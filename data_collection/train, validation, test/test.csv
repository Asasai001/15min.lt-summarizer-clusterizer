text,summary
"Balandžio 4-ąją Lietuvą apskriejo žinia apie Algimanto Čekuolio mirtį. Savo paskutinius gyvenimo metus žurnalistas, rašytojas praleido Trakuose esančiuose slaugos namuose, kur atšventė ir savo paskutinį 93-iąjį gimtadienį. Pernai lapkritį, minėdamas savo 93-ąjį gimtadienį A.Čekuolis pasidalijo mintimis apie bėgančius metus ir gyvenimą slaugos namuose. Algimantas sakė, kad savo gimtadienius dažnai sutikti tekdavo svečioje šalyje ar tiesiog jūroje, plaukiant su įgula. Vis tik gimtadieniai, prasidedantys skaičiumi 9, jam įdomūs. Niekada nežinai, kiek dar jų liko ir kuris paskutinis. „Kol rašiau knygas, jaučiau, kad gyvenu. Pernai išėjo paskutinioji. Bet ką gali žinoti, gal bus dar viena paskutinė..."" - nusišypsojo tuomet A.Čekuolis. Algimantas Čekuolis švenčia 93-iąjį gimtadienį / Andriaus Mažeikos nuotr. Kaip esate pratęs švęsti savo gimtadienius? Dažniausiai - labai paprastai. Jei tais metais per gimtadienį būdavau namuose, susirinkdavo šeima, giminaičiai, valgydavome tortą, keptą mėsą ir ragaudavome raudoną vyną. Dar vieną panašų suėjimą visuomet susiorganizuodavome ir su draugais. Ar gaudavote dovanų? Tiesą sakant, jų vengdavau. Nes tada ir man reikės sukti galvą dėl jų. Ar greitai prabėgo jūsų metai? Tiek daug dalykų, nutikusių dar vaikystėje, man atrodo tokie gyvi, tarsi būtų vakar įvykę. Prisimenu keturiasdešimt pirmuosius, kai mano buvo dešimt, prasidėjus trėmimams, buvome tikri, kad ir mūsų šeimai gresia tas pats. Tas jausmas įstrigęs iki šiandien. Labai aiškiai prisimenu mokyklą ir mokslo draugus. Kaip mokėmės šokti beveik uždraustą šokį - tango. Pamenu, kaip dar vokiečiams būnant, Širvintų progimnazijoje vaikščiojom ratu didžiojoje salėje, o aš žarstekliu nukabinau Hitlerio portretą. Menu tuos siaubo sukaustytus mokytojų, direktoriaus ir mamos veidus... Už tokius dalykus galėjo ir sušaudyti. Kuo toliau, tuo visa tai man atrodo gyviau. Bet ar greitai prabėgo tie metai, ar man tik taip atrodo - negaliu atsakyti. Tiesiog esu gyvenimui dėkingas už juos visus. Algimantas Čekuolis O kaip jūs gyvenate šiandien? Kai atvažiavau į šiuo rūmus Trakuose, direktorei pasakiau, kad gyvensiu čia tiek, kiek man liko. Šio žodžio laikausi. Man čia gerai. Kiekvieną dieną palikęs kambarį, išeinu pasivaikščioti. Į bendras erdves arba, jei oras geras, laukan. Seneliai mėgsta susidraugauti. Todėl, kad namuose, kai visi išeina į darbus, nėra su kuo pakalbėti. Niekas nesikeičia ir tada, kai vidurinioji karta ir mokinukai grįžta po darbo. Man gaila, kad vis dar daug žmonių Lietuvoje mano, kad tokie namai yra „senelių prieglauda"" ar net „ubagynas"". Iš tiesų, čia visai įdomu gyventi. Ir man pačiam keista, kad savo namų jau nepasiilgstu. Po trejų pragyventų metų jaučiuosi taip, lyg čia yra mano namai. Čia viskas pritaikyta senoliams. Gali būti, kad „Medinė kaukė"", kaip sakote, yra paskutinė jūsų knyga. O ar dar prisimenate tą jausmą, kai rankose laikėte pirmąją? Prisimenu. Pirmąja savo knyga laikau 1957 m. išleistą kūrinį „Per tris vandenynus"". Tiesa, tuo metu man atrodė, kad tai dokumentika, žurnalistika, bet ne literatūra. Ir iš viso, jaunystėje niekada nemaniau, kad būsiu rašytoju. Planavau sau kapitono karjerą žvejybos laivyne. Tik greitai paaiškėjo, kad nerašyti tiesiog negaliu. Išleidus pirmąją, knygos išeidavo kone kasmet. Tiesa, kaip tos knygos parduodamos, retai kada bemačiau. Padėjus paskutinį tašką, visada kažkur išplaukdavau - Klaipėdos laivynas buvo didelis. Algimantas Čekuolis / Manto Gudzinavičiaus nuotr. Ar galėtumėte išskirti vieną šviesiausių įvykių savo gyvenime? Vienas iš tokių kaip tik ir yra susijęs su pirmąja mano knyga. Kūrinys „Per tris vandenynus"" gimė po kelionės, perplaukus Atlantą, Ledinuotąjį ir gabalą Ramiojo vandenyno. Pamenu šio reiso metu išsilaipinome Providenioje (gyvenvietė Rusijoje, Čiukotkoje, Čiukčių pusiasalyje prie Beringo jūros). Reisas buvo labai ilgas. Todėl išlipus gyvenvietėje, kur moterų yra maždaug 8 kartus daugiau negu vyrų, pašoktum net su pačiu velniu! O koks gyvenimo etapas jums buvo sunkiausias? Apie tai kalbėti nenoriu. Tik pasakysiu, kad sunkiausia gyvenime ne audros ir uraganai jūroje, kai gresia pavojus gyvybei. Beje, sunku man būdavo ir laive su nauju ekipažu. Kiekvieną kartą prieš išplaukiant. Dažniausiai įgula manydavo, kad mane „atsiuntė"". Pasitikėjimą reikėdavo nusipelnyti atvirais pasakojimais ir nuoširdžia draugyste. Bet šiandien džiaugiuosi, kad saugiai atplaukiau į savo uostą. Ar mėgstate svajoti? Taip! Apie savo likimą svajojau daug. Ir smagu, kad šiandien galiu pasakyti, jog gyvenimą nugyvenau dar įdomiau, nei svajojau. Beje, manau, kad svajonės yra dar ir būdas negalvoti apie ligas. Vis tik, kad svajonės pildytųsi - reikia tausoti savo kūną. Reikia žiūrėti, kad per anksti neateitų senatvė. Todėl aš kai pradėjau 15 metų žiemą trintis iki pusės sniegu ar praustis rytais lediniu vandeniu, taip darau iki šiol. Kitas svarbus dalykas, kurį pritaikiau sau - jau gana seniai visiškai atsisakiau alkoholio. Algimantas Čekuolis","Balandžio 4-ąją Lietuva neteko žinomo žurnalisto ir rašytojo Algimanto Čekuolio, kuris paskutinius gyvenimo metus praleido Trakų slaugos namuose ir ten atšventė savo 93-ąjį gimtadienį. Jis dalijosi mintimis apie prabėgusius metus, gyvenimo džiaugsmus ir iššūkius, pabrė"
"Projektas „Muzikinė kaukė"" sekmadienį muzikos mylėtojus džiugins ryškiausiomis visų laikų „Eurovizijos"" dainomis. Žiūrovų laukia net dešimt įspūdingų pasirodymų. „Iš tiesų eurovizinės laidos „Muzikinėje kaukėje"" aš labiau laukiu nei pačios „Eurovizijos"", nes ji kiekvieną sezoną būna įspūdinga, be galo ypatinga, nes čia būna surenkami geriausieji iš geriausių"", - sakė Toma Vaškevičiūtė. „Šį vakarą ir jūs, vedėjai, turite tokį kiekvieno vedėjo svajonių įkūnijimą - vesti pasaulinę „Euroviziją"", tai noriu pasveikinti ir Arną su Ugne. Ir visi kurie yra bent kartą matę „Euroviziją"", aš jus galiu patikinti, kad šį vakarą čia irgi bus daug blizgučių, bus visokių efektų, bus tų dramatiškų žvilgsnių į kamerą ir bus keturi pasimetę žmonės, kurie visiems norės parašyti dvylika"", - juokavo Indrė Kavaliauskaitė. „Vakaras pas mus eurovizinis, dešimt atlikėjų? Išduosiu mažytę paslaptį - simpatizuoju Suomijai"", - sakė komisijos narys Dainius Kazlauskas. „Muzikinė kaukė"" filmavimas"" / Simono Barono nuotr. O suomių atlikėją Kaarija įkūnijo grupės „Žemaitukai"" narys Ovidijus Petrauskas. „Kaarija į mane panašus išvaizda, bet energetika... Tikrai pritrūksta oro į dainos pabaigą, bet kažkaip vaikščiojau daug miške, sportavau, nes reikės rodyt pilvą, bet nepavyko (šypsosi), depiliaciją pasidariau, ruošiausi atsakingai. Tikriausiai, iš visų pasirodymų man šis sunkiausias. Kaarija daug duoda energijos, tiek dainuodamas, tiek judesiu, jis dainuoja ir pritūpęs, ir rėkdamas... Sudėtinga bus baisiai. Ir dar dainuosiu suomių kalba, iškaliau žodį po žodžio"", - apie pasiruošimą atskleidė Ovidijus Petrauskas. Per jo dainą atsistojus šoko komisija ir negailėjo jam komplimentų, nes pasirodymas iš ties labai energingas. Po Ovidijaus į projekto sceną žengė Erica Jennings, kuri įkūnijo Prancūzijos atstovę Barbarą Pravi. Tiesa, pati Erica su grupe „Skamp"" 2001 metais atstovavo Lietuvai didžiajame „Eurovizijos"" konkurse su daina „You Got Style"" ir užėmė tryliktą vietą. „Muzikinė kaukė"" filmavimas"" / Simono Barono nuotr. „Tada, kai buvome „Eurovizijoje"", man buvo dvidešimt metų ir tuomet, pamenu, mes pirmą kartą pamatėme, kaip iš tikrųjų profesionalai dirba, tiesioginis eteris, didžiulė arena, buvo labai įspūdinga"", - prisiminimais dalinsis Erica. „O Barbara Pravi, man labai patinka jos daina ir ji yra prancūzų kalba, man būtų lengviau, jei būtų ispaniškai, bet nieko tokio, bet tiesiog ji labai greitai dainuoja, tai man reikia labai daug klausyt, kaip ji ištaria viską, daugybę kartų. Tu gali dainuoti dainą, bet jei tu tiesiog dainuoji, žmonės neprisimins, nes tau reikia papasakoti istoriją, ji puikiai tai daro, todėl daugeliui žmonių taip patiko ta daina"", - sakė Erica. „Erica yra nuostabi, labai nuostabi ir tokia užburianti, meniška. Daina apie moterį, kuri nori būti dainininke, būti išgirsta ir mylima tokia, kokia yra. Erica, mes tave mylime tokią, kokia esi ir labai ačiū, kad su visom savo spalvom mus stebini kiekvieną sekmadienį. Labai gražu ir labai drąsu pasitraukti nuo savęs ir išbandyti įvairiausius amplua, buvo labai labai gražu, labai"", - komplimentų Ericai negailėjo Indrė Kavaliauskaitė. Sekmadienio vakarą į sceną žengs ir Jonas Sakalauskas, įkūnydamas Conchitą Wurst, Ieva Dūdaitė taps Lietuvos atstovu Silvesteriu Belt, Emilija Finagėjevaitė įkūnys Maleną Ernman, Irena Starošaitė atliks ugningą Ruslanos kūrinį, Pijus Narijauskas įkūnys Baby Lasagna, Adrina visus privers šokti tapdama Eleni Foureira, Kasparas Varanavičius visus užburs įkūnydamas Salvadorą Sobralį, o Anatolijus Oleinik įkūnys praėjusių metų nugalėtoją Nemo.","Projektas „Muzikinė kaukė"" sekmadienį pristatys dešimt įspūdingų pasirodymų su ryškiausiomis „Eurovizijos"" dainomis, o dalyviai, kaip Ovidijus Petrauskas ir Erica Jennings, įkūnys garsius atlikėjus ir sulauks daug komplimentų už savo įspūdingus pasirodymus."
"Monospektaklis, paskaita - performansas „Kaip tapti komiku per 3 minutes"" yra sukurtas remiantis stand-up bei klounados principais, kuriais Laura domisi jau nuo studijų laikų. „Pastaruoju metu visuomenėje plinta nekvalifikuotų specialistų seminarai, kurių metu žmonės paverčiami produktų vartotojais ir yra finansiškai išnaudojami, žadant greitus ir neproporcingai didelius rezultatus. Tokių seminarų vedėjai tikina, jog per 3 dienas numesite 10 kg, išmoksite 4 kalbas, tapsite laimingais, išvalysite kraujagysles ir pakelsite savo savivertę. Tad šiuo spektakliu, pasitelkiant juoką, siekiama skatinti kritiškai mąstyti, nepasiduoti greitų rezultatų troškimui bei neužkibti ant nekvalifikuotų seminarų vedėjų kabliuko,"" - taip savo spektaklį apibūdina Laura Butkutė ir pažada, kad pažiūrėję spektaklį žiūrovai tikrai taps komikais ir galės patys tokius mokymus vesti. Kuo tau artima klounada ir kodėl tokį žanrą pasirinkai savo išraiškai? Magistro studijų metais reikėjo išsigryninti, kokį menininį tyrimą norėtumėm atlikti - savo tyrimo metu norėjau gilintis į aktoriaus komiškumo atskleidimą. Surinkti tarsi pagrindinių principų bei įrankių rinkinuką aktoriams, kurie nori eiti komedijos keliu, bet nežino nuo ko pradėti. Tačiau komedija yra labai platus žanras, todėl pasirinkau tyrinėti tik klounadą ir stand-up’ą kaip šiek tiek viena kitai prieštaraujančias komedijos rūšis. Klounada yra fizinės komedijos atstovė, o stand-up’ui būdinga žodinė komedija. Tad meninio tyrimo metu šiuos du žanrus jungiau ir tyrinėjau kaip jie vienas kitą papildo, kuo skiriasi ir kaip tiek vienas, tiek kitas, padeda atskleisti aktoriaus komiškumą. Klounada man artima tuo, kad ji yra apie tyrą juoką, apie juoką per šviesą ir meilę, neskaudinant kito, apie žmogaus pažeidžiamumą, atvirumą, autentiškumą ir apie žaidimo džiaugsmą. Klounada padeda atskleisti kiekvienam savo autentišką komiškumą, nes visi mes esam juokingi skirtingai. Asmeninio albumo nuotr./Laura Butkutė Ką manai apie populiarius šiuo metu stand-up komedijos klubus - ar jie išmokys lietuvius juokauti ir juoktis? Manau, kad labai gerai, kad yra nemažai komedijos klubų, jie daro open mike’us, atviro mikrofono vakarus, tad visi gali lipti į sceną ir bandyti prajuokinti publiką. Humoras dažnai gimsta iš santykio su žiūrovu, todėl labai svarbu lipti į sceną ir bandyti bandyti bandyti. Kita vertus, komedija yra ne tik stand up’as, todėl jei nepavyksta prajuokinti tekstu, o prajuokinti labai norisi, galima eiti mokytis klounados ir ieškoti savo autentiškumo: kuo asmeniškai aš esu juokingas, iš ko kyla būtent mano komiškumas. Manau, svarbu žinoti, kad komedija yra ne vien stand-up’as ir klounada, tai yra gana platus žanras, tad jei kažkokio tipo humoras mums ne prie širdies, galima paieškoti, o koks gi prie širdies. Ar klounada gali būti populiari Lietuvoje? Manau, kad ji po truputį populiarėja, atsiranda vis daugiau žmonių, kurie sužino apie šį žanrą, vis daugiau aktorių važiuoja į Prancūziją mokytis klounados. Klounada populiarėja ir kitose srityse - pavyzdžiui, yra organizacija „Raudonosios nosys"", kurios gydytojai klounai vaikšto po ligonines ir linksmina sergančius vaikus. Kitą vertus, gyvename piktų komentarų kultūroje, žmonės atrodo, tik ir laukia progos kitą pašiepti, sumenkinti, apdergti. Galbūt todėl ir grubesnis, agresyvesnis humoras šiuo metu yra labiau „ant bangos"" - kažkaip tą vidinę agresiją reikia išveikti, o juokas yra puiki priemonė tai padaryti. Tiek šiuolaikinė klounada, tiek stand-up’as Lietuvoje yra pakankamai neseniai, tad abu šie žanrai dar tik auga. Ir iš principo, nėra svarbu, kuris populiaresnis - jeigu lietuviai jau nori juoktis, o ne verkti - jau yra gerai. Asmeninio albumo nuotr./Laura Butkutė Tu pati vaidini ne tik komiškus vaidmenis, yra tekę vaidinti ir dramose, kas tau labiau prie širdies - tragedija ar komedija? Artimesnė man yra komedija. Man labai gera, kai žmonės juokiasi, gera yra suteikti kitiems džiaugsmo. Bet kartu man, kaip aktorei, yra įdomu išbandyti įvairius vaidmenis ir žanrus - su džiaugsmu vaidinčiau ir kokiame trileryje. Anksčiau esi vaidinusi ir TV serialuose Lietuvoje bei užsienyje. Vienas įsimintiniausių tavo vaidmenų - Eva Braun, Hitlerio gyvenimo draugė kompanijos BBC seriale. Su komiškumu čia matyt nieko bendro nebuvo? Taip, labai džiaugiausi, kai gavau Evos Braun vaidmenį, nors kai pagalvoju, tai nežinau, ar labai čia reikia džiaugtis, kad esu panaši į Hitlerio žmoną (juokiasi). Bet šis vaidmuo, nors su komiškumu visiškai nesusijęs, buvo tikras saldainis. Buvo labai įdomi, turbūt net ryškiausia ir įsimintiniausia, mano vaidybinė patirtis. Po dvi savaites trukusio filmavimo verkiau, kad viskas baigėsi. Buvo tikrai labai gerai. Tiek televizijoje, tiek kine vaidinti man labai patinka. Kas bendro tarp klounados ir televizijos? Klounadoje yra nemažai dalykų, kurie gali būti plačiai pritaikomi: neslėpti, o drąsiai rodyti savo jausmus, būti atviru ir pažeidžiamu su žiūrovu, drąsiai rizikuoti, nebijoti klysti, žaisti, mėgautis tuo, ką darai. Vaidinant televizijoje retai kada būna repeticijos, kurių metu gali paieškoti vaidmens subtilybių. Pora dublių - kaip išėjo, taip išėjo. Todėl ta drąsa rizikuoti ir iš pirmo karto pilnai nerti į situaciją gali padėti aktoriui sukurti įdomesnį vaidmenį. Vaidinant rimtus personažus, labai svarbus ir atsiribojimo momentas (kas taip pat būdinga klounadai) - į viską žiūrėti kaip į žaidimą. Kitaip tariant, aš žaidžiu, kad dabar esu žudikas arba seselė arba ligonis. Įsijausti būtina, bet svarbu nepamiršti, kad tai tik žaidimas. Aktoriams svarbu atskirti savo gyvenimą nuo to, ką jie vaidina. Todėl šis požiūris gali padėti mėgautis vaidmeniu, žaisti, tačiau nesusitapatinti iki galo. Manau, kad tai yra sveikas vaidybos būdas, kuris gali padėti aktoriui apsaugoti savo psichiką. Na ir žinoma, komedijos žanre-nesvarbu ar tai televizija, kinas ar teatras- visi klounados principai gali būti pritaikomi tiesiogiai. Asmeninio albumo nuotr./Laura Butkutė Ar juokas - dalykas rimtas? Labai. Ir rimtas, ir slidus dalykas. Viena vertus, rimtumas yra jau vien pasiruošime: yra komedijos taisyklės, principai, skirtingų komedijos rūšių skirtingos struktūros, kaip tą juoką galima išgauti - žodžiu yra visas rimtas mokslas kaip juokauti ir ką daryti, norint būti juokingu. Taip pat tiek žmogus, kuris juokauja, tiek tas, kuris tuoj juoksis, turi gaudytis kontekste, turėti tam tikrą bendrą patirtį, kad galėtų suprasti vienas kitą ir juokauti bei juoktis. Taip pat juokas daro didelę įtaką žmogaus sveikatai - o tai irgi labai rimta. Kitas dalykas - per juoką mes dažnai kritikuojame: žmogaus elgesį, situaciją, trūkumus, ydas. Mes juokiamės iš savęs pačių, savo trūkumų, perkeldami juos į kitus žmones. Tačiau kartais juokaujant galima tyčia ar netyčia labai įskaudinti kitą ir net traumuoti. Jeigu aš tik pajuokavau, o žmogus po to pusę metų verkia ir eina pas psichologą - tai manau, toks humoras yra žalingas... Bet o gal ir ne? Jei juokas skausmingas, jis atveria ir parodo tam tikras skaudžias vietas, kurios apnuoginamos juokaujant. Tad manau, kad su humoru visada reikia elgtis labai atsargiai, kaip su peiliu. Todėl man ir patinka klounada: ten juokaujama su meile, tad tikimybė sužeisti yra mažesnė. L.Butkutės monospektaklis „Kaip tapti komiku per 3 minutes"" bus rodomas Lietuvos muzikos ir teatro akademijos (LMTA) Balkono teatre (Gedimino pr.42) Balandžio 1 dieną. Tai vienas iš unikalaus scenos menų alumnų festivalio GYVENIMAS 2.0 spektaklių. Nuo kovo iki spalio mėn. vykstantis festivalis yra skirtas jaunųjų LMTA kūrėjų darbams ir atlikėjų kūrybai pristatyti profesionalioje scenoje. Daugiau apie festivalį: https://www.facebook.com/events/652777574073173","Laura Butkutė monospektaklyje „Kaip tapti komiku per 3 minutes"" tyrinėja komedijos žanrus – klounadą ir stand-up’ą, siekdama skatinti kritišką mąstymą ir atsparumą nekvalifikuotų seminarų pažadams. Spektaklis bus rodomas LMTA Balkono teatre ir yra dalis GYVENIMAS 2.0 festival"
"Tiago Splitterio auklėtiniai triumfavo tikrame taškų trileryje - 101:98 (22:23, 23:25, 30:21, 15:29). Ilgą laiką atrodė, kad dramos svečiams pavyks išvengti. „Paris"" po trijų kėlinių pirmavo net 17 taškų skirtumu (86:69). Vis dėlto „Panathinaikos"" rankų nenuleido. Ergino Atamano treniruojami Eurolygos čempionai mažino atsilikimą, kol šis sumenko iki minimalaus (98:99). „Paris"" tuomet sumetė baudas, o PAO liko 3,9 sekundės paskutinei atakai. Juancho Hernangomezas paleido tritaškį per rankas, bet kamuolys atsitrenkė į lanką. Svečius į pergalę tempė 175 cm TJ Shortsas. Įžaidėjui pritrūko vos vieno atkovoto kamuolio iki trigubo dublio - 20 taškų (6/12 dvit., 1/4 trit., 5/6 baud.), 14 rezultatyvių perdavimų ir 9 sugriebti kamuoliai. Amerikietis iš viso surinko 36 naudingumo balus. „Panathinaikos"": Kendrickas Nunnas 22 (2/7 trit., 9 rez. perd., 8 atk. kam., 31 naud. bal.), Kostas Sloukas 20 (4/6 trit., 7 rez. perd.), Jerianas Grantas 12, Juancho Hernangomezas (2/7 trit., 8 atk. kam., 3 per. kam.) ir Cedi Osmanas - po 10. „Paris"": T.J.Shortsas 20 (14 rez. perd., 9 atk. kam., 36 naud. bal.), Tysonas Wardas 17 (4/6 trit.), Mikaelis Jantunenas 14 (3/4 trit.), Nadiras Hifi 13 (3/5 trit.), Leopoldas Cavaliere 11.","Tiago Splitterio vadovaujama komanda, „Paris“, laimėjo prieš „Panathinaikos“ įspūdingu rezultatu 101:98, nepaisant to, kad trečiame kėlinyje prarado 17 taškų pranašumą; TJ Shortsas buvo pagrindinis pergalės architektas, pelnęs 20 taškų ir atlikęs 14 rezultatyvių perdavimų."
"„Per šiandien buvo apsodinta beveik 500 hektarų , o medelių skaičius - galima sakyti apie 200 tūkst. medelių"", - BNS šeštadienį informavo VMU atstovė Iveta Janušauskaitė. Vėliau VMU atstovė patikslino, kad šeštadienį vykusio miškasodžio metu buvo pasodinta apie 1,5 mln. medelių. Kaip šeštadienį pranešė urėdija, Lietuvos nepriklausomybės atkūrimo 35-mečiui skirtas miškasodis šeštadienį vyko daugiau nei 40-tyje sodinimo vietų. „Miškasodis - tai ne tik simbolinis gestas. Tai prasmingas darbas, kurio vertė išlieka ir šiandien, ir po kelių dešimtmečių. Tokie veiksmai primena, kad prisidėti prie pokyčių gali kiekvienas - ir tai visai paprasta"", - urėdijos pranešime šeštadienį teigė aplinkos ministras Povilas Poderskis. Pasak VMU vadovo Valdo Kaubrės, šiemet per visą balandžio mėnesį prie nacionalinio miškasodžio prisijungs daugiau nei 13 tūkst. gyventojų. „Džiaugiuosi, kad kasmet vis daugiau piliečių sodindami medelius taip išreiškia savo meilę gamtai, o šiemet ir - laisvei, už kurią sunkiai kovojome"", - pranešime sakė V. Kaubrė. Urėdijos teigimu, šiemet prie akcijos taip pat prisijungė apie 150 įmonių komandų. Miškasodyje miškininkai kviečia visuomenę susipažinti su medžių sodinimo technologijomis, sužinoti apie miškininko darbą, savo rankomis prisidėti prie šalies miškų atkūrimo ir įveisimo. VMU skelbia kiekvienais metais pasodinanti daugiau nei 30 mln. medelių, kurie visi yra išauginami moderniuose urėdijos medelynuose, jiems pasirenkamos genetiškai patikimos sėklos, kurios garantuoja kokybiškus miško sodinukus, ateityje tampančius miškais.","Lietuvoje vykusio miškasodžio metu buvo pasodinta apie 1,5 mln. medelių, skirtų Lietuvos nepriklausomybės atkūrimo 35-mečiui paminėti, o prie akcijos prisijungė daugiau nei 13 tūkst. gyventojų ir 150 įmonių komandų. Renginys skatino visuomenę susipažinti su miškininkų darbu ir prisidėti prie šalies miškų atkūrimo."
"Po penktadienį Osle (Norvegija) vykusių pasaulio biatlono taurės sprinto varžybų paaiškėjo galutinės komandų rikiuotės 2024-2025 metų sezono Nacijų taurės įskaitoje. Lietuvos vyrai užėmė 19 vietą (4099 taškai), o moterys - 20-ąją (3501 tšk.). Būtent 20 geriausių Nacijų taurės įskaitos komandų iškovojo teisę į Milano-Kortinos žaidynes deleguoti estafetės komandas, o visi keturi estafetės rungtyje dalyvausiantys sportininkai galės varžytis ir asmeninėse rungtyse. 10 km sprinto varžybose ypač sėkmingai pasirodė Vytautas Strolia: Lietuvos rinktinės lyderis šaudykloje nesuklydo nė sykio ir pasiekė sezono rekordą, užimdamas 12 vietą. Maksimas Fominas tarp 106 dalyvių buvo 84-as (šaudymas 1+2), o Nikita Čigak - 93-ias (2+1). Dalyvauti Milano-Kortinos žaidynėse taip pat pretenduoja Tomas Kaukėnas, Jokūbas Mačkinė bei Karolis Dombrovskis. Sėkmingiausiai praėjusiose žaidynėse Pekine pasirodė V.Strolia, 20 km asmeninėse lenktynėse buvęs 21-as. „Iškovodami komandinį kelialapį padarėme minimumą, kuris ir turėjo būti padarytas. Džiugu, kad bent jau tiek, nes rezultatai šiemet tikrai nebuvo aukšti. Šiek tiek gaila, kad ir asmeninių rezultatų nebuvo aukštų, bet reikia žiūrėti į priekį, kad kitais metais, kurie bus svarbiausi, būtų gerai. Stengsiuosi dėmesį į tai sukoncentruoti, pasimokysime iš klaidų ir sveikata susitvarkys. Ambicijos olimpinėse žaidynėse didelės, norėtųsi pagerinti buvusius rezultatus"", - sakė V. Strolia. Prieš pat olimpinės atrankos pabaigą antausį biatlonininkams tėškė Lietuvos tautinis olimpinis komitetas (LTOK), Generalinės asamblėjos metu nubalsavęs už sprendimą neskirti 40 tūkst. eurų Lietuvos biatlono federacijai (LBF) bei dar trims šalies federacijoms. Šią sumą LBF įprastai naudodavo sportininkų treniruočių stovykloms ir jų sąlygų gerinimui. „Nesmagu matyti visą šitą situaciją. Sakoma, kad lėšų neskyrimas nedarys įtakos sportininkams, bet kaip gali nedaryti įtakos, jei lėšos skiriamos federacijai. Kad taip sakytum, turi negalvoti ar kaip tik prisigalvojanti kažkokių dalykų. Visos kitos federacijos gali pavydėti tokio prezidento kaip mūsų, kuris viską duoda tik sportininkams ir kiekvienas euras yra investuojamas į komandą - į geresnes sąlygas, geresnes stovyklas. Viskas yra investuojama į rezultatą ir tą žino kiekvienas mūsų komandos sportininkas. Liūdna, kad toks karas vyksta... Nesu ekspertas, bet kiek susipažinau su situacija iš abiejų pusių, nesmagu girdėti apie tokį požiūrį iš LTOK. Liūdna, kad sportas eina į antrą dalį, o aukščiau yra asmeniškumai"", - LTOK Generalinės asamblėjos sprendimą įvertino V.Strolia. Jei vyrų komandai komandinį kelialapį pavyko iškovoti ir į 2022-ųjų žaidynes Pekine, tai moterų ketveriukės laukia olimpinis debiutas. Šį sezoną pasaulio taurės varžybose Lietuvai atstovavo ir įskaitinius taškus rinko Lidija Žurauskaitė, Judita Traubaitė, Natalija Kočergina bei Sara Urumova. Penktadienio 7,5 km sprinte J.Traubaitė užėmė 71 vietą (1+0), L. Žurauskaitė - 89-ąją (0+1), o N.Kočergina - 105-ąją (3+1). Vis dėlto šių pozicijų pakako išlaikyti 20 vietai Nacijų taurės įskaitoje. „Iš pradžių išvis buvo labai sunku tikėtis, kad galima patekti į olimpines žaidynes su moterų estafetės komanda. Karjerą baigė Gabrielė (Leščinskaitė - aut. past.), buvo neaišku, kaip atrodys Lidija, kaip į komandą integruosis Judita, kaip ji progresuos. Viltys nebuvo didelės, bet po praėjusio sezono pamatėme, kad šansai realūs ir galimybė patekti yra. Žinoma, galima rasti ir tokių momentų, kur mus lydėjo sėkmė, pavyzdžiui, Kazachstano moterų rinktinė turėjo tikrai prastą sezoną. Mes irgi neturėjome tobulo sezono, bet to pakako"", - komentavo moterų rinktinės treneris Ruslanas Nikitinas. Šį sezoną jo vadovaujama moterų komanda pasiekė krūvą rekordų: sprinto lenktynėse Ansi (Prancūzija) mūsiškės pelnė rekordinį Nacijų taurės taškų skaičių, karjeros rekordus pagerino J.Traubaitė, N.Kočergina, o L.Žurauskaitė pakartojo. Tuo tarpu S.Urumova pirmąsyk įvykdė pasaulio taurės varžybų kvalifikaciją bei tarp Lietuva po daugiau nei 7 metų pertraukos vėl subūrė moterų estafetės komandą. „Negaliu išskirti nė vieno momento, visos merginos tikrai prisidėjo prie olimpinių kelialapių - tiek Judita, tiek Lidija, tiek Natalija. Įspūdinga, kad Natalija būdama tokio išlaikė savo lygį. Sara įvykdė kvalifikaciją ir prisidėjo prie svarbių taškų estafetėse. Prieš sezoną olimpiniai kelialapiai atrodė tarsi svajonė, o dabar atrodo, kad tai nebuvo toks sudėtingas tikslas, nes faktiškai juos išsikovojome anksčiau ir emocijos nusistovėjo"", - pasakojo R.Nikitinas. 4 kelialapius į Milano-Kortinos žaidynes iškovojusios Lietuvos biatlonininkės žaidynėse nori ne tik dalyvauti, bet ir siekti kuo aukštesnių rezultatų. „Norisi nuteikti merginas susikoncentruoti į savo darbą, tobulėjimą bei geresnių rezultatų siekimą. Kai kurie startai ir šiame sezone parodė, kad galima kovoti dėl pačių aukščiausių vietų. Kodėl nepasvajojus apie medalį? Pavyzdžiui, jei Judita pasaulio čempionate būtų šovusi keturis nulius, jau šiemet būtų buvusi šešetuke, o dar turime metus"", - sakė R.Nikitinas. Lietuvos biatlonininkų skaičius olimpinėse žaidynėse auga ketvirtą olimpinį ciklą paeiliui: 2022-aisiais Pekine varžėsi 5 lietuviai, 2018-aisiais Pjongčange - 4, 2014-aisiais Sočyje - 2, o 2010-aisiais Vankuveryje - vienintelė Diana Rasimovičiūtė. Aukščiausia vieta olimpinėse žaidynėse tarp Lietuvos biatlonininkui priklauso Tomui Kaukėnui, kuris 2018-aisiais Pjongčange finišavo 13-as persekiojimo lenktynėse. Galutinė Lietuvos biatlono komandos sudėtis žaidynėse paaiškės kitų metų sausį.","Po pasaulio biatlono taurės varžybų Osle Lietuvos vyrų ir moterų komandos užsitikrino vietas Milano-Kortinos žaidynėse, o Vytautas Strolia pasiekė sezono rekordą. Nepaisant Lietuvos tautinio olimpinio komiteto sprendimo neskirti finansavimo, komandos siekia tobulėti ir tikisi gerų rezultatų žaidynėse."
"Pasaulyje apdovanota plaukų koloristė, sudėtingų dažymų ekspertė, teisėja ir lektorė Inga Bagdonaitė-Balevičienė neseniai dar kartą įrodė savo meistriškumą, laimėdama geriausios Lietuvos kirpėjos apdovanojimą. „Negaliu patikėti - jau trečią kartą esu išrinkta geriausia metų kirpėja! Bet tai, kas daro šią nominaciją ypatingą, yra ne titulas, o faktas, kad ją lemia ne komisija, o žmonės, kurie balsuoja, renka savo favoritą ir dalijasi savo pasitikėjimu. Man tai - didžiausias įvertinimas, kokį gali gauti grožio specialistas. Žinoti, kad mano darbas įkvepia, džiugina ir palieka pėdsaką - tai be galo vertinga"", - kiekvienu palaikiusiu balsu džiaugiasi meistrė, laikydama tai savo įkvėpimu ir motyvacija eiti pirmyn. Inga Bagdonaitė ir jos darbai / Asmeninio archyvo nuotr. I.Bagdonaitė-Balevičienė pirmąjį šių metų įvertinimą gavo tradiciniame Kirpėjų ir grožio specialistų asociacijos (KIGSA) konkurse. „Ačiū asociacijos prezidentei Jolantai Mačiulienei už bendruomenę, kurioje gera augti, tobulėti bei padėti kitiems, - sako nominantė, - Kiekvienas balsas, kiekvienas palaikymas - tai mano kelionės dalis. Ačiū jums visiems, kad esate joje kartu su manimi!"". 2017-aisiais Inga buvo išrinkta geriausia Lietuvos kirpėja „Tautos balso"" apdovanojimuose, vėliau pelnė auksinės rankos titulą. Inga Bagdonaitė ir Ineta Puzaraitė-Žvagulienė / Asmeninio archyvo nuotr. I.Bagdonaitė-Balevičienė - žinoma ir pripažinta plaukų meistrė, gavusi daugybę apdovanojimų ne tik Lietuvoje, bet ir pasaulio čempionatuose bei konkursuose. Daugiau nei 20 metų grožio srityje dirbanti specialistė didžiuojasi savo darbais ir pasiekimais garsindama Lietuvą. Ji „OMC Hairworld"" pasaulio čempionate net du kartus pateko į geriausiųjų prizininkų šešetuką. Pastarųjų, 2024 metų, čempionato rezultatas jai buvo ypač svarbus, nes lietuvės darbas dabar „OMC Hairworld"" besimokantiems teisėjams ir treneriams mokomoje literatūroje pateikiamas kaip pavyzdinis. Dar vienu titulu 2022 metais I. Bagdonaitė - Balevičienė džiaugėsi Europos čempionate, kur „Trend Vision"" buvo įvertinta sidabro medaliu. „Dalyvaudamas čempionatuose, meistras išmoksta labai daug naujų dalykų, tobulėja, plečia pasaulėžiūrą, kaupia žinias ir patirtį. Tai didžiulis kūrybinis procesas - ieškojimas naujų, dar neatrastų spalvų, atspalvių, formų"", - sako pašnekovė. Grįžusi iš konkursų ir čempionatų, Inga pasidalina patirtimi ne tik su klientais, bet ir su savo mokiniais. Ji yra sukūrusi ir elektroninę parduotuvę bei nuosavą plaukų priežiūros priemonių liniją. Inga taip pat dalijasi patarimais socialiniuose tinkluose, kaip prižiūrėti plaukus ir pasiekti geriausių rezultatų. Inga Bagdonaitė ir jos darbai / Asmeninio archyvo nuotr. Lietuvė pasaulyje žinoma ir dar dėl vieno netikėto pasiekimo - jos kurta spalva prieš kelis metus pateko į jubiliejinę „Wella"" plaukų paletę, į kurią iš tūkstančio kurtų spalvų atrinkta tik 140 geriausių. „Visada stengiuosi kurti išskirtines, unikalias spalvas, todėl toks įvertinimas buvo tikrai malonus. Sukūriau švelnaus cinamono prisilietimą, pereinantį į pastelinę purpurinę. Ši mano kurta spalva yra paletėje, kuria naudojasi viso pasaulio plaukų stilistai, bendradarbiaujantys su „Wella"", - pasakoja plaukų koloristė. Inga Bagdonaitė ir jos darbai / Asmeninio archyvo nuotr.","Inga Bagdonaitė-Balevičienė, pasaulyje pripažinta plaukų koloristė ir kirpėja, trečią kartą laimėjo geriausios Lietuvos kirpėjos apdovanojimą, didžiuodamasi savo darbu ir klientų palaikymu. Ji taip pat garsina Lietuvą pasauliniu mastu, dalyvaudama įvairiuose čempionatuose ir sukūrusi inovatyvią plaukų spalvą, įtrauktą į „Wella"" paletę."
"Pastarasis Lietuvoje atliktas HBSC tyrimas atskleidė, kokioje socialinėje aplinkoje auga, mokosi ir su iššūkiais susiduria vaikai ir paaugliai. Pasak HBSC tyrimo Lietuvos pagrindinio tyrėjo prof. Kastyčio Šmigelsko, žvelgiant į Lietuvos ir kitų tyrime dalyvaujančių šalių duomenis, matyti, kad kai kuriose padėtis gerėjo ar beveik nekito, dar kitose - prastėjo. Lietuvos atveju, per 2018-2022 m. beveik visi rodikliai prastėjo. Stinga emocinės paramos iš tėvų, draugų, mokytojų Nagrinėjant subjektyviai suvokiamą socialinę paramą, paaiškėjo, kad nepakankamą šeimos ir nepakankamą draugų paramą jautė beveik pusė vaikų ir paauglių - atitinkamai, 41 proc. ir 45 proc. paauglių. Šie rezultatai - pastebimai prastesni už HBSC tyrime dalyvaujančių šalių vidurkį (atitinkamai, 32 proc. ir 42 proc.). Vertinant, kaip su paauglių emocine gerove susijusi šeimos ir draugų parama, nustatyta, kad paramos stoką jaučiantys paaugliai mažiau patenkinti gyvenimu, mažiau laimingi, dažniau išsako psichologinio pobūdžio nusiskundimų, dažniau jaučiasi vieniši. „Šie rezultatai rodo, kad gerai jauno žmogaus savijautai svarbūs palaikantys santykiai su artimiausiais juos supančiais žmonėmis. Pasitikėjimas, atvirumas bendraujant, emocinis palaikymas, pasirengimas padėti - šios santykių ypatybės labai svarbios artimiems, draugiškiems santykiams"", - pastebi profesorius. Kitas svarbus socialinės aplinkos rodiklis - kaip paaugliams lengva ar sunku bendrauti su savo tėvais. Tyrimo duomenimis, 24 proc. moksleivių nurodė, kad patyrė sunkumų bendrauti su mama, 36 proc. - su tėčiu. Kitose šalyse šis rodiklis geresnis - bendrauti su mama sunkumų patiria vidutiniškai 17 proc. moksleivių, su tėčiu - 29 proc. Tiek Lietuvoje, tiek kitose šalyse matyti, kad sunkumų kalbėtis su tėvais dažniau patiria vyresni moksleiviai, dažniau - merginos nei vaikinai. Lietuvoje kalbėtis su mama sunku 16 proc. berniukų ir 31 proc. mergaičių, kalbėtis su tėčiu - 24 proc. berniukų ir 48 proc. mergaičių. Vertinant mokytojų ir bendraklasių paramą, situacija Lietuvoje dar prastesnė. Nepakankamą paramą iš mokytojų jautė 66 proc. moksleivių (kitose šalyse 48 proc.), nepakankamą paramą iš bendraklasių - 56 proc. (kitose šalyse 45 proc.). Pasak prof. K. Šmigelsko, čia svarbus ir lyties veiksnys - Lietuvoje didesnė dalis mergaičių jautė nepakankamą paramą iš šeimos (46 proc.), mokytojų (71 proc.) ir bendraklasių (65 proc.), o didesnė dalis berniukų jautė nepakankamą paramą iš draugų (49 proc.). Panašūs lyčių skirtumai stebimi ir kitose šalyse. Nepasitenkinimas mokykla auga Išsamiau vertinant paauglių savijautą mokykloje, paaiškėjo, kad didžioji dauguma paauglių Lietuvoje nėra patenkinti mokykla, kurioje mokosi - taip nurodė net 71 proc. moksleivių. Tiesa, šie duomenys mažai skyrėsi nuo HBSC tyrime dalyvaujančių šalių vidurkio (75 proc.). Tiek Lietuvoje, tiek kitose šalyse pasitenkinimas mokykla gana stipriai mažėja nuo pat 2014 m. Vertinant mokymosi krūvį, bene visose tyrime dalyvaujančiose šalyse stebimos tos pačios tendencijos: kuo vyresni moksleiviai, tuo daugiau krūvio mokykloje jie jaučia. Nors iš viso ganėtinai užimti mokykla nurodė 43 proc. Lietuvos moksleivių, skaičiai pagal klases pastebimai skyrėsi - tarp berniukų ganėtinai užimti jautėsi 29 proc. penktokų ir 43 proc. devintokų, tarp mergaičių - atitinkamai, 32 ir 62 proc. Ši takoskyra tarp berniukų ir mergaičių jaučiamo mokymosi krūvio mokykloje stebima beveik visose šalyse, o skirtumai turi tendenciją didėti. „Viena vertus, šie skaičiai neramina: vaikai ir paaugliai jaučiasi apsunkinti mokymosi turiniu ir kiekiu. Tai natūrali pasekmė to, kad ugdymo sistema iš jauno žmogaus reikalauja didelio kiekio žinių ir gebėjimų. Kita vertus, švietimo sistema ne tik užpildo jaunuolių kasdienybę, formuoja jų santykius su bendraamžiais ir suaugusiais, bet ir prisideda prie asmenybės ugdymo ir pasirengimo suaugusiojo gyvenimui - tiek kompetencijų, tiek ir asmeninių savybių požiūriu"" - teigia prof. Kastytis Šmigelskas. ..... HBSC - paauglių gyvensenos ir sveikatos stebėsenos tyrimas Europoje, atliekamas pagal vieningą tarptautinį tyrimo protokolą. Tyrimas vykdomas kas ketverius metus Pasaulio sveikatos organizacijos (PSO) iniciatyva ir apima 50 Europos, Šiaurės Amerikos ir Azijos šalių. Pagrindinis šio tyrimo tikslas - geriau pažinti 11-17 metų amžiaus moksleivių gyvenseną, elgseną ir sveikatą, įvertinti gyvensenos ir sveikatos pokyčius, atsiradusius dėl įvairių socialinių, politinių, ekonominių ir kitų permainų bei reformų. Lietuvoje šis tyrimas pradėtas vykdyti 1994 metais ir tęsiamas iki šiol, jį atlieka Lietuvos sveikatos mokslų universiteto (LSMU) Visuomenės sveikatos fakultetas. Šaltinis: https://sc.bns.lt/view/item/bemaz-pusei-lietuvos-vaiku-ir-paaugliu-stinga-seimos-palaikymo-socialines-geroves-rodikliai-prasteja-504719","Lietuvoje atliktas HBSC tyrimas atskleidė, kad per pastaruosius metus socialinės paramos vaikams ir paaugliams rodikliai pablogėjo, o beveik pusė jų jaučia nepakankamą šeimos ir draugų palaikymą, taip pat didelė dalis moksleivių nėra patenkinti savo mokykla ir jaučia augantį mokymosi krūvį."
"Lietuvos komandą sudarys aštuoni sportininkai, tarp jų - Rio de Žaneiro olimpinių žaidynių dalyviai Remigijus Kančys ir Vaida Žūsinaitė-Nekriošienė bei Lietuvos rekordininkai Simas Bertašius (1000 m, 1500 m, 1 mylia bei 1500 m uždarose patalpose), Giedrius Valinčius (10 km) ir jau minėtas R.Kančys (pusė maratono ir 50 km). Čempionato dalyviai startuos 10 km, pusmaratonio (21,0975 km) ir maratono (42,195 km) distancijose, o elito ir mėgėjų startai bus bendri. Iš viso varžybose dalyvaus apie 340 profesionalų iš 46 skirtingų šalių, o mėgėjų bus apie 28 tūkstančius. 10 km nuotolį įveiks S.Bertašius, G.Valinčius, Ignas Vanagas bei Auksė Linkutė. Pusmaratonio distancijoje išvysime V.Žūsinaitę-Nekriošienę, Liną Kiriliuk ir Luką Tarasevičių, o maratoną bėgs R.Kančys. Šeštadienį 11:00 val. Lietuvos laiku startuos pusės maratono bėgikai, o sekmadienį 10:30 val. Lietuvos laiku startas bus duotas 10 km distancijos dalyviams. Maratono dalyviai startuos taip pat sekmadienį 11:15 val. Lietuvos laiku. 2023 metų spalio 1 dieną Rygoje (Latvija) buvo pirmą kartą surengtas pasaulio bėgimo plentu čempionatas. Jame dalyvavusi L. Kiriliuk finišavo 29-a (5 km), Loreta Kančytė užėmė 44-ą poziciją (pusė maratono), o V. Žūsinaitė-Nekriošienė finišavo 47-a (pusė maratono). Kitų metų rugsėjį pasaulio bėgimo plentu čempionatas bus rengiamas Kopenhagoje (Danija). Savaitgalį vyksiančiame Senojo žemyno čempionate visi dalyviai varžysis dėl medalių ne tik individualioje, bet ir šalių įskaitoje, kurioje greičiausi bėgikai rinks taškus į savo valstybės kraitį. Šalių įskaitoje bus sudedami 25 geriausi rezultatai, kuriuos galės fiksuoti tiek elito bėgikai, tiek ir mėgėjai. Laimės ta šalis, kurios bendras laikas bus mažiausias iš visų. Lietuvos atstovų karjeros rekordai bei geriausi sezono rezultatai: Simas Bertašius (10 km asmeninis rekordas - nėra, geriausias sezono rezultatas - nėra); Giedrius Valinčius (10 km asmeninis rekordas - 28 min. 44 sek., geriausias sezono rezultatas - 28 min. 44 sek.); Ignas Vanagas (10 km asmeninis rekordas - nėra, geriausias sezono rezultatas - nėra); Auksė Linkutė (10 km asmeninis rekordas - nėra, geriausias sezono rezultatas - nėra); Lina Kiriliuk (pusmaratonio asmeninis rekordas - 1 val. 15 min. 34 sek., geriausias sezono rezultatas - nėra); Vaida Žūsinaitė-Nekriošienė (pusmaratonio asmeninis rekordas - 1 val. 15 min. 35 sek., geriausias sezono rezultatas - nėra); Lukas Tarasevičius (pusmaratonio asmeninis rekordas - 1 val. 6 min. 51 sek., geriausias sezono rezultatas - 1 val. 8 min. 56 sek.); Remigijus Kančys (maratono asmeninis rekordas - 2 val. 12 min. 50 sek., geriausias sezono rezultatas - nėra). Lietuvos rekordai: 10 km vyrai - Giedrius Valinčius (28 min. 44 sek., rekordas užfiksuotas 2025 m.); 10 km moterys - Stefanija Statkuvienė (32 min. 37 sek., rekordas užfiksuotas 1992 m.); Pusmaratonis vyrai - Remigijus Kančys (1 val. 3 min. 49 sek., rekordas užfiksuotas 2022 m.); Pusmaratonis moterys - Živilė Balčiūnaitė (1 val. 10 min. 23 sek., rekordas užfiksuotas 2005 m.); Maratonas vyrai - Česlovas Kundrotas (2 val. 12 min. 35 sek., rekordas užfiksuotas 1997 m.).","Lietuvos bėgikų komanda, sudaryta iš aštuonių sportininkų, dalyvaus tarptautiniame bėgimo plentu čempionate, kuriame varžysis 10 km, pusmaratonio ir maratono distancijose, siekdami ne tik asmeninių bei komandinių pasiekimų, bet ir šalių įskaitos taškų."
"Pietų Anglijos komanda sekmadienį 1:3 nusileido Londono „Tottenham Hotspur"" ir prarado bet kokias galimybes išlikti aukščiausiame šalies futbolo ešelone. Sautamptono komanda viltis išsilaikyti „Premier"" lygoje prarado dar likus septyniems turams iki sezono pabaigos. Tai - pirmas toks atvejis čempionato istorijoje. Maža to, „Southampton"" rizikuoja tapti mažiausiai taškų „Premier"" lygoje surinkusia komandoje. Per 31 mačą ši ekipa kol kas turi tik 10 taškų. Jis laimėjo vos 2, lygiosiomis sužaidė 4, o pralaimėjo 25 rungtynes. Iki šiol antirekordas priklauso „Derby County"", kuris 2007-2008 m. sezoną užbaigė su 11 taškų. „Turime išvengti šio antirekordo ir padaryti, ką galime geriausia. Tai negali atsitikti"", - po pralaimėjimo prieš „Tottenham"" kalbėjo I.Juričius, tačiau netrukus gavo atleidimo lapelį. „Norime padėkoti Ivanui ir jo štabui už atvirumą ir sunkų darbą, kadangi jie kovėsi nepalankiomis sąlygomis, bandydami išlaikyti klubą lygoje, - rašoma oficialiame pranešime. - Kadangi jau aišku, kad iškrisime į „Championship"" divizioną, manome, kad labai svarbu sirgaliams, žaidėjams ir personalui suteikti aiškumo dėl ateities, nes mūsų laukia labai svarbi vasara."" „Southampton"" vairą 49-erių kroatas perėmė gruodį, bet iš 14 rungtynių pralaimėjo net 12. Tai - jau antras kartas šiame sezone, kai I.Juričius yra atleidžiamas, sezono pradžioje jam teko atsisveikinti ir su „AS Roma"" klubu. Iš Splito kilęs treneris dar pernai treniravo Gvidą Gineitį „Torino"" klube Italijoje, kuriame dirbo nuo 2021-ųjų. „Scanpix"" nuotr./Gvidas Gineitis Laikinuoju „Southampton"" treneriu paskirtas 43-ejų britas Simonas Ruskas. Jam talkins buvęs Anglijos rinktinės saugas Adamas Lallana.","Sautamptono komanda po pralaimėjimo „Tottenham Hotspur"" prarado galimybę išlikti „Premier"" lygoje ir atleido trenerį Ivaną Juričių, kurį laikinai pakeitė Simonas Ruskas. Klubas siekia išvengti antirekordo ir ruošiasi svarbiai vasarai, nepaisant jau aiškaus iškritimo į „Championship"" divizioną."
"Vieni iš „Vertybių partijos"" steigėjų Liepa Maknavičiūtė-Ofelija ir Gerardas Pranaitis dalyvavo LNK televizijos laidoje „KK2 penktadienis"", kurioje plačiau papasakojo apie savo idėjas ir siekius. „Reikia legalizuoti pornografiją, šioje sferoje yra daug finansų, ji egzistuoja nelegaliai, o legalizavus galima pritraukti daug finansų ir pajamų. Prostitucija taip pat Lietuvoje egzistuoja, tai opi problema. Jeigu nueitumėme į skelbimų portalus, rastumėt daug merginų, kurios parsidavinėja, į verslą integruojamos merginos iš Pietų Amerikos, vyksta prekyba žmonėmis. Tai legalizuodami galime apsaugoti merginas, pritraukti finansų ir apsaugoti jaunimą nuo lytinių ligų"", - LNK laidoje „KK2 penktadienis"" kalbėjo Gerardas Pranaitis. LNK nuotr./Gerardas Pranaitis Liepa Maknavičiūtė-Ofelija jam antrino, teigdama, kad prostitucijos ir pornografijos legalizavimas duotų daug gero valstybei. „Aš manau, kad iš tikrųjų tai neša dideles pajamas. Mes galėtume jomis pasidalinti karinės įrangos pirkimui ir tuo atveju dviem pusėms išloštume naudos. Šiuo metu Lietuvoje pornografija yra uždrausta, tai manau, kad prarandame daug"", - dėstė mergina. Paklausta, iš kur ji žino, kad ši veikla yra tokia pelninga, Ofelija LNK laidoje „KK2 penktadienis"" aiškino: „Nes ir taip aišku, kad neša dideles pajamas. Aš žinau iš tam tikrų žmonių, kas tuo užsiima - iš užsienio, Amerikos merginų. Tai yra tikrai dideli pinigai."" LNK nuotr./Liepa Maknavičiūtė-Ofelija Tiesa, Liepa Maknavičiūtė-Ofelija pridūrė, kad pornografijos verslas būtų naudingas valstybės biudžetui su viena sąlyga: „Reikia žiūrėti, kad nebūtų nuplaunami tie pinigai, kad jie būtų skiriami tam, kam reikia."" LNK laidoje „KK2 penktadienis"" atlikėja ir „OnlyFans"" kūrėja svarstė, kad iš pornografijos ir prostitucijos sričių surinktus pinigus daugiausia būtų galima skirti dviem sritims - švietimui ir gynybai. „Manau, švietimo sistemai reikia investuoti daugiausia, nes trūksta dėstytojų, mokytojų. Jie tiesiog atsisako eiti į darbą ir trūksta, kas mokytojautų"", - teigė Ofelija. Merginos taip pat buvo pasiteirauta, už ką ji galėtų būti atsakinga, jei patektų į valdžią. „Esu atlikėja, galiu daugiau matyti problemas iš kultūrinės pusės. Mes esame pasiskirstę pozicijas, tai labai norėčiau į Kultūros ministeriją. Tiesiog matau daug spragų būtent meno srityje, nes pati baigusi esu Čiurlionio menų gimnaziją ir Lietuvos muzikos ir teatro akademiją. Tikrai skaudu matyti talentingus žmones, kurie praleido daug laiko grodami instrumentais po keturias valandas, mokydamiesi ir galiausiai, kas jiems tenka - tapti pedagogais su tikrai labai mažomis algomis"", - LNK laidoje „KK2 penktadienis"" užmojais dalijosi Ofelija. Asmeninio albumo nuotr./Ofelija „Vertybių partijos"" tinklalapyje ji įvardijama kaip Vilniaus miesto koordinatorė. Minėtoje laidoje sulaukusi klausimo apie niekaip nepastatomą Nacionalinį stadioną, „OnlyFans"" žvaigždė patikino: „Jeigu pateksiu į Vilniaus mero postą, tai tikrai pastatysiu tą stadioną, nes tikrai tikrai, ką moku - tai pastatyti. Tikrai dėl to pasitikiu savimi."" O kodėl Ofelija nedalyvavo 2024 metais vykusiuose Seimo rinkimuose? „Man atrodo, kad galbūt tuo metu kažkur užsienyje buvau. Bet tikrai būčiau dalyvavusi"", - LNK laidoje „KK2 penktadienis"" kalbėjo Liepa Maknavičiūtė, prisipažinusi, kad tuo metu ir politiniais klausimais nelabai domėjosi. Visą laidą žiūrėkite čia:","„Vertybių partijos“ steigėjai Liepa Maknavičiūtė-Ofelija ir Gerardas Pranaitis LNK laidoje „KK2 penktadienis“ diskutavo apie pornografijos ir prostitucijos legalizavimą Lietuvoje, teigdami, kad tai galėtų pritraukti finansų ir būtų naudingas valstybei, jei pinigai būtų tinkamai panaudoti."
"Gimstamumas pamėnesiui smunka pamažu, iš ilgesnės perspektyvos skaičiai atrodo dar dramatiškiau - pavyzdžiui, pernai Lietuvoje gimė daugiau nei dukart mažiau vaikų nei prieš 30 metų. Tai rodo Valstybės duomenų agentūros 15min pateikti duomenys. „Dauguma jaunų moterų gauna aukštąjį išsilavinimą, taigi gimimai atidedami vėlesniam amžiui. Pagrindinis klausimas yra suderinti profesinį ir šeimos gyvenimą, taip pat svarbu paslaugos, infrastruktūra, vaikų darželiai, būstas"", - Žinių radijui sakė Makso Planko Demografinių tyrimų instituto Vokietijoje demografas, VDU dėstytojas dr. Domantas Jasilionis. Jo teigimu, tarptautiniai tyrimai rodo, kad jaunosios kartos požiūris ima vis labiau skirtis nuo vyresniųjų - jie deklaruoja norą susilaukti mažiau vaikų. „Mes ateinančiais dešimtmečiais mažėsime, nes yra mažiau galinčių gimdyti moterų. Reikia rūpintis saugumu, pavyzdžiui, kad jaunos šeimos nebijotų prarasti ar gauti paskolą"", - teigė D.Jasilionis. Socialinės apsaugos ir darbo ministrė Inga Ruginienė sako, daug moterų dvejoti verčia neapibrėžtumas, kaip nėštumas ir vaikų auginimas paveiks jų karjerą. Todėl, pasak ministrės, svarstant apie paramą dėmesys skiriamas ne tik išmokoms, bet ir didesniam vyrų įtraukimui, Seime yra iniciatyva plėsti mamadienius ir tėvadienius. Taip pat skaitykite Parlamentarai svarsto tėvadienius suteikti tiems, kas augina vaiką iki 14 metų I.Ruginienė taip pat atkreipė dėmesį, kad vis aštrėja reprodukcinės sveikatos problema, valstybė turi rūpintis poromis, kurios turi bėdų dėl nevaisingumo. Ministrė sakė, kad be valstybės finansinių sprendimų svarbus ir visuomenės požiūris - ji sakė ne kartą nustebusi, kaip mamos ar tėvai su mažais vaikais nėra užleidžiami prekybos ar paslaugų teikimo vietose, viešajame transporte. „Valstybė suplanavusi nemažai priemonių, bet i visuomenė turi ištiesti pagalbos ranką, priimti priemones ir dar didinti spaudimą, kad valstybė daugiau darytų"", - teigė ministrė. Pasak I.Ruginienės, nerimą gimdyti skatina ir neapibrėžta geopolitinė padėtis, todėl, pasak jos, kalbant apie saugumą reikia įtraukti ir socialinio saugumo dedamąją. Karo grėsmę tarp svarbių priežasčių įvardija ir laidų vedėjas Arūnas Valinskas. „Situacija geopolitiniame lauke yra tragiškai nepalanki. Tai gąsdina jaunimą. Jie mato, kad jauniems galimiems tėvams patiems yra problemų, ir vaikai ateina į karo draskomą realybę, ir dalis sako ne"", - sakė A.Valinskas tinklalaidėje „Valinskas žino"". Su mažėjančio gimstamumo problema susiduria daugelis Europos šalių. Ekspertai įspėja, kad mažėjantis darbingo amžiaus europiečių skaičius ateinančiais dešimtmečiais sukels didžiulę įtampą socialinės apsaugos sistemoms ir viešiesiems finansams.","Lietuvoje gimstamumas mažėja, nes jaunos moterys atideda gimdymą dėl aukštojo išsilavinimo siekimo, karjeros ir socialinio bei geopolitinio neapibrėžtumo, o ekspertai pabrėžia būtinybę gerinti infrastruktūrą, socialinį saugumą ir visuomenės požiūrį."
"Su Lietuvos nacionalinio muziejaus generaline direktore dr. Rūta Kačkute kalbamės apie populiariosios kultūros kuriamus stereotipus, jų poveikį keičiant mūsų požiūrį į istoriją ir ką apie vikingus iš tikrųjų sako istoriniai šaltiniai bei archeologiniai tyrimai. PALAIKYKITE. Paremti 15min kultūrą galite skirdami paramą VšĮ „Penkiolika minučių"". - Populiarioji kultūra dažnai stipriai prisideda prie istorijos pažinimo, tačiau kartu neretai ją ir pagražina. Kaip vertinate šį balansą tarp mokslinių žinių ir jų populiarinimo pramogų industrijoje? - Popkultūra neišvengiamai vadovaujasi savo taisyklėmis - jai svarbus įspūdis, emocija, tad istorija kartais pateikiama kai ką sutirštinant. Mokslininkai sau to leisti negali - mes remiamės įrodymais, o spėliojimams vietos paliekame kuo mažiau. Mano kartu su bendrakuratore Egle Zaveckiene kuruota tarptautinė paroda „Kijevo Rusia. Pradžia"" atskleidžia daug įdomių faktų ir apie vikingus, daug prisidėjusius prie šios valstybės įkūrimo. Pauliaus Peleckio / BNS nuotr./Rūta Kačkutė Visgi, jei rinktis tarp to, ar žmonės žinos apie vikingus, bet matys juos su ragais, kurių jie niekada neturėjo, ar apskritai nieko nežinos - geriau jau pirmas variantas. Vaizdų kultūros laikais, jeigu apie tave nekuriami filmai - lieki nežinomas platesnei auditorijai. Net ir su pagražinimais tai yra proga kalbėti apie tikrąją istoriją. Nežinojimas atveria kelią manipuliacijoms, kurios jau daugelį metų vyksta Rytų Europos regiono istorijos atveju. Pavyzdžiui, dažnai matome ekranuose vikingus, tačiau nematome Kijevo Rusios, kuri su jais buvo glaudžiai susijusi. Galbūt, jei šis vaizdinys būtų ryškesnis, ir mūsų požiūris į kai kuriuos dalykus šiandien būtų kitoks. Vikingai ar skandinavai? - Pradėkime nuo to, kas apskritai yra vikingai? Kaip istorikai apibrėžia šį terminą? - Tai apsibrėžti labai svarbu, nes filmuose vikingais dažnai tampa visa tuo metu šiaurėje gyvenusi skandinavų bendruomenė, neskirstant jų į danus, švedus, norvegus. Patys vikingai savęs taip nevadino, šis žodis yra šiuolaikinės visuomenės išradimas, pradėtas taikyti žymiai plačiau. Didžioji dalis tuo metu Skandinavijoje gyvenusių žmonių buvo žemdirbiai, o žemės užteko ne visiems. Daliai jų tekdavo ieškoti kitos veiklos. Iš tikrųjų vikingavimas buvo gyvenimo būdas, užsiėmimas. Vikingais buvo vadinami žmonės, kurie rinkdavosi laivais keliauti tolimus atstumus, o tą darant - prekiauti ir plėšikauti, steigti kolonijas, rinkti duoklę iš toliau esančių teritorijų. Kodėl toks gyvenimo būdas? Nes didžioji dalis tuo metu Skandinavijoje gyvenusių žmonių buvo žemdirbiai, o žemės užteko ne visiems. Daliai jų tekdavo ieškoti kitos veiklos. Ir rašytiniuose šaltiniuose vikingas yra apibūdinamas kaip žmogus, užsiimantis vikingavimu. Tą labai tiksliai apibūdina pasakymas „išplaukė vikingauti"". - Ar tiesa, kad ir mūsų kraštų gyventojai - baltai - priklausė vikingų pasauliui ir patys vykdė žygius? - Žinoma, turime žinių, jog kuršiai taip pat vikingavo - keliaudavo, plaukiodavo ir kovodavo. Nors laivo nesame radę, bet yra išlikusios laivų kniedės, rašytiniai šaltiniai apie tai taip pat pasakoja. Kad ir pasakojimas apie Vidgaudą iš Sambijos, kuris bėga pas Danijos karalių ir prašo apsaugoti nuo Baltijos jūroje jį persekiojančių kuršių. Danijos žodinėje tradicijoje yra išlikęs ir posakis „Saugok, Dieve, mus nuo kuršių"". Greičiausiai baltai įsitraukdavo ir į prekybos procesą, nes randama su tuo susijusių radinių - svarstyklių, kalavijų. Ypač tai pasakytina apie gyvenusius prie Dauguvos, kuri priklausė prekybos su arabais keliams. S.Samsono nuotr. / Lietuvos nacionalinis muziejus/Skandinavai mokėjo statyti unikalius ir sudėtingus laivus Barzdos, tatuiruotės ir ragai - Barzdos, tatuiruotės ir šalmai su ragais - efektingi išvaizdos sprendimai. Kiek tiksliai filmai atvaizduoja vikingų išvaizdą? - Man asmeniškai labiausiai kliūva vikingo, dėvinčio šalmą su ragais, įvaizdis, nes jis niekaip nėra pagrįstas ir dar XIX amžiuje buvo suformuotas romantinių Wagnerio operų. Būtent jose vikingai buvo taip pavaizduoti. Tai efektingas sprendimas, bet turiu nuliūdinti - archeologai yra radę ne vieną autentišką vikingo šalmą ir nei vienas jų neturi ir neturėjo ragų. - Iš kur tuomet toks įvaizdis? - Greičiausiai šis įvaizdis kilęs iš dar ankstesnių germaniškų kultūrų, egzistavusių bronzos amžiuje, t. y. maždaug 2000 metų iki vikingų. To laikmečio archeologinėje medžiagoje yra randama šalmų su ragais, bet ir jie buvo dekoratyviniai - naudoti apeigoms, bet ne mūšiuose, kaip mėgsta rodyti filmai. Reikėtų atkreipti dėmesį, kad yra ir teisingų detalių. Tai antakių ir nosies kaulą apsauganti šalmo detalė. Istorijų namuose veikiančioje parodoje „Kijevo Rusia. Pradžia"" turime tokį šalmą, negana to - labai gražiai dekoruotą. Šiuo eksponatu labai džiaugiamės, nes tai retas akcentas. Ši šalmo detalė dažnai pradingdavo arba nulūždavo. Tad galim pasidžiaugti, kad šios detalės filmai nepraleido. S.Samsono nuotr. / Lietuvos nacionalinis muziejus/Parodoje „Kijevo Rusia. Pradžia"" eksponuojama vikingo kaukolė su dildytais dantimis - Serialuose dažnai vikingus matome ištatuiruotais kūnais. Kiek šis vaizdinys pagrįstas istoriniais šaltiniais? - Filmuose vikingai dažnai būna išsitatuiravę nuo galvos iki kojų, nors istorinių, mokslinių to įrodymų nėra. Kažkokie piešiniai ant kūno galėjo būti. Jie aprašomi ir arabiškuose šaltiniuose, bet labiau akcentuojamas kūno išpiešimas. Tai nebūtinai buvo tatuiruotės, bet įrodyti negalime, nes išlikusių vikingų palaikų organinė medžiaga su laiku keičiasi, išnyksta. Mumifikuotų vikingų palaikų aptinkama labai retai, bet ir iš jų negalime tiksliai nustatyti, ar patys kūnai, oda buvo kaip nors dekoruota. - Kokia prasmė slypėjo už vikingų kūno dekoravimo - ar tai buvo grožio, statuso ar galios ženklas? - Tai galėjo būti priklausymo tam tikrai grupei deklaravimas, kaip ir dantų šlifavimas. Pastarąjį įsivaizduoti padeda parodoje „Kijevo Rusia. Pradžia"" eksponuojama kaukolė su dildytais dantimis. Būtent Gotlande, pagrindiniame Baltijos jūros prekybos centre, išsiskyrė grupė žmonių, kurie demonstravo savo priklausymą vikingams nušlifuodami priekinius dantis ir įtrindami juos juoda derva. Nors buvo šlifuojamas tik danties paviršius, tai buvo skausminga procedūra. Dantys, kūno dekoravimas galėjo būti būdas išskirti save, tam tikras prisistatymas, kaip dabar naudotume vardo kortelę. Šioje saloje susitikdavo daug prekeivių iš įvairių kultūrų, kurie nebūtinai galėjo sklandžiai tarpusavyje susišnekėti. Dantys, kūno dekoravimas galėjo būti būdas išskirti save, tam tikras prisistatymas, kaip dabar naudotume vardo kortelę. Žinoma, tai galėjo būti ir būdas savo išvaizda bauginti kitus. - Filmuose vikingai dažnai vaizduojami kaip aukšti, šviesiaplaukiai milžinai. Kiek toks įvaizdis atitinka tikrovę? - Tiesa, kad patys skandinavai yra šviesaus gymio ir šviesių plaukų. Bet vėl sugrįžtame prie to, jog ne visi skandinavai buvo vikingai ir atvirkščiai - ne visi vikingai buvo skandinavai. Tai nėra etninė grupė, todėl šie išskirtiniai bruožai negali būti jiems priskiriami, iš tiesų vikingų pasaulis buvo platus ir spalvingas. Taigi, vikingai galėjo turėti ir tamsius plaukus. Iš atrastų vikingų kapų taip pat žinome ir kad jų ūgis nebuvo toks jau įspūdingas. Tiesa, tam tikras grožio idealas tuo metu egzistavo. Yra manoma, jog tamsesnio gymio vikingai, neatitinkantys skandinavams būdingo šviesaus gymio ir šviesių plaukų įvaizdžio, galėjo dažytis plaukus šviesiai. Tą jie darė su stipriu muilo šarmu, kuris padėdavo pašviesinti plaukus ir barzdas. Kartu tai veikė kaip higienos priemonė. - Ar galima sakyti, kad vikingai skyrė didelį dėmesį higienai? - Vikingai savo higiena labai rūpinosi, o muilo šarmas ne tik pašviesindavo plaukus, bet ir padėdavo užkirsti kelią utėlėms. Didelį dėmesį higienai rodo ir tai, kad vikingai dažnai laidoti su šukomis, skustuvais, pincetais, adatomis, netgi krapštukais ausų sierai valyti. Šiuo atžvilgiu jie labai panašūs į romėnus. S.Samsono nuotr. / Lietuvos nacionalinis muziejus/Tik maža dalis visuomenės galėjo sau leisti būti apsiginklavus kalavijais - Koks buvo vikingų požiūris į barzdą - ar iš tikrųjų jie puoselėjo ilgų barzdų įvaizdį? - Dėl ilgų barzdų taip pat galima diskutuoti. Mano minėtas rūpinimasis higiena kertasi su ilgų barzdų auginimu, kaip rodoma filmuose. Jos galėjo būti žymiai trumpesnės. Juk jeigu būtų buvusios tokios ilgos, nebūtų reikėję nei skustuvų, o jį nešiodavosi kone kiekvienas. Be to, ilga barzda nepadėdavo rūpintis higiena. Necivilizuoti laukiniai? - Kaip apibūdintumėte vikingus, o gal ir visus skandinavus - ar tikrai jie verti nelabai civilizuotų žmonių įvaizdžio? - Kaip mes suprantame civilizuotumą? Tai buvo kitokia civilizacija nei klestinčios tuo metu kitur, bet jie nebuvo laukiniai ar necivilizuoti, tiesiog gyveno kitaip. Technologiškai skandinavai buvo labai išprusę, juk statė tokius unikalius ir sudėtingus laivus. Tiesa, ir romėnai tokius statė, ir daug anksčiau, bet kalbame apie šiauriečius, kurie vystėsi uždaroje bendruomenėje. Tai yra jų pačių technologinis išradimas. Jų laivų konstrukcija leidžia plaukti labai negiliuose vandenyse, priartėti labai arti kranto. Tai unikalu, nes aplinkiniai kaimynai to negalėjo padaryti, o burė leisdavo pasiekti didelį greitį. S.Samsono nuotr. / Lietuvos nacionalinis muziejus/Vikingai - viena iš labiausiai romantizuotų ir mistifikuotų istorinių bendruomenių - Tokį įvaizdį tikriausiai griauna ir platesnis žvilgsnis į šiauriečius? Kaip atrodė jų pastatai, amatai, pati visuomenė? - Pati skandinavų bendruomenė, iš kurios didžioji dalis vikingų ir buvo kilusi, išplėtojo sudėtingą tikėjimo filosofiją, turėjo raštą, jų bendruomenės buvo pakankamai organizuotos, turėjo laisvų vyrų susirinkimą, skiriamą vadą, aukštuomenę ir elitą. Tai buvo sudėtinga kompleksinė bendruomenė. Juk jiems reikėjo valdyti tūkstančius kilometrų besitęsusius prekybos kelius nuo Skandinavijos iki arabų kraštų. Kalbant apie statinius, jie būdavo iš medžio ir su mūrine statyba irgi nelabai galima lyginti. Bet iš medžio jie statė labai didelius ir sudėtingus pastatus - ilgieji pastatai buvo didžiuliai, labai gražiai dekoruoti. Jeigu žiūrėtume į juvelyriką, tai ji tikrai buvo aukšto lygio, naudotos subtiliausios juvelyrikos technikos, tokios kaip filigranas, ornamentika taip pat buvo autentiška. Paplitęs įvaizdis, jog vikingai gerdavo iš nužudytų žmonių kiaušų. Tai netiesa. - O kaip dėl daug kur pabrėžiamo žiaurumo? - Tikriausiai jo nebuvo daugiau nei kitur. Matyt, čia koją pakišo ne kas kita, kaip vertimo klaida. Paplitęs įvaizdis, jog vikingai gerdavo iš nužudytų žmonių kiaušų. Tai netiesa. Danų kalboje žodžiai, reiškiantys kiaušą ir puodelį, labai panašūs, skiriasi tik viena raide. Kai kurie ankstyvieji vertėjai neteisingai interpretavo šį žodį, kas lėmė, jog atsirado klaidingas įvaizdis apie iš priešų kaukolių geriančius vikingus. - Vikingų moterys turėjo daugiau teisių nei kitose to meto Europos visuomenėse, tai turbūt irgi rodo aukštą civilizacijos lygį? - Nemažai filmų ir serialų vaizduoja karingas moteris, užuot pabrėžę jų teises ir socialinį statusą; tiesa, seriale „Vikingai"" paliestos žemės nuosavybės ir vadovaujančių vaidmenų temos. Iš tikrųjų moterų vaidmuo vikingų pasaulyje buvo išskirtinis to laikotarpio Europos kontekste. Pirma, tekėdama atsineštą kraitį moteris išlaikydavo savo nuosavybėje. Išsiskyrusi, nes skyrybos irgi buvo galimos, į savo šeimą ji grįždavo su savo kraičiu. Svarbu ir tai, jog vyrui nesant namie žmona būdavo atsakinga už namų ūkį, vergus, tarnus, ūkyje dirbusius šeimynykščius. Žinoma, kad kartu su vyrais moterys leisdavosi ir į tolimas keliones, persikraustydavo įsikurti kitose teritorijose. Vyrui mirus moteris savo klausimus galėjo kelti net ir parlamente - tinge. Jėgos ir mirties kultas - Ar tikrai vikingų visuomenėje fizinė jėga ir karinė galia buvo svarbiausia vertybė? - Iš tikrųjų tik maža dalis Skandinavijos gyventojų galėjo leisti sau būti apsiginklavus kalavijais, tai buvo labai brangus ir išskirtinis ginklas. Jį turėjo tik aukščiausi elito atstovai. Paprasti žmonės ginkluodavosi ietimis ar kirviais, tai buvo pagrindiniai to laikotarpio ginklai. Paprasta mirtis buvo laikoma ne tokia garbinga, bet ne dėl jėgos kulto, o dėl tikėjimo pomirtiniu gyvenimu - smurtinė mirtis nebuvo suvokiama kaip neigiamas dalykas. O ir jėga nebuvo vienintelis svarbus dalykas. Skandinavų sagose daug dėmesio skiriama tikėjimui. Tikėta ir garbinga mirtimi kovoje, kuomet patenki į Valhalą. Paprasta mirtis buvo laikoma ne tokia garbinga, bet ne dėl jėgos kulto, o dėl tikėjimo pomirtiniu gyvenimu - smurtinė mirtis nebuvo suvokiama kaip neigiamas dalykas. Paminėčiau ir tai, kad jie turėjo daug dievų ir jėgos kultui buvo skirti tik keli dievai. Tai rodo, kad jėga nebuvo nurungusi kitų vertybių. Ji buvo svarbi, bet tikrai ne vienintelė. Už fizinę jėgą tikrai buvo svarbesni jų diplomatiniai gebėjimai susitarti prekiaujant, taip pat įtikinti kitas gentis mokėti jiems duoklę. Filmuose jėgai skiriama daugiau dėmesio nei derybiniams įgūdžiams. - Ką apie vikingų laidojimo papročius galime pasakyti remdamiesi archeologiniais radiniais ir kaip tai vaizduojama populiariojoje kultūroje? - Populiarioji kultūra dažnai rodo dramatišką vaizdą: vikingas paguldomas į laivą, laivas išplukdomas į vandenį, padegamas degančiomis strėlėmis. Tačiau archeologiniai radiniai atskleidžia kiek kitokią realybę. Dažniausiai vikingai buvo laidojami laivuose krante - laivai būdavo užkasami kartu su turtais ir kitomis įkapėmis. Laivai ne visada būdavo sudeginami, o jeigu kūnas degintas, tai ritualas vykdavo krante. Dažniausiai vikingai buvo laidojami laivuose krante - laivai būdavo užkasami kartu su turtais ir kitomis įkapėmis. Svarbu suvokti, kad laivas buvo ne tik simbolis, bet ir didžiulė vertybė. Vien išausti burę galėjo užtrukti trejus metus nuolatinio darbo. Todėl rasti kartu su mirusiaisiais palaidoti laivai rodo, kokią reikšmę ir kainą turėjo šie laidojimo ritualai - tikėta, kad visa tai bus reikalinga kitame gyvenime. -​​​​​​​ Ir baigdama norėčiau paklausti, kaip Jūs vertinate populiariosios kultūros pastangas sudominti istorija? - Tokie serialai kaip „Vikingai"" sukelia susidomėjimą. Vieniems jis apsiriboja visų serijų peržiūra, kiti ima ieškoti istorinių knygų ar mokslinių straipsnių, kad suprastų, kas filme buvo tikra, neišgalvota. Taigi geriau vikingai su ragais, kurių neturėjo, nei nieko apie juos, nes jeigu šis vaizdinys bent dalį žmonių paskatina žengti giliau - jau yra didelė nauda. Pokalbis yra tarptautinės Lietuvos nacionalinio muziejaus parodos „Kijevo Rusia. Pradžia"" dalis. Ji veikia Istorijų namuose (T.Kosciuškos g. 3, Vilniuje) iki 2025 metų kovo 30 dienos, tad šią savaitę lankytojai turi paskutinę galimybę ją pamatyti. Parodą globoja Lietuvos Respublikos Prezidentas Gitanas Nausėda. Kalbino Živilė Stadalytė (Lietuvos nacionalinis muziejus).","Interviu su Lietuvos nacionalinio muziejaus vadove dr. Rūta Kačkute aptariami vikingų stereotipai populiariojoje kultūroje ir jų skirtumai nuo istorinių faktų, pabrėžiant, kad nors popkultūra kartais iškraipo istoriją, ji taip pat atveria duris platesniam visuomenės susidomėjimui tikrąja istorija."
"Baltieji rūmai teigė, kad informacija, kuri buvo skelbiama pokalbyje per visiems prieinamą programėlę „Signal"", nebuvo slapta, bet demokratai pareiškė, kad tuo neįmanoma patikėti, nes tai buvo detalūs vėliau įvykdytos atakos prieš Jemeno husius planai. Žurnalas „The Atlantic"" paskelbė savo redaktoriaus Jeffrey Goldbergo (Džefrio Goldbergo) straipsnį, kuriame teigiama, kad JAV nacionalinio saugumo vadovai įtraukė jį į grupinį pokalbį apie būsimus karinius smūgius Jemene. „Nemaniau, kad tai gali būti tiesa. Tada pradėjo kristi bombos"", - sakė jis. D. Trumpas, trečiadienį pasirodęs Ovaliajame kabinete paskelbti naujų muitų importuojamiems automobiliams, atrodė suirzęs dėl reporterių klausimų apie pokalbį per „Signal"". „Manau, kad visa tai yra raganų medžioklė"", - pareiškė D. Trumpas. „Nesąmonė"" Sprendimą dėl to, ar informacija yra slapta, galiausiai priima gynybos sekretorius Pete'as Hegsethas (Pitas Hegsetas). Jis minimo pokalbio metu išvardijo ginklų sistemas ir atakos grafiką. „BŪTENT TADA TIKRAI NUKRIS PIRMOSIOS BOMBOS"", - rašė jis. Kilus Izraelio ir „Hamas"" karui Gazos Ruože, husiai nuo 2023 metų lapkričio kelia pavojų labai svarbiems laivybos keliams Raudonojoje jūroje. Senatorius Markas Warneris (Markas Vorneris), aukščiausio rango demokratas Senato Žvalgybos komitete, sakė, kad D. Trumpo administracijos formuluojamą poziciją galima nusakyti vienu žodžiu: „Nesąmonė."" „Kai apibūdinama lakas, vieta, ginklų tipas (...). Ar jie galvoja, kad Amerikos visuomenė kvaila?"" - reporteriams kalbėjo M. Warneris. D. Trumpas yra sakęs, kad palaiko savo nacionalinio saugumo komandą, ir abejojo J. Goldbergo patikimumu. Tuo pačiu prezidentas parodė galvojantis, kad būtų geriau, jei jo komanda tokias operacijas aptarinėtų susitikusi gyvai ir saugesnėje aplinkoje, nors dar neaišku, ar dėl to bus įgyvendinti kokie nors pokyčiai. Tačiau nepanašu, kad kontroversija greit nusloptų. „Jautraus pobūdžio"" Respublikonų senatorius Rogeris Wickeris (Rodžeris Vikeris), pirmininkaujantis Senato Ginkluotųjų pajėgų komitetui, sakė, kad drauge su senatoriumi Jacku Reedu (Džeku Ridu), aukščiausio rango demokratu šiame komitete, nusiųs laišką D. Trumpo administracijai prašydami greito generalinio inspektoriaus tyrimo dėl „Signal"" naudojimo. Jie taip pat ragina surengti neviešą pasitarimą su kokiu nors administracijos aukšto rango pareigūnu, žinančiu faktus ir galinčiu kalbėti administracijos vardu. „Ši neseniai paskelbta informacija man atrodo tokio jautraus pobūdžio, kad, kiek suprantu, būčiau norėjęs ją įslaptinti"", - sakė R. Wickeris. Paklaustas apie raginimą dėl generalinio inspektoriaus tyrimo, D. Trumpas atsakė: „Man tai nerūpi."" Tačiau Baltųjų rūmų pareigūnai toliau tvirtina, kad jokia įslaptinta medžiaga nebuvo aptarinėjama per „Signal"" pokalbį nuo kovo 13-osios iki kovo 15-osios, ir įnirtingai užsipuola J. Goldbergą. „The Atlantic"" trečiadienį paskelbė visą šios pokalbių grupės tekstą. P. Hegsethas, Baltųjų rūmų patarėjas nacionalinio saugumo klausimais Mike'as Waltzas (Maikas Volcas) ir kiti administracijos pareigūnai trečiadienį vieningai tvirtino, kad grupėje nebuvo paskelbti jokie „karo planai"". Kai kurie esami ir buvę JAV pareigūnai šiuos teiginius vadina semantika. M. Waltzas, kuris pripažino, kad sukūrė tą „Signal"" grupę, ir prisiėmė visą atsakomybę, atkartojo P. Hegsetho žodžius. „Jokių vietų. Jokių šaltinių ir metodų. JOKIŲ KARO PLANŲ, - socialiniame tinkle „X"" parašė M. Waltzas. - Užsienio partneriai jau buvo informuoti, kad smūgiai bus suduoti netrukus. SVARBIAUSIAS DALYKAS: prezidentas Trumpas saugo Ameriką ir mūsų interesus."" Ragina atsistatydinti Keli Atstovų Rūmų Žvalgybos komiteto demokratai trečiadienį paragino P. Hegsethą atsistatydinti. „Tai įslaptinta informacija. Tai ginklų sistema, taip pat smūgių seka, taip pat operacijų detalės. Jam reikia tuojau pat atsistatydinti"", - sakė Atstovų Rūmų narys demokratas Raja Krishnamoorthi (Radža Krišnamurtis). D. Trumpui nepatiko pasiūlymas P. Hegsethui atsistatydinti. „Jis puikiai dirba, - sakė prezidentas. - Jis su tuo niekaip nebuvo susijęs."" Jimas Himesas (Džimas Haimzas), svarbiausias demokratas Atstovų Rūmų Žvalgybos komitete, trečiadienį per komiteto posėdį dėl pasaulinių grėsmių kalbėdamasis su Nacionalinės žvalgybos direktore Tulsi Gabbard (Tulsi Gabard) pažymėjo, jog pagal jos biuro kriterijus „informacija, kuria parodoma ar iš anksto įspėjama, kad JAV ar jų sąjungininkai rengia ataką"", taip pat turėtų būti slapta. Tačiau T. Gabbard sakė, jog sprendimas dėl to, ar minėtas „Signal"" pokalbis turėtų būti įslaptintas, priklauso nuo P. Hegsetho. J. Himeso paklausta, ar mano, kad Pentagono gairės dėl įslaptinimo iš esmės skiriasi nuo jos biuro gairių, ji neatsakė. „Nesu peržiūrėjusi DOD (Gynybos departamento) gairių, todėl negaliu komentuoti"", - nurodė T. Gabbard. D. Trumpo administracijos pozicija dėl minimo „Signal"" pokalbio taip pat skiriasi nuo įprastos JAV vyriausybių praktikos įslaptinti daugybę net ir daug kasdieniškesnės medžiagos, įskaitant milijonus dokumentų, susijusių su karinėmis ir žvalgybinėmis operacijomis bei veikla. Atviros vyriausybės šalininkai seniai skundžiasi, kad slaptumas yra pernelyg didelis ir apima informaciją, kuri galėtų paaiškinti vyriausybės veiksmus ar kuri neatrodo labai vertinga JAV priešams, įskaitant medžiagą apie pastebėtus neatpažintus skraidančius objektus (NSO) ir prezidentų nužudymus prieš daug dešimtmečių. JAV valstybės sekretorius Marco Rubio (Markas Rubijas) trečiadienį pripažino, kad žurnalisto įtraukimas į grupinį pokalbį apie būsimus smūgius Jemene, kuriame dalyvavo aukščiausio rango administracijos pareigūnai, buvo didelė klaida. Tačiau jis sakė, jog buvo patikintas, kad ta informacija nekėlė pavojaus operacijai ar karių gyvybėms.","Baltieji rūmai teigia, kad „Signal"" pokalbyje aptarta informacija nebuvo slapta, tačiau demokratai ir kai kurie pareigūnai abejoja šiuo teiginiu dėl išsamiai aptartų karinių planų Jemene, sukeldami diskusijas apie informacijos įslaptinimą ir saugumą. Prezidentas D. Trumpas kritikavo iškilusias abejones, laikydamas tai „raganų medžiokle"", o kai kurie politikai ragina atlikti tyrimą dėl „Signal"" naudojimo ir svarsto atsakomybės klausimus."
"Pirmadienį paskelbtoje pirmojoje per dešimtmetį atnaujintoje ataskaitoje daugiausia dėmesio skiriama blogiausiam scenarijui, pagal kurį 9 balų stiprumo žemės drebėjimas 900 km ilgio vandenyno įduboje, kurioje susikerta tektoninės plokštės ir kuri vadinama Nankai įduba, gali sukelti milžinišką žalą. Nelaimių planuotojai savo prognozes grindė žemės drebėjimu ir su juo susijusiu cunamiu, kuris smogtų didžiajai daliai Japonijos pakrantės į vakarus nuo Tokijo, skelbia dienraštis „Financial Times"". Naujoje ataskaitoje teigiama, kad galingas žemės drebėjimas, kurio stiprumas prilygtų 9,0 balo stiprumo drebėjimui, 2011 m. kovo mėn. nusiaubusiam Japonijos šiaurės rytų pakrantę, sukeltų plataus masto pastatų griūtis, cunamius ir gaisrus. Pavojingiausia būtų nelaimė žiemos vakarą Didžiausia žala ir didžiausi žmonių bei turto nuostoliai būtų patirti, jei žemės drebėjimas įvyktų žiemos vakarą, t. y. tuo metu, kai daugybė žmonių būtų susitelkę viešajame transporte ir stotyse arba ruoštų maistą ir šildytųsi ugnies pažeidžiamuose mediniuose namuose. Tokiomis aplinkybėmis žuvusiųjų skaičius gali siekti 298 000. Ekonominė žala dėl tiesioginio pastatų ir infrastruktūros sugriovimo kartu su platesnio masto trikdžiais siektų 270 trilijono jenų (1,8 trilijono JAV dolerių), t. y. maždaug pusę metinio Japonijos BVP, nurodoma ataskaitoje. Panašiai kaip ir 2011 m. žemės drebėjimo atveju, didžiausią žalą padarytų visa užliejanti banga. Vyriausybė apskaičiavo, kad cunamis nusineštų maždaug tris kartus daugiau gyvybių nei drebėjimas ir dėl jo sugriuvę pastatai. Kartu jie galėtų sužeisti apie 950 000 žmonių ir sugriauti 2,35 mln. namų. Žuvusiųjų skaičius blogiausiu atveju būtų mažesnis nei prieš 10 metų pateiktoje ankstesnėje ataskaitos versijoje, kurioje buvo įvertintas 330 000 žmonių skaičius; šis sumažėjimas daugiausia siejamas su pastatų sutvirtinimu, mobiliųjų telefonų perspėjimo sistemų kūrimu ir geresniu bendru valdžios institucijų pasirengimu. Tačiau naujojoje prognozėje, palyginti su ankstesne ataskaita, 26 proc. padidinta galima ekonominė žala - šis pokytis atspindi trejus metus didėjusią infliaciją ir didesnius duomenų analizės pajėgumus, susijusius su cunamių ir potvynių poveikiu skirtingoms zonoms. Japonija, kuri yra viena iš seismiškai aktyviausių pasaulio teritorijų, dažnai kenčia nuo gamtos stichijų. Didžioji dalis žmonių yra susitelkusi keliuose pakrantės miestuose, tad ją visuomet persekiojo galingo, itin pražūtingo žemės drebėjimo šmėkla. 2017 m. įdiegta nauja perspėjimo sistema, kuria siekiama pagerinti Japonijos pasirengimą Nankai žemės drebėjimui. Pirmasis sistemos perspėjimas suveikė praėjusių metų rugpjūtį, kai įvyko stiprus, bet galiausiai naikinančiuoju neįvardintas 7,1 balo žemės drebėjimas. Iš karto po to seismologijos ekspertai pareiškė, kad stiprus žemės drebėjimas tapo santykinai labiau tikėtinas, todėl sunerimę gyventojai ėmė pirkti būtiniausias priemones ir įrangą. 80 proc. tikimybė Sausio mėn. vyriausybinė ekspertų grupė pareiškė, kad tikimybė, jog per artimiausius 30 metų Nankai įduboje įvyks 8-9 balų stiprumo žemės drebėjimas, yra „apie 80 proc."", t. y. šiek tiek didesnė nei ankstesniais vertinimais. Toks žemės drebėjimas tiesiogiai paveiktų daugiau nei 20 iš 47 Japonijos prefektūrų, įskaitant tankiai apgyvendintus Tokijo ir Osakos didmiesčius. Naujojoje ataskaitoje teigiama, kad daugiausiai aukų būtų patirta pramonės centre - Šizuokos prefektūroje, kur, kaip baiminasi vyriausybė, gali žūti daugiau kaip 100 000 žmonių.","Atnaujintoje ataskaitoje pabrėžiamas galimas 9 balų žemės drebėjimas Nankai įduboje, kuris sukeltų didžiulę žalą Japonijai, įskaitant cunamius ir ekonominius nuostolius, siekiančius pusę metinio BVP. Tikimybė, kad toks drebėjimas įvyks per artimiausius 30 metų, yra apie 80 proc., o labiausiai nukentėtų pramonės centras Šizuokos prefektūroje."
"Beveik 4000 - tiek praėjusiais metais Kauno apskrities vyriausiojo policijos komisariato (toliau - Kauno apskr. VPK) prižiūrimoje teritorijoje skirta smurto artimoje aplinkoje (toliau - SAA) orderių. Nors SAA orderis įsigaliojo dar 2023 metų vasarą, tačiau vis dar kyla klausimų, kokiais atvejais jis skiriamas, kas turi laikinai palikti būstą, kaip jo laikomasi. Į šiuos klausimus atsako Kauno apskr. VPK Reagavimo valdybos pareigūnė, kuruojanti skirtus SAA orderius. Reaguojama nedelsiant Policijos pareigūnai, sulaukę pranešimo apie galimą SAA ir atvykę į įvykio vietą, pirmiausiai atskiria smurtą patyrusį asmenį nuo smurtu įtariamo asmens. „Užtikrinama, kad jis negalėtų daryti įtakos - grasinti ar kitaip bandyti paveikti smurtą patyrusį asmenį. Užfiksuojamos visos detalės - pareigūnai, naudodami kūno kameras, užfiksuoja asmenų kūno sužalojimus, sugadintą turtą ir kitas aplinkybes"", - teigia Kauno apskr. VPK Reagavimo valdybos 5-ojo skyriaus viršininkė Greta Petraitienė. Tuomet pareigūnai siekia išsiaiškinti, ar įvykis įvyko artimoje aplinkoje, ar turi smurto požymių ir ar nekyla smurto artimoje aplinkoje pavojaus rizika. „SAA orderis - speciali prevencinė priemonė, kurios tikslas yra apsaugoti nukentėjusį asmenį nuo tolimesnio smurto ir užtikrinti jam saugią aplinką. SAA orderis gali būti skiriamas, kuomet policijos pareigūnai nustato, jog yra smurto artimoje aplinkoje rizika - pagrįsta grėsmė nukentėjusiojo gyvybei, sveikatai ar laisvei"", - teigia pareigūnė. SAA orderis ir ikiteisminis tyrimas „Būna atvejų, kuomet kyla klausimas, pritaikius SAA orderį, kada pradedamas ikiteisminis tyrimas. Atsakome - nepradedamas, nebent vėliau paaiškėja, kad buvo padaryta nusikalstama veika. SAA orderis ir ikiteisminis tyrimas - du skirtingi procesai, tačiau abejais siekiama užtikrinti saugumą smurtą ar jo pavojų patiriančiam asmeniui. SAA orderis skirtas greitai reaguoti ir apsaugoti, tuo tarpu ikiteisminis tyrimas yra išsamus procesas, siekiantis nustatyti teisinę atsakomybę už smurtą artimoje aplinkoje"", - paaiškina G. Petraitienė. SAA orderis skiriamas 15-ai dienų Atlikus pavojaus rizikos vertinimą ir nustačius, kad yra pakankama smurto artimoje aplinkoje rizika, kitaip tariant, surinkus 3 „taip"" pagal vertinimo kriterijus, pavojų keliančiam asmeniui (toliau - PKA) skiriamas SAA orderis. „Asmuo 15 dienų laikotarpiui įpareigojamas: laikinai išsikelti iš gyvenamosios vietos (jeigu gyvena su pavojų patiriančiu asmeniu (toliau - PPA), nepaisant to, kam priklauso būstas), nesilankyti PPA gyvenamojoje vietoje (nepaisant to, ar jie kartu gyvena), nebendrauti, neieškoti ryšių su PPA (bei kartu su juo gyvenančių pilnamečių asmenų ir (ar) vaikų)"", - sako pašnekovė. Skyrus SAA orderį, policijos pareigūnai užtikrina, jog jo būtų laikomasi. „Nedelsiant užtikrinama, jog PKA pasiimtų būtinus daiktus ir fiziškai pasišalintų iš patalpų. Reaguojantys pareigūnai SAA orderio galiojimo laikotarpiu atlieka patikrinus, kaip PKA laikosi įpareigojimų. Tokių „susitikimų"" per 15 dienų būna mažiausiai du"", - teigia G. Petraitienė. Per parą kelios dešimtys pranešimų Praėjusiais metais Kauno apskrities teritorijoje pareigūnai reagavo daugiau nei į 11 tūkstančių pranešimų apie SAA. Pareigūnų teigimu, dažnai žmonės, patyrę smurtą, gali jaustis nepatogiai bei nenorėti, kad jų būklė būtų užfiksuota, todėl jie gali atsisakyti medikų pagalbos. Jei įvykio metu matomi akivaizdūs sužalojimai, kad pagalba būtų suteikta kuo greičiau kviečiami medikai. „Kiekvienas smurto atvejis reikalauja individualaus požiūrio, nes smurtas gali turėti įvairių formų ir pasekmių. Smurtas būna ne tik fizinis, bet ir psichologinis, kuris gali ilgainiui sukelti rimtų pasekmių sveikatai, tačiau šie sužalojimai ne visada yra matomi akivaizdžiai. Smurtas neturi būti netoleruojamas"", - pagalbos kreiptis drąsina pareigūnė G. Petraitienė.","Praėjusiais metais Kauno apskrityje buvo skirta beveik 4000 smurto artimoje aplinkoje orderių, kurių tikslas – apsaugoti nukentėjusiuosius nuo tolimesnio smurto, reaguojant į daugiau nei 11 tūkstančių pranešimų apie smurtą. Policijos pareigūnai, gavę pranešimą, nedelsiant atskiria smurtą patyrusį asmenį nuo smurtautojo, o SAA orderis gali būti skiriamas 15 dienų laikotarpiui, jei nustatoma pakankama smurto rizika."
"„Kažkodėl mados guru yra apreiškę, kad turi būti madingos žemės spalvos ir pilki atspalviai... Bet aš nesutinku! Pilkumo prisižiūrėjom per žiemą, tai drąsiai renkuosi spalvas ir visai nesuku galvos"", - pasidalinusi ryškiu savo įvaizdžiu feisbuke rašė Edita Mildažytė. Portalui Žmonės.lt Editą pakalbinus apie jos kuriamą stilių, ji atskleidė, kad dažniausiai derinius kuria savarankiškai, tačiau kartais pasinaudoja ir stilisto pagalba. Tiesa, minėtose nuotraukose laidų vedėja ryškų įvaizdį pasirinko pati. „Užėjo ir pasipuošiau"", - nusijuokė ji ir patikino, kad dėl savo stiliaus sulaukia daugiau komplimentų, o ne kritikos. Asmeninio albumo nuotr./Edita Mildažytė „Žinoma būna ir kritikos, juk visiems patinka pabumbėti. Manau, kad mada yra įvairialypė - šiandien yra tiek daug tendencijų, madoje yra visko. Klausimas - kaip tai stilizuoji ir suderini"", - sakė ji. Paklausta, ar turi stiliaus taisyklę, ji atsakė: „Svarbiausia mūsų amžiuje nebūti nuobodžiai ir neatrodyti teisingai kaip sąsiuvinis langeliais."" Tiesa, ji pasidalijo ir viena asmenine istorija, kodėl neverta prisigalvoti per daug stiliaus taisyklių. „Mano viena bičiulė sako: jei aš kada nors gyvenime užsirišiu dirželį ant liemens, pasakyk, kad aš išprotėjau. Kai vieną kartą jį užsirišo, aš jai tai ir pasakiau... Ji labai supyko! Todėl negali būti jokių tabu ir draudimų. Kas šiandien atrodo nesąmonė, rytoj gali tapti madinga"", - kalbėjo ji. Asmeninio albumo nuotr./Edita Mildažytė Edita išsakė savo nuomonę ir apie dabartinį jaunimo stilių bei pabrėžė, kad visos mados sugrįžta. „Kaip dabar rengiasi jauni žmonės? Jei kas nors mums anksčiau būtų pasakęs, kad su tokia figūra kas nors sau leis taip atrodyti, mes nebūtume patikėję. Tiesa, yra dalykų, kurie man patinka, bet yra ir tokių, kurių nesuprantu. Yra ir kas trečią kartą prasisuka per mano mados kaleidoskopą - pradedant baltomis kojinėmis, treningais su trimis juostelėmis, įliemenuotais švarkeliais. Jei paimtume mano vestuvinę nuotrauką - aš su tokiu švarkeliu! Kartais net nesuprantu - ar tai vis dar madoje, ar jau vėl madoje"", - baigdama pokalbį juokėsi E.Mildažytė.","Edita Mildažytė socialiniuose tinkluose pasidalijo savo ryškiu įvaizdžiu, teigdama, kad nepaiso mados guru rekomendacijų ir renkasi spalvas pagal nuotaiką. Ji akcentuoja, kad mada yra įvairialypė ir svarbiausia nebijoti eksperimentuoti bei nesilaikyti griežtų taisyklių."
"Japonijoje viešintys parlamentaras Arūnas Valinskas jaunesnysis ir jo mylimoji Aira Ragauskaitė šią kelionę prisimins visą gyvenimą - jiedu tapo vyru ir žmona! Apie svetur įvykusias sūnaus vestuves pranešė jo tėtis televizijos laidų ir renginių vedėjas bei prodiuseris Arūnas Valinskas. Arūnas Valinskas apie Japonijoje įvykusias sūnaus vestuves prakalbo 15min tinklalaidėje „Valinskas žino"". Jis pasidalijo ir keliomis vedybų detalėmis. „Mudu su Inga Valinskiene pirmą kartą turime oficialią marčią. Mes padovanojome jiems povestuvinę kelionę. Kai išvažiavo, jie karštai žadėjo, kad kiekvienas euras bus nukreiptas anūko gamybai"", - minėtoje tinklalaidėje linksmai pasakojo A.Valinskas. Arūnas Valinskas jaunesnysis su žmona Aira / Asmeninio archyvo nuotr. Jis atskleidė, kokios emocijos užplūdo sūnui įžengus į naują gyvenimo etapą. „Jie susituokė Japonijoje, atsiuntė nuotraukas, labai tuo džiaugiuosi"", - 15min tinklalaidėje „Valinskas žino"" kalbėjo Arūnas. Žmonės.lt primena, kad Arūnas Valinskas jaunesnysis susižadėjo su mylimąja praėjusių metų vasarą. Seimo narys širdies draugei pasipiršo ypatingoje vietoje, prie krioklio. Dėl šios priežasties jo tėvams Ingai ir Arūnui Valinskams praėjusios Kalėdos dovanos buvo išskirtinės - jie susipažino su sūnaus Arūno išrinktosios Airos tėvais. Ši pažintis buvo pirmoji prieš sūnaus vestuves.","Parlamentaras Arūnas Valinskas jaunesnysis ir Aira Ragauskaitė susituokė Japonijoje, apie tai pranešė jo tėvas Arūnas Valinskas tinklalaidėje „Valinskas žino“. Tėvai jiems padovanojo povestuvinę kelionę, o pirmąjį susitikimą su Airos tėvais turėjo per praėjusias Kalėdas."
"Laura Imbrasienė - viena tų moterų, kurių neįmanoma pamiršti. Pasitraukusi iš televizijos, ji save atrado visai kitokioje veikloje. Ne visi žino, tačiau dabar Lauros gyvenimas paskirtas vaikams. L.Imbrasienė papasakojo, kaip pasikeitė jos kasdienybė ir kokių svarbiausių gyvenimo pamokų ji nepamiršta iki šiol. Aktorius, improvizatorius ir laidos „Pasidaryk pats"" vedėjas Audrius Bružas, sulaukė žaismingo iškvietimo. Jam paskambino buvusi kolegė L.Imbrasienė, kuri žibėjimą TV ekranuose jau daugelį metų yra iškeitusi į darbą su vaikais. Šiandien moteriai priklauso vaikų darželis „Išdykęs vėjas"", rašoma TV3 televizijos pranešime spaudai. Ne paslaptis, kad ten, kur vaikai, daiktai lūžta labai lengvai. Būtent dėl to Laurai ir prireikė pagalbos: „Mano auklėtiniai suposi ant spintos durų. Ir jos... Deja, neatlaikė. Prašau, Audriau, atvažiuok - spinta verkia netaisoma!"" Laura Imbrasienė laidoje „Pasidaryk pats"" / Kadrai iš laidos Tačiau vos atvyko į vaikų darželį, A.Bružo noras darbuotis staiga pradingo... „Laura, čia taip gražu! Taip spalvinga, smagu. Galbūt ir aš galiu pažaisti? Tu tik pažiūrėk į mano dailias rankeles. Šiandien darbui jos - visai nenusiteikusios"", - bandė žavią moterį įtikinti aktorius. L.Imbrasienė ilgai dykaduoniauti A.Bružui neleido. Pagriebusi elektrinį suktuką į rankas, ji pati jam parodė kuo puikiausios darbo etikos pavyzdį. O tuomet duetas įsišnekėjo ir apie gyvenimą, ir apie vertybes, ir apie dabartinę realybę. Laidos vedėjas žinomai moteriai paatviravo, kad vienas didžiausių jo talentų - mokėti daryti klaidas. „Besimokant improvizacijos, labai svarbu akimirksniu reaguoti. O taip pat - nebijoti klysti. Juk per klaidas mes mokomės, augame ir tobulėjame. Jei manai, kad nedarai klaidų, gal esi narcizas?"" - retoriškai klausė A.Bružas. Jam paantrino ir L.Imbrasienė. Moteris tikino, kad viena svarbiausių jos misijų - tinkamai edukuoti ne tik vaikus, bet ir jų tėvelius. Laura Imbrasienė laidoje „Pasidaryk pats"" / Kadrai iš laidos","Laura Imbrasienė, pasitraukusi iš televizijos, dabar vadovauja vaikų darželiui „Išdykęs vėjas“ ir pasakoja apie savo naują kasdienybę, o kartu su Audriumi Bružu aptaria gyvenimo vertybes ir mokymąsi iš klaidų."
"Vietas Europos čempionate jau užsitikrinusios finalinį etapą kitų metų gruodžio 3-20 d. rengiančių valstybių rinktinės - Lenkijos, Čekijos, Slovakijos, Rumunijos ir Turkijos bei praėjusio Europos čempionato prizininkių trejetas - Norvegijos, Danijos ir Vengrijos rinktinės. Lietuvos rinktinė kovas Europos čempionato atrankos turnyre pradėjo nuo pirmojo etapo, kuriame pranoko Bulgarijos ir Maltos rankininkes. Prieš antrojo etapo burtų traukimo ceremoniją, Lietuvos rinktinės pateko į paskutinį ketvirtą burtų krepšelį. Burtai lėmė, kad Lietuvos rankininkės pateko į 5 grupę. Lietuvos rinktinei iš pirmojo burtų krepšelio teko Švedijos, iš antrojo - Serbijos, iš trečiojo - Ukrainos rinktinės. Į Europos čempionatą pateks dvi geriausios grupės komandos bei keturios geriausios trečią vietą grupėse užėmusios rinktinės. Visos komandos susitiks tarpusavyje namuose ir svečiuose. Yra numatyti trys rinktinių rungtynių langai. Atrankos turnyras prasidės šių metų spalio 15-19 d., antras langas vyks kitų metų kovo 4-8 d., trečias - po kurio paaiškės visos Europos čempionato dalyvės - balandžio 8-12 d. „Burtai mums nebuvo palankūs ir gavome labai stiprią grupę. Švedijos rinktinė turi patyrusį trenerį ir daug puikių žaidėjų, rungtyniaujančių Čempionų lygos bei kituose stipriuose klubuose. Praėjusiame Europos čempionate švedės nepateisino lūkesčių, nes dėl traumų nežaidė kai kurios jų lyderės. Serbijos rinktinė taip pat turi legendinį trenerį ir didžiulį norą grįžti į aukščiausią lygį. Ukrainos rinktinė - daug istorinių pasiekimų ir gerų žaidėjų turinti komanda, , - burtus komentavo Lietuvos rinktinės treneris Herlanderis Silva. - Mūsų laukia šešerios labai sunkios rungtynės. esu tikras, kad atiduosime visas jėgas ir žaisime geriausią rankinį, kokį tik galime. Nuoširdžiai galvoju, kad galime kažką sukurti šiame atrankos etape. Kiekvienas rungtynes eisime kautis su aukščiausio lygio varžovėmis. Mūsų pagrindinis tikslas laimėti bent dvejas rungtynes ir patekti į trejetuką bei kovoti dėl kelialapio į Europos čempionatą."" Lietuvos moterų rankinio rinktinė Europos čempionate yra dalyvavusi vienintelį kartą. 1996 m. Europos čempionate Lietuvos rankininkės užėmė 12 vietą. Tuo tarpu Lietuvos rinktinei tekusios varžovės yra nuolatinės Europos čempionatų dalyvės. Nuo 1994 metų kas dvejus metus organizuojamuose Europos moterų rankinio čempionatuose Švedijos rinktinė žaidė net 15 kartų. Aukščiausi Švedijos rankininkių pasiekimai - sidabras 2010 m. ir bronza 2014 m. Praėjusiame 2024 m. Europos čempionate švedės užėmė 5 vietą. Serbijos rinktinė Europos čempionatuose dalyvavo jau dešimt kartų iš eilės. Praėjusiame čempionate serbės užėmė 21 vietą, o aukščiausiai buvo pakilusios 2012 m., kai liko per žingsnį nuo medalių - ketvirtoje vietoje. Ukrainos rankininkės pernai į Europos čempionatą grįžo po dešimties metų pertraukos ir užėmė 23 vietą. Keturis čempionatus praleidusi Ukrainos rinktinė iki 2014 m. dalyvavo visuose finaliniuose etapuose ir 2000 m. iškovojo sidabro medalius. Be to, ukrainietės yra laimėjusios bronzos medalius 2004 m. Atėnų olimpinėse žaidynėse. Mažiau negu už mėnesio Lietuvos rankininkių lauks lemiama dvikova su Farerų salų rinktine dėl kelialapio į 2025 m. pasaulio čempionatą. Pirmos rungtynės vyks balandžio 9 d. išvykoje, o kuri rinktinės pateks į pasaulio čempionatą paaiškės balandžio 13 d. Jonavoje.","Lietuvos moterų rankinio rinktinė pradeda Europos čempionato atrankos etapą stiprioje grupėje su Švedija, Serbija ir Ukraina, siekdama patekti į finalinį etapą, atiduodama visas jėgas ir siekdama laimėti bent dvejas rungtynes. Lietuvos rinktinės treneris Herlanderis Silva pripažįsta, kad laukia sunkios kovos su aukšto lygio varžovėmis, tačiau tikisi, kad komanda parodys geriausią savo žaidimą."
"Socialiniame tinkle „Instagram"" D.Urbanaitė pasidalijo bendru kadru su vyru ir skyrė gražius žodžius. Įraše moteris prisiminė pirmąją jųdviejų susitikimo akimirką ir paliktą neišdildomą įspūdį. „Prieš lygiai 7 metus, neįtikėtinai šiltą ir saulėtą pavasario dieną, ruošiausi į pirmąjį pasimatymą. Tai nesijautė kaip įprastas pirmasis pasimatymas - prieš tai jau bendravome internetu net 10 mėnesių, mačiau, kad turime daug bendro, nekantravau žmogų pažinti ir gyvai, labai jaudinausi (kas man visiškai nebūdinga), o tuomet... pamačiusi įsimylėjau iš pirmo žvilgsnio (taip, taip tikrai būna ir realiame gyvenime). Intuicija neapgavo - jau nuo pirmos akimirkos nujaučiau, kad priešais sėdi mano būsimas vyras ir nesuklydau. Šiandien mūsų bendra kelionė tęsiasi jau 7 metus ir nuoširdžiai galiu sakyti, kad mano vyras - mano geriausias draugas ir begalinis džiaugsmo šaltinis. Už tuos 7 metus, mano meile ! Kiekvieni metai padovanoja mūsų santykiams vis naujų spalvų ir aš jau nekantrauju pamatyti ką atneš šie - jaučiu, kad jie bus labai labai ypatingi!"" - socialiniame tinkle „Instagram"" jautriai rašė ji. Naujienų portalui Žmonės.lt D.Urbanaitė pasakojo, kad draugystės sukaktį ruošiasi paminėti restorane, o geriausia dovana - laikas kartu. „Metinių proga vienas kita lepiname dėmesiu: vyras pasikvietė romantiškos vakarienės prie jūros ir pradžiugino gėlių puokšte, aš parūpinau bilietus į koncertą žvakių šviesoje. Tokia proga, mano nuomone, pati geriausia dovana yra būtent kokybiškas laikas kartu, naujos patirtys ir bendri prisiminimai"", - pasakojo ji. Ji taip pasidalijo prieš 7 metus įvykusio pirmojo pasimatymo prisiminimais. „Pirmasis mūsų pasimatymas įvyko restorane Dublis, kuris tuo metu veikė Trakų gatvėje Vilniuje . Labai gaila, kad jis jau užvėrė duris, mielai ten sugrįžtume paminėti metines! Prisimenu, užsisakiau žuvį, bet dėl visų emocijų jauduliuko ir įdomių pokalbių ji liko visai nepaliesta"", - su šypsena apie prisiminimus naujienų portalui Žmonės.lt teigė verslininkė. Asmeninio albumo nuotr./Doviilė ir Kai Schukowski Dovilė sau ir vyrui palinkėjo džiaugtis bendra gyvenimo kelione kartu net ir po keliasdešimt metų: „Noriu tikėti, kad ne tik po 7, bet ir po 37 bendrų metų drauge nepamiršime paminėti šios dienos ir pasidžiaugti viskuo, ką drauge jau nugyvenome"". Primename, kad Žmonės.lt primena, kad Dovilei pasipiršo Kai 2021-ųjų metų gruodį. Pora susituokė 2023-ųjų metų birželio 15-ąją Barselonoje.","Dovilė Urbanaitė „Instagram“ tinkle pasidalijo įrašu, kuriame prisimena pirmąjį pasimatymą su savo vyru ir džiaugiasi jų 7 metų bendros kelionės sukaktimi. Ji pasakoja apie planus šią progą paminėti romantiška vakariene ir dovanomis, kurios simbolizuoja kokybišką laiką kartu."
"Bendrovė siūlo darbo užmokestį nuo 9.800 iki 12.000 Eur (neatskaičius mokesčių). Tarp „Via Lietuva"" būsimam generaliniam (-ei) direktoriui (-ei) keliamų reikalavimų ir lūkesčių - rinkos tendencijomis ir valstybės strateginiais tikslais paremtos bendrovės strategijos formavimas ir įgyvendinimas, efektyvus kelių infrastruktūros plėtros ir priežiūros valdymas, finansavimo pritraukimas kelių infrastruktūros plėtrai, organizacinių pokyčių įgyvendinimas. „Bendrovei „Via Lietuva"" keliami tikslai išties yra ambicingi, tad jų siekti ir organizacijai vystyti ieškome aukštas vadybines bei profesines kompetencijas sukaupusio profesionalo ar profesionalės. Naujajam bendrovės vadovui ar vadovei teks rūpintis sėkmingu strategiškai svarbių projektų įgyvendinimu, kelių infrastruktūros įveiklinimu, siekti didesnio veiklos efektyvumo. Taip pat - prisidėti prie Kelių fondo, kuris veiks pagal naują ir ilgalaikį modelį bei užtikrins nuoseklų kelių priežiūros ir plėtros finansavimą, kūrimo"", - sakė „Via Lietuva"" valdybos pirmininkė Rūta Butautaitė Pivoriūnienė. „Via Lietuva"" yra valstybės valdoma įmonė, atsakinga už nacionaliniam saugumui strateginę reikšmę turinčių objektų, įskaitant valstybinės reikšmės kelius, priežiūrą ir plėtrą. Bendrovės tikslas - užtikrinti, kad kelionės Lietuvos keliais būtų saugios, greitos ir patogios. Bendrovė nuolat siekia tobulinti kelių infrastruktūrą, kad ji būtų aplinkai draugiška, jungtų bendruomenes ir skatintų ekonomikos augimą. „Via Lietuva"" yra vienintelė tokio pobūdžio paslaugų teikėja Lietuvoje. Pagal „Via Lietuva"" įstatus, generalinį (-ę) direktorių (-ę) penkerių metų laikotarpiui skiria bendrovės valdyba. Valstybės valdomų įmonių įstatyme numatyta, kad tas pats asmuo bendrovės vadovu (-e) gali būti renkamas dviem kadencijoms iš eilės. Šiuo metu „Via Lietuva"" generalinio direktoriaus pareigas laikinai eina bendrovės Infrastruktūros palaikymo ir vystymo vadovas Martynas Gedaminskas. „Via Lietuva"" generalinio (-ės) direktoriaus (-ės) atranką organizuoja vadovų paieškos ir atrankos įmonė UAB „J.Friisberg & Partners"". Kandidatai paraiškas į šią poziciją gali teikti iki šių metų gegužės 4 d.","„Via Lietuva“, valstybės valdoma įmonė atsakinga už strateginių kelių objektų priežiūrą ir plėtrą, ieško naujo generalinio direktoriaus su aukštomis vadybinėmis ir profesinėmis kompetencijomis, kuris formuos ir įgyvendins bendrovės strategiją, efektyviai valdys kelių infrastruktūros plėtrą bei prisidės prie Kelių fondo kūrimo. Kandid"
"Neseniai po pertraukos į M-1 grįžęs laidų bei renginių vedėjas Paulius Vaitiekūnas darbą radijo stotyje bus priverstas prisiminti iki pat gyvenimo pabaigos. Smagių akimirkų eterio metu bei į įvairias avantiūras įveliančių projektų neleis pamiršti tatuiruotė, kurią penktadienį, tiesioginės laidos „Čia mano radijas"" metu, jam padarė tatuiruočių meistras. Tiesa, visas įdomumas tame, kad naująjį priešinį ir vietą, kur jis atsiras, rinko ne pats Paulius, o klausytojai, M-1 projekto „Ta tattoo"" dalyviai. Kad būtų dar daugiau įtampos, būsimą tatuiruotę garsus laidų vedėjas pamatė tik prieš pat tatuiravimo mašinėlės įjungimą. „Visam gyvenimui būna ne tik vestuvės, būsto paskola, bet ir tatuiruotė! M-1 kviečia mesti iššūkį laidų vedėjams: pasiūlykit ką, kurioje kūno vietoje ir kuris DJ turėtų išsitatuiruoti? Užrašą kinų kalba „Aštri vištiena"" ant čiurnos? Kempiniuką Plačiakelnį ant riešo? O gal mikrofoną ant krūtinės?"" - taip pristatomas projektas „Ta tattoo"", kuris šiandien, penktadienį, finišavo M-1 studijoje, tiesioginio eterio laidos fone skleisdamas ne visoms ausims malonų tatuiravimo mašinėlės garsą. M-1 interneto svetainėje gausiai savo smagius, itin originalius, o kartais net kiek nešvankius tatuiruočių pasiūlymus siuntę ir kurią eterio žvaigždę „po adata"" siųsti rinkę klausytojai nusprendė: šis iki gyvenimo galo pėdsaką paliksiantis nuotykis bus skirtas laidos „Orų berniukai"" vedėjui P.Vaitiekūnui. M-1 radijo vedėjams - tatuiruotės eterio metu / Jurgio Sakalausko nuotr. Negana to, pildant anketą buvo galima pažymėti varnelę ir laimėti galimybę drauge su P. Vaitiekūnu sudalyvauti šioje avantiūroje - ryžtis tatuiruotei toje pačioje M-1 studijoje ir visiškai nemokamai. Laimė atiteko piešinio idėją pasiūliusiai klausytojai Evelinai, kuri į tatuiruočių salonu trumpam virtusią radijo stoties studiją Vilniuje atvyko net iš Marijampolės. „Kodėl klausytojai iš visų M-1 vedėjų pasirinko mane? Gal aš toks naglesnis, visada bandau sukurti ryšį su žmonėmis ne tik eterio metu, tai, įtariu, jausdami tą artimesnį bendravimą klausytojai ir balsavo už mane"", - kalbintas dar prieš pradedant daryti tatuiruotę sakė Paulius. Jo balso tonas ir veido spalva kiek pasikeitė prakalbus apie tai, kaip reaguotų, jei klausytojų verdiktas būtų toks, kad iki gyvenimo galo tektų tatuiruotės gėdytis ar net ją slėpti nuo svetimų akių. M-1 radijo vedėjams - tatuiruotės eterio metu / Jurgio Sakalausko nuotr. „Tikrai žiauriai smalsu, kuo čia viskas baigsis, jaudinuosi tik dėl to, kad šmaikštuoliai nesugalvotų pasiūlyti tatuiruotės ant veido ir visokių kaukolių ar angelo sparnų. Labai ne mano tema. Todėl visiškos nesąmonės atveju pasilikau veto teisę. Tikiuosi, bus kažkas faino"", - gal kiek ne taip plačiai, kaip įprasta, likus pusvalandžiui iki susitikimo su tatuiruočių meistru šypsojosi P.Vaitiekūnas. Vis tik pamatęs, kokį piešinį teks ant savo kūno nešiotis iki gyvenimo galo, Paulius smagiai atsiduso. Tatuiruočių meistrui pamojavus savo burtų lazdele, neilgai trukus, tiesioginės laidos metu, ant jo rankos ėmė „plevėsuoti""... trispalvė! „Labai apsidžiaugiau, kad M-1 klausytojai ne kokie šmikiai su „garbanotomis"" idėjomis ištatuiruoti kažką necenzūriško ar nenormalaus. O laimėtojas - tikras patriotas. Lietuvą myliu besąlygiškai. Tokiais neramiais laikais bus garbė trispalvę visada turėti su savimi"", - iškart palengvėjusios nuotaikos neslėpė P.Vaitiekūnas. M-1 radijo vedėjams - tatuiruotės eterio metu / Jurgio Sakalausko nuotr.","Radijo laidų vedėjas Paulius Vaitiekūnas, dalyvavęs M-1 projekte „Ta tattoo"", tiesioginio eterio metu gavo klausytojų išrinktą tatuiruotę – trispalvę ant rankos, kurią priėmė su džiaugsmu, vertindamas klausytojų parinktą patriotišką simboliką."
"„Ranką skauda, nugarą irgi. Rankos negaliu normaliai ištiesti, pajudinti. Ieškau pozicijos, ant kurio šono atsigulti, nes sėdėti irgi skauda. Galvoje sukasi mintys, kad reikia pakuotis ir grįžti anksčiau į Lietuvą. Tik kaip dabar susidėti tuos daiktus visus? Bandysime per tris dienas susipakuoti ir važiuoti. Kelio iki Lietuvos - apie 25 valandos, tai šiuo metu irgi nemažas iššūkis"", - telefonu iš Austrijos pasakojo Rapolas. Snieglentininkas, siekiantis atstovauti Lietuvai 2026 m. Milano Kortinos žiemos paralimpinėse žaidynėse, įsikūręs kemperyje Austrijos Alpių papėdėje. Čia yra Rapolo treniruočių vieta, čia jis ir patyrė tą lemtingą traumą, kai itin nesėkmingai nusileido ant sniego po vieno iš atliktų šuolių. „Atsimenu, kad truputį sunkiau ant priekinės kojos nusileidau ir po to dingo vaizdas. Po to atsimenu, kaip jau sėdžiu ant suoliuko, žiūriu į savo suskilusį šalmą ir sakau draugams, kodėl čia tas mano šalmas skilęs. Jie man sako, kad tu mūsų jau dešimt kartų to klausei. Pasirodo, apie 20 minučių buvau „dingęs"" ir nieko iš to laiko tarpo neatsimenu"", - pasakojo Rapolas, jau išleistas iš vietos ligoninės. Sportininkas neabejoja, kad šalmas jį apsaugojo nuo ypatingai rimtų traumų, o gal net išgelbėjo gyvybę. „Yra buvę tų nesėkmingų nusileidimų, bet kad skiltų šalmas… to dar niekada nebuvo. Reiškia, smūgis buvo itin stiprus. Ir iš vis neaišku, ką skrydžio metu tas mano kūnas darė. Tikriausiai persiverčiau kokius 10-15 kartų aplink savo ašį. Kol buvau ligoninėje, tai „prifarširavo"" mane tų vaistų, todėl nieko blogo per daug aš ten nejaučiau, tik nugarą ir ranką. O kai parvažiavau namo, žiūriu, kad man jau visą kūną skauda. Tada supranti, kad tas tavo kūnas kaip koks bulvių maišas ridenosi nuo kalno"", - sakė snieglentininkas. Rapolas įsitikinęs, kad nors trasoje krito pats, ko gero, daugiau streso patyrė su juo buvę draugai, o ypač jo širdies draugė Brigita, lydinti Rapolą pakeliui į jo svajonę - paralimpines žaidynes. „Draugams tikrai streso buvo daugiau nei man, nes aš tai nesupratau, kas vyksta. Brigitos tai tikrai klausia žmonės, ar nenusibodo su tokiu gyventi (šypsosi - red.). Trasoje jos nebuvo, ji mane pamatė tada, kai grįžau. Na, bet ją atpažinau, vardą žinojau, žinojau, kas ji yra, tai jai ramiau pasidarė. Va, iš kito kambario Brigita mane dabar pataisė. Sako, kad nusiramino tada, kai paaiškėjo, kad kraujas neišsiliejo į smegenis. Ar po šio įvykio nekilo minčių, kad šis sportas per daug pavojingas? Čia įvyko geriausias dalykas, koks galėjo įvykti. Nugara ir ranka tikrai iki kito sezono išgis. Na, aš žinojau, kas yra ekstremalus sportas, kad čia nutinka visko. Šį sezoną bent trys varžovai pasitraukė su didelėmis traumomis. Vienam iš jų net sulūžo stuburas, prireikė sudėtingų operacijų. Neaišku, ar jis išvis sugrįš"", - pasakojo R. Micevičius. Rapolas neišgyvena dėl sujaukto plano, pagal kurį dar mėnesį turėjo praleisti kalnuose, čia treniruotis ir dalyvauti Tarptautinės slidinėjimo federacijos (FIS) organizuojamoje stovykloje snieglentininkams. Tačiau sezono varžybos jau pasibaigusios ir jos Rapolui susiklostė gerai. Pasaulio čempionate Kanadoje Rapolas startavo snieglenčių krose, kur užėmė 10 vietą. Pakalnių slalomo rungtyje jis buvo 12-tas. Šį sezoną lietuvis sėkmingai startavo pasaulio taurės etapuose, kur du kartus finišavo šeštas, kartą kilo į penktą vietą, taip rinkdamas taškus planetos reitinge, svarbiame siekiant bilieto į žaidynes. Be to, Rapolas šiemet iškovojo sidabro medalį Europos taurėje Nyderlanduose. „Apibendrinant galiu pasakyti, kad rezultatas geras, bet žinau, kad galėjau ir geriau. Šiais metais buvo labai sunku su tuo protezu, kuris vis trindavo koją, ją vis skaudėdavo. Jeigu ne tai, galėjau ir rezultatus geresnius pasiekti, ir klaidų buvo padaryta. Nes tiesiog negalėjau kai kurų dalykų atlikti tinkamai dėl skausmo, kurį sukėlė netinkamas protezas. Tačiau tobulėsiu toliau ir ieškosiu tokio protezo, kuris būtų teisingai pagamintas ir tinkamas man"", - sezoną apibendrino R. Micevičius. Dabar Rapolo mintyse - kito sezono dėlionė. Snieglentininkas nori prisijungti prie Didžiosios Britanijos arba Italijos komandų ir su viena iš jų ruoštis artėjančioms Milano Kortinos paralimpinėms žaidynėms. Rapolas tikisi, kad su nauja komanda rudenį jam pavyks išvykti treniruotis į Argentiną, kur bus įrengta trasa, identiška tai, kokia bus Milano Kortinos žiemos paralimpinėse žaidynėse. Ar Rapolas pateks į žiemos paralimpines žaidynes jau pirmuoju bandymu, turėtų paaiškėti iki birželio 2 dienos, kai Tarptautinis paralimpinis komitetas paskelbs sportininkų, patenkančių pagal pasaulio reitingą, sąrašą. LL2 negalios klasės snieglenčių kroso rungtyje kelialapiai atiteks pirmiems aštuoniems pasaulio reitingo sportininkas, o Rapolas reitinge šiuo metu yra 7-tas. Žiemos paralimpinėse žaidynėse savo atstovų Lietuva neturėjo jau daugiau nei tris dešimtmečius - nuo 1994-ųjų, kai Lilehameryje šliuožė slidininkai Saulius Leonavičius ir Sigita Markevičienė. Paralimpiečio snieglentininko Lietuvos rinktinėje iš viso niekada nebuvo. Milano Kortinos žiemos paralimpinės žaidynės vyks 2026 m. kovo 6-15 d. Planuojama, kad jose startuos daugiau kaip 600 paraatletų iš viso pasaulio, jie varžysis 6 sporto šakose: snieglenčių sporte, kalnų slidinėjime, slidinėjime, ledo ritulyje, biatlone ir vežimėlių akmenslydyje. Šią savaitę startavo vieša prekyba bilietais į 2026 m. Milano Kortinos olimpines ir paralimpines žaidynes.","Rapolas, snieglentininkas siekiantis atstovauti Lietuvai 2026 m. Milano Kortinos žiemos paralimpinėse žaidynėse, patyrė traumą treniruodamasis Austrijoje, tačiau tikisi greitai pasveikti ir toliau siekti savo tikslo. Nepaisant sunkumų su protezu, jis pasiekė gerų rezultatų šį sezoną ir planuoja ruoštis kartu su Didžiosios Britanijos arba Italijos komandomis."
"Užtruko beveik aštuonerius metus, kol R. Kriukas grįžo su savo stiklo kūriniais ir skulptūromis į Vilniaus parodų erdves. Per tą laiką parodų surengta Ukrainoje, Vokietijoje, Latvijoje, Olandijoje, Didžiojoje Britanijoje, Belgijoje, Čekijoje. R. Kriuko kūrybos keturiasdešimtmečiui skirta paroda „Prabangos sinonimai"" VDA parodų salėse „Titanikas"" veiks iki balandžio 26 dienos. Idėja savo stiklo darbus eksponuoti „Titanike"", menininkas pasakoja, gimė meno mugėje „ArtVilnius‘2019"". Tais metais mugės žiūrovai R. Kriuką išrinko mėgstamiausiu menininku, o VDA parodų salės „Titanikas"" "" tapo viena iš geriausių mugės galerijų. „Tąsyk pajuokavome su VDA parodų salių direktoriumi Vidu Poškumi, kad geriausias menininkas turėtų eksponuotis geriausioje galerijoje. Juokai užsimiršo, prisiminėme juos prieš dvejus metus, sutarėme parodą, o prieš metus pradėjau jai ruoštis"", - pasakoja menininkas ir priduria, kad prieš parodą gal aštuonis kartus apžiūrėjo ekspozicijos erdvę, planavo kūrinių išdėstymą. „Remigijaus Kriuko paroda yra tarp dviejų Lewisų - Lewiso Carrollo, kuris sukūrė „Alisą Stebuklų karalystėje"" ir Luiso Bunuelio, pastačiusio kino filmą „Kuklus buržuazijos žavesys"", - parodą atidaryme įvertino menininkas ir menotyrininkas V. Poškus. „Džiaugiuosi, kad „Titanikas"" priima į savo glėbį šį menininką, tikiuosi, tai bus išskirtinis įvykis mūsų parodų salių istorijoje ir unikali proga mūsų studentams bei dėstytojams mokytis iš nepaprastą talentą turinčio menininko"", - parodos atidaryme sakė Vilniaus dailės akademijos rektorė, dr. Ieva Skauronė. „Žvelgdama į stiklu grįstą R. Kriuko kūrybos kelią, suvokiu, kaip svarbu suprasti ir kelio atkarpą, ir patį ėjimą. Juolab, kad nueita jau keturiasdešimties metų atkarpa. Joje būta visko: pakilimų ir nuopuolių, vertingų pamokų ir eksperimentų, sėkmės ir šukių, išgyvenimo mūvint vienintelius džinsus, nežinios, kryžkelių ir pripažinimo. Tame įvairių patirčių laike, o ir visoje Remigijaus kelionėje ryškiausią ir labai aiškią liniją brėžia prabanga. Prabanga būti savimi ir atkakli ištikimybė prabangiai materijai - stiklui!"", - sako parodos kuratorė, menininko žmona ir įkvėpėja dr. Indrė Stulgaitė-Kriukienė. Kuratorė įsitikinusi, kad ši paroda R. Kriuko kūrybos sekėjus tikrai nustebins. Kiek atsitraukęs nuo sau gana įprasto dekoratyvaus stiliaus, menininkas aktyviau išmėgina instaliacijos žanrą. Sauliaus Keraičio nuotr./Remigijaus Kriuko parodos atidarymo akimirka „Tai nėra naujiena Remigijaus kūryboje, - ji pabrėžia, - viena kita performatyvi skulptūrų kompozicija jau yra pasirodžiusi, tačiau parodoje autorius kuo rimčiausiai imasi pasakoti asmenines patirtis, aptaria ekologijos temas"". Vienas iš pavyzdžių - kūrinys „Po manęs net ir tvanas"". Menininkas pasakoja, kad šio kūrinio idėja gimė vienoje kelionėje su dukra po Šri Lanką. Išgėrę vandenį, jiedu dairėsi, kur išmesti buteliukus. Šiukšlių dėžės nerado, aplinkui plytėjo šiukšlynai. „Pamatęs, kad blaškomės, prie mūsų priėjo vienas iš vietinių jaučių varovų. Paėmė iš mūsų buteliukus ir švystelėjo tolyn, į džiungles"", - prisimena. Matyt, tai ir yra paaiškinimas, kodėl jo kūrinio viršuje įtaisyta tuščia šrilankietiško alaus skardinė. Sauliaus Keraičio nuotr./Remigijaus Kriuko parodos atidarymo akimirka Dar vienas įspūdingas parodos kūrinys - „Pavasarinė auksinio beržo kelionė pas giminaičius"". Šį darbą R. Kriukas sukūrė kartu su fotografu Mariumi Rudžiansku. Auksinio beržo mintį menininkas sako nešiojęsis keletą metų. Dviejų metrų septyniasdešimties trijų centimetrų stiklo skulptūrą „Liūtis"" R. Kriukui padėjo gaminti keturių, o kartais ir šešių vyrų komanda. „Stiklą pūtėme užsilipę į balkoną"", - kūrybos subtilybes atskleidžia menininkas ir priduria, kad kūrybai iš gyvo stiklo visuomet reikia komandos. Parodoje stiklines skulptūras globoja tapybiniai eksperimentai, lydi fotografija. Jos ašis - žiūrovą atkakliai persekiojantis auksinis elementas, kuris atsiduria vis kitose skulptūrinėse situacijose. „Šis elementas - ir menininko mėgstamas veidrodinių paviršių motyvas, ir neatsiejamas minėtos prabangos sinonimas. Kiek išvis toji Remigijaus prabanga jų turi? Tegu žiūrovas pats juos susirenka, įvardija ir įvertina"", - sako parodos kuratorė I. Stulgaitė-Kriukienė. Sauliaus Keraičio nuotr./Remigijaus Kriuko parodos atidarymo akimirka „Esu nepaprastai dėkingas Indrei už tai, kad ji išgrynino parodos koncepciją, atrinko kūrinius ir atskleidė mano kūrybos vientisumą. Jei norėčiau parodyti visus savo paskutiniųjų metų darbus, man ir trijų galerijų neužtektų, bet Indrė subtiliai surinko tik tuos, kurie atspindi svarbiausią parodos temą"", - gerų žodžių meno kolegei, parodos kuratorei ir žmonai negaili menininkas. „Jaudinuosi ne mažiau nei menininkas. Vaikščiodama po parodos užkulisius galvojau, kad Remigijus man primena nuolat su stiklo malūnais kovojantį Don Kichotą. Aš jau seniai nesu jo Dulsinėja, greičiau - Sančas Pansa, nešiojanti jo ginklus, pamaitinanti, kartais išlyginanti kelnes ir turinti pristabdyti jo stiklines upes, nes mums ir kelių salių neužtektų, jei norėtume pademonstruoti visus kūrinius. Teko daug ko atsisakyti, kad sukurtume šios parodos ekspoziciją, kurią paliekame jums, žiūrovai, įvertinti"", - parodos atidaryme kalbėjo I. Stulgaitė-Kriukienė. Remigijaus Kriuko paroda „Prabangos sinonimai"" VDA parodų salėse „Titanikas"" (Maironio g. 3, Vilnius) veikia nuo kovo 26 iki balandžio 26 dienos. Parodos koncepcija - I. Stulgaitės-Kriukienės, grafinis dizainas - Mariaus Žalneravičiaus, fotografijos - Mariaus Rudžiansko.","Remigijus Kriukas sugrįžo į Vilniaus parodų erdves su paroda „Prabangos sinonimai,"" skirta jo kūrybos keturiasdešimtmečiui, kuri vyks VDA parodų salėse „Titanikas"" iki balandžio 26 dienos. Parodos kuratorė ir menininko žmona, dr. Indrė Stulgaitė-Kriukienė, koncepc"
"Trečiadienio vakarą į Kauno „Žalgirio"" areną, humoro apdovanojimus „Auksniai svogūnai"" rinkosi šalies scenos žvaigždės ir kviestiniai svečiai. Ant raudonojo kilimo žinomi žmonės spinduliavo gera nuotaika ir demonstravo išskirtinius vakaro įvaizdžius. Kartu su vyru atvyko ir nuomonės formuotoja, verslininkė Kristina Meseguer. Naujienų portalui Žmonės.lt kalbinta moteris pasakojo, kad sulaukusi kvietimo į renginį liko maloniai nustebinta bei džiaugiasi gavusi proga prasiblaškyti. „Išties - labai nuoširdžiai nustebau. Kvietimo visiškai nesitikėjau, nes net nežinojau, kada vyksta „Auksiniai svogūnai"". Aš nežiūriu televizoriaus, neseku renginių ir apskritai retai lankausi vakarėliuose - šiuo metu didžiąją savo laiko dalį skiriu mokslams"", - naujienų portalui Žmonės.lt pasakojo K.Meseguer. Paklausta, kaip jaučiasi moteris teigė, kad prieš renginį turėjo svarbų darbą, dėl to atvyko vos nepavėlavusi, tačiau šventiškos nuotaikos niekur nedingo. „Nuotaikos - superinės! Tik šiek tiek juokinga, nes tą pačią dieną prieš pat renginį dar laikiau egzaminą. Tai į renginį vos nepavėlavau - bet gyvenimas juk mėgsta kontrastus!"", - džiaugėsi verslininkė.","Kristina Meseguer, nuomonės formuotoja ir verslininkė, atvyko į humoro apdovanojimus „Auksiniai svogūnai"" Kaune, maloniai nustebinta kvietimo ir džiaugėsi galimybe prasiblaškyti po intensyvaus darbo bei egzamino dienos."
"Į renginį atvykę miesto gyventojai ir svečiai gali išsamiai susipažinti su ES lėšomis finansuojamais susisiekimo sektoriaus projektais. „Po penkerių metų užsienyje grįžau į Lietuvą ir esu maloniai nustebinta. Pirmiausiai pasitiko modernizuoti oro uostai, kurie tikrai nuteikia labai teigiamai. Nors pati ir nevairuoju, tačiau pastebėjau didžiulius pokyčius ekologiško transporto plėtroje. Džiaugiuosi, kad Vilniuje padaugėjo naujų ekologiškų autobusų. Na, o atėjusi į šį renginį sužinojau, kad tai daroma visuose didžiuosiuose Lietuvos miestuose"", - džiaugiasi į gimtinę grįžusi Ieva. Mergina teigia, kad matomas labai didelis postūmis dviračių kultūroje. „Manau, kad tą lėmė infrastruktūros didinimas. Prieš keletą metų aš nelabai žiūrėdavau, ar neinu dviračių taku, o dabar stengiuosi nebelipti ant takų. Šiandien sužinojau, kad dviračių takai tiesiami ir regionuose, ir tai labai palaikau"", - dėsto vilnietė Ieva. Transporto sektoriui skirta jau 7 mlrd. litų ES paramos Lietuvai ES parama pradėta skirti 2000 metais, kai šalis dar tik ruošėsi tapti ES nare. Pats intensyviausias buvo 2007-2013 metų laikotarpis - Lietuvos transporto sektoriui skirti trys ketvirčiai visos iki šiol šiam sektoriui suteiktos ES struktūrinių fondų paramos. „Vien 2007-2013 m. laikotarpio ES investicijos į Lietuvos transporto sektorių siekia beveik 5,4 milijardų litų. Panaudojant šias lėšas iš viso bus įgyvendinta apie 340 projektų"", - teigia Susisiekimo ministerijos kancleris Tomas Karpavičius. Jo teigimu, skaičiuojama, kad investicijų grąža bus milžiniška. „Nors tiesioginis tokių investicijų atsiperkamumas yra ilgalaikis procesas, įvairiais skaičiavimais, vienas litas, investuotas į transporto infrastruktūrą, duoda 3-4 litų grąžą"", - skaičiuoja T. Karpavičius. Susisiekimo ministerija Europos dieną pristatė ES projektus. Susisiekimo ministerijos nuotr. Didžiausia paramos dalis skirta šalies automobilių kelių infrastruktūrai gerinti, taip pat transeuropinės reikšmės geležinkelio linijų modernizavimui ir plėtrai. Susisiekimo viceministro Arijando Šliupo teigimu, susisiekimo sektoriui šie metai ypatingi įgyvendinamais dideliais projektais. „Baigiamas įrengti Centrinis Klaipėdos terminalas, jau šią vasarą priimsiantis kruizinius laivus ir keltus, Kauno link sparčiai tiesiama europinė geležinkelio linija „Rail Baltica"", rekonstruojami magistraliniai keliai - tai tik dalis darbų, kurie atliekami panaudojant ES investicijas"", - dėmesį atkreipia A. Šliupas. Transporto sektoriaus ES paramos projektus administruoja Susisiekimo ministerija. Šiems projektams įgyvendinti skiriamos ES sanglaudos fondo ir Europos regioninės plėtros fondo lėšos.","Į renginį atvykę gyventojai ir svečiai gali susipažinti su ES lėšomis finansuojamais susisiekimo sektoriaus projektais Lietuvoje, kurie apima oro uostų modernizavimą, ekologiško transporto plėtrą ir dviračių takų plėtrą. Lietuva nuo 2000 metų gavo reikšmingą ES paramą transporto infrastruktūrai, o did"
"Socialinio tinklo „Instagram"" istorijose G.Pilelytė pasakojo, kad praėjusią dieną sulaukė skambučio iš „Bitės"" tinklo, kuris įmonės gimtadienio proga nori padovanoti jai planšetinį kompiuterį. Tiesa, ši dovana moteriai gerokai apkarto. Savo istorija Giedrė Daniela sutiko pasidalinti ir su Žmonės.lt skaitytojais. „Vakar mane pažadino „Bitės"" skambutis. Sakė, kad švenčia gimtadienį ir apdovanoja savo klientus dovanomis. Dovana - planšetinis kompiuteris. Galvoju, ką čia nusišneka. Apsimiegojus nieko neatsakiau, paklausė adreso ir sako atsiųsim. Padėjau ragelį ir sakau Ali: „Nieko nesuprantu, sakė planšetinį kompiuterį atsiųs, taip nebūna"", - istoriją pradėjo ji. „Instagram"" nuotr./Giedrė Daniela Pilelytė Ketvirtadienio rytą Giedrę Danielą pasiekė minėta dovana. Negalėjusi patikėti, kad tai tiesa, moteris džiaugėsi planšete ir ją socialiniuose tinkluose parodė savo sekėjams. „Žinokit, atvažiuoja kurjeris su planšetiniu kompiuteriu. Pagalvojau, kad sukčiai čia sugalvojo kažką. Aš nesakiau jokių savo duomenų. Pasibaigus pokalbiui man iš to paties „Bitės"" numerio, kuriuo aš gaunu patvirtinimą apie savo mokėjimą, atėjo žinutė, kad atvyks kurjeris. Ir atvyko, va, planšetinis kompiuteris"", - dovaną instagrame rodė Giedrė Daniela. Pasidalinus istorija jai pradėjo plūsti sekėjų žinutės, kad tai yra apgavystė, esą šiame tinkle pasitaikanti nebe pirmą kartą, o už dovaną „teks susimokėti"" perkant įsiūlytą paslaugą. „Gavau gal 50 žinučių, kad čia yra apgavystė ir jie dažnai taip apgaudinėja žmones. Tai, taip... Man sutartis irgi pridėta. Kaip šlykštu"", - piktinosi Giedrė, supratusi, kad priėmusi planšetę ji „užsisakė"" neriboto interneto planą 24 mėnesiams. „Instagram"" nuotr./Giedrė Daniela Pilelytė Paaiškėjus šiai aplinkybei, nieko nelaukusi moteris telefonu susisiekė su „Bitės"" konsultantu. Pokalbį įrašė ir paviešino. Konsultantas tikino, kad jei ji nesutinka su sąlygomis, neišpakuotą „įrangą"" gali grąžinti per 14 dienų. G.D.Pilelytė pabrėžė, kad taip apgaudinėti žmonių negalima. „O jūs suprantate, kad tai žmonių apgaudinėjimas. Tai yra „scamas"" ir šiai apgavystei nerasčiau jokio kito apibūdinimo"", - konsultantui teigė moteris. Darbuotojas vis tikino, kad moteris sutikdama priimti įmonės dovaną ne taip suprato informaciją ir galbūt neišgirdo visų sąlygų. „Bet man jūsų kolegė taip ir sakė: „700 eurų vertės dovana, 2 metai neribotas internetas, planšetė dovanų, jūs esate pirma klientė šiandien, pridėsime jums ir ausines"". Viskas labai faina..."" - darbuotojui toliau aiškino nuomonės formuotoja. G.D.Pilelytė vėliau pasakojo ketvirtadienį sulaukusi atsiprašymo skambučio, taip pat tądien buvo nutraukta kartu su dovana „atkeliavusi"" neriboto interneto plano sutartis. O planšetę moteris teigė grąžinsianti, kai įmonė atsiųs kurjerį. „Net geriausiems pasitaiko"" Portalui Žmonės.lt susisiekus su „Bitė Lietuva"" korporatyvinės komunikacijos vadovu Jauniumi Špakausku, šis paaiškino, kad klientei visos akcijos sąlygos buvo pristatytos. Tačiau apgailestauja, jei galiausiai įvyko nesusipratimas. „Nuoširdžiai apgailestaujame dėl šiuo atveju įvykusio išties nuoširdaus nesusikalbėjimo. Vykdome kampaniją, kurios metu klientams, užsisakantiems neriboto interneto planą 24 mėnesiams, siūlome papildomų naudų - už vienkartinį 1 euro mokestį suteikiame planšetinį kompiuterį ir dovanojame ausines. Klientams pokalbio metu pateikiame pasiūlymo sąlygas, tai buvo padaryta ir šiuo konkrečiu atveju. Taip pat ir mokėtina už paslaugas suma. Vis tik, jei žmogus apsigalvoja ar jaučiasi netinkamai supratęs pasiūlymą, jis gali per 14 dienų grąžinti įrangą į bet kurį „Bitės"" saloną be jokių papildomų įsipareigojimų ar mokesčių. Tai aiškiai pasakėme ir klientei šiuo konkrečiu atveju. Labai apgailestaujame, jei sutrukdėme klientę ar neatitikome šįsyk lūkesčių. Net geriausiems pasitaiko"", - portalui Žmonės.lt komentavo J.Špakauskas.","Giedrė Daniela Pilelytė „Instagram"" platformoje pasidalijo istorija apie tai, kaip ją apgavo „Bitės"" tinklas, netikėtai pasiūlęs planšetę už pasirašytą 24 mėnesių neriboto interneto planą. Nors jai buvo pasiūlyta galimybė grąžinti įrangą per 14 dienų, įmonė pabrėžė, kad visos akcijos sąlygos buvo paaiškintos iš anksto."
"Anot „Porsche Lietuva"" vadovės Rasos Klimavičiūtės, aerodinaminės savybės ir inovacijos, dar didesnė galia ir ilgesnis viena įkrova įveikiamas atstumas, leido naujajam „Macan"" dar kartą įsitvirtinti geriausiu savo klasėje. Pasak „Porsche Lietuva"" vadovės Rasos Klimavičiūtės, „MotorWeek"" rinkimai laikomi vieni prestižiškiausių ir svarbiausių automobilių industrijoje. „Automobiliai, pretenduojantys dalyvauti šiuose rinkimuose, turi būti išleisti ir prieinami klientams per tuos pačius metus, kai vyksta apdovanojimai, todėl modelio naujumas yra vienas pagrindinių kriterijų, kuris tampa iššūkiu, atsižvelgiant į kasmet besikeičiančias tendencijas. Be vertinimo kriterijų tokių kaip - automobilio patikimumas, našumas, saugumas ir gebėjimas atitikti kasdienius vairuotojo poreikius, itin didelis dėmesys skiriamas ir technologijoms"", - sako R. Klimavičiūtė. Kaip teigia „Porsche Lietuva"" vadovė, nors elektrinių modelių pasiūla dar tik skaičiuoja pirmuosius dešimtmečius automobilių istorijoje, naujas apdovanojimas tik patvirtina, kad pastarieji tampa vis labiau pranašesni už vidaus degimo varikliais varomus automobilius. O vienas tokių, dar vieną pasaulinį pripažinimą pelnęs ir „Porsche"" laimėjimų seriją pratęsęs - „Porsche Macan"". Išrinktas geriausiu 2024-ų elektriniu visureigiu „MotorWeek"" rinkimuose elektrinis „Porsche Macan"" Lietuvos rinkoje debiutavo pernai rugsėjį. Pilnai įkrauta baterija „Macan Turbo"", pagal WLTP standartą, gali įveikti net 591 km atstumą, o „Macan 4"" - viena įkrova gali nuvažiuoti net 613 km. Galingiausios elektromobilio modifikacijos „Macan Turbo"" pasiekia 407 kW (639 AG), o iki 100 km/h greitį išvysto vos per 3,3 sek. Tuo tarpu „Macan 4"" galia - 300 kW (408 AG), o 100 km/h gali pasiekti per 5,1 sek. Standartinė „Macan"" versija rinkai siūloma su dviejų vožtuvų pneumatine pakaba ir „Porsche Active Suspension Management"" funkcija, pagerinančia vairavimo tikslumą bei našumą, varomą dvejais elektriniais varikliais. Be pažangios pakabos sistemos, „Macan"" elektromobiliai išsiskiria ir dinamiškomis proporcijomis, kurios pabrėžia sportišką jo charakterį. Modelio plotį išryškina galinė dalis, keturių taškų žibintai, o berėmės durys suteikia dar daugiau sportiškumo. Pastarojo modelio Lietuvoje kaina prasideda nuo 82 582 eur. „Drivers Choice Awards"" rinkimai vyksta kasmet vasario mėnesį Čikagoje, JAV, jau nuo 1981 m.","„Porsche Macan"" elektrinis visureigis, debiutavęs Lietuvos rinkoje 2023 m. rugsėjį, buvo pripažintas geriausiu 2024-ųjų elektriniu visureigiu „MotorWeek"" rinkimuose dėl savo galingumo, ilgo nuvažiuojamo atstumo ir pažangių technologijų. Šis modelis pasižymi sportišku dizainu, didele galia ir pažangia pakabos sistema, o jo kaina prasideda nuo 82 582 eurų."
"Ši savaitė išsiskirs svarbiu astrologiniu įvykiu - Saulės užtemimu, kuris įvyks kovo 29 d. Įprastai tris dienas iki užtemimo ir po jo nerekomenduojama priimti svarbių sprendimų, tomis dienomis galime jausti daugiau nerimo, ir įtampos. Saulės užtemimas nurodo, ko galime tikėtis nuo vieno užtemimo iki kito. Šiais metais Saulės užtemime dalyvauja šešios planetos, pati stipriausia iš jų bus Venera, todėl tai gali reikšti, kad didelę įtaką pokyčiams pasaulyje gali daryti moterys. Gali atsirasti moteris Ukrainoje arba kitoje šalyje, ir moteris arba moterys gali daryti palankią įtaką globaliems procesams, nes būtent Venera susijusi su moteriška energija. Venera susijusi su palankia energija, bendravimu, derybomis, todėl iki sekančio užtemimo turėtų būti palankus laikotarpis. Tikėtina, kad konfliktai tarp šalių gali būti išspręsti ir gali būti rastas kompromisas. Venera susijusi su išminčiais, todėl konfliktai, tikėtina, bus sprendžiami labiau palankiais, taikiais būdais per kompromiso ieškojimą. Veneros planeta susijusi su santykiais, todėl bus daugiau dėmesio skiriama santykiams, šeimai, šeimų apsaugai, šeimų vertybėms ir panašiai. Tikėkimės ir laukime pozityvių pokyčių. Avinas 15min nuotr./Avinas Šią savaitę Avinams patartina susitelkti į savo karjeros ir asmeninius tikslus. Pirmadienį ir antradienį jausite daugiau energijos, tad galite pasiekti reikšmingų rezultatų. Savaitės viduryje būkite atidesni santykiuose su kolegomis ir artimaisiais, nes nesusipratimai gali kilti dėl neteisingo komunikavimo. Savaitės pabaigoje skirkite daugiau laiko poilsiui. Jūsų sveikatos būklė gali išlikti stabili. Šią savaitę galite leistis į kelionę susijusią su darbu. Nors tai gali prablaškyti jus nuo įprastos kasdienybės, tačiau kelionėje galite pavargti ir stresuoti. Nuovargis atsipirks, kai dėka pastangų sulauksite finansinio atlygio. Šią savaitę galite būti per daug užsiėmę savo reikalais ir neskirti pakankamai dėmesio šeimai, dėl to galite iš jų sulaukti nepasitenkinimo. Ši savaitė nepalanki kūrybinei veiklai, nes galite jausti daugiau abejonių dėl savo gebėjimų. Palankus laikas domėtis mokslo ir darbo galimybėmis užsienyje. Jautis 15min nuotr./Jautis Jaučiams ši savaitė palanki dvasinei ir intelektualinei veiklai. Tai geras laikas tobulėti ir gilinti žinias. Pirmadienį gali atsirasti svarbus pasiūlymas arba idėja, kuri pakeis jūsų požiūrį į darbą. Savaitės viduryje būkite dėmesingesni finansiniuose sprendimuose - nepriimkite skubotų pasiūlymų. Savaitgalį daugiau laiko skirkite šeimai ir artimiems žmonėms. Šią savaitę daugiau skirkite dėmesio savo sveikatai ir mitybai. Venkite aštraus ir kepto maisto. Rytais ir vakarais pagal galimybes daugiau judėkite, eikite pasivaikščioti, būkite gryname ore, tai padės išlaikyti gerą sveikatą. Pasiduodami jausmams galite daugiau pinigų išleisti savo norams ir nebūtiniems dalykams. Šiuo metu su finansais jums palanki padėtis, todėl galite pernelyg nesijaudinti dėl išlaidų. Neprimetinėkite savo nuomonės namiškiams, nes tai gali pakenkti jūsų santykiams. Išlikite kantrūs, tai padės jums kiekvienoje situacijoje rasti išeitį. Galite jausti kūrybiškumo stoką, kas gali kenkti jūsų profesiniams reikalams. Gali tekti skirti daugiau dėmesio savo vaikams, padėti jiems mokslo srityse, dėl to gali būti tarpusavio nesutarimų, jeigu jums trūks kantrybės. Dvyniai 15min nuotr./Dvyniai Dvyniams šią savaitę bus svarbūs socialiniai ryšiai ir bendradarbiavimas. Pirmadienį ir antradienį išlikite atviri naujoms idėjoms. Savaitės viduryje galimi nesklandumai bendravime, todėl būkite dėmesingesni ir venkite nesusipratimų. Savaitės pabaigoje galite sulaukti pasiūlymo, kuris padės pasireikšti jūsų kūrybiškumui. Šią savaitę skirkite daugiau dėmesio tiems dalykams, kurie gali padėti jums jaustis laimingais. Tai padės jums išvengti psichologinės įtampos. Norėdami plėsti savo veiklą, būkite originalūs ir nestandartiški. Galite svarstyti dėl naujos transporto priemonės ar namo pirkimo. Šiuo laikotarpiu palanku dėl didelių pirkinių kreiptis į vyresniuosius ir artimuosius ir gauti jų pritarimą. Gali tekti daugiau dėmesio skirti savo darbui. Tikėtina, kad šią savaitę išgirsite palankių naujienų. Vėžys 15min nuotr./Vėžys Vėžiams šią savaitę gali tekti patirti šiek tiek liūdesio, kad po to atsirastų pozityvumo. Liūdesio akimirkomis išlikite ramūs. Vertėtų neskubėti priimti rizikingų sprendimų. Šią savaitę jus gali išvarginti buitiniai ir namų ruošos darbai, todėl stenkitės viską daryti lėtai, neskubėdami. Darbo srityje neverskite kitų atlikti tokių darbų, kurių patys nenorėtumėte daryti. Labiau atkreipkite dėmesį į savo egoizmą, kad nespaustumėte aplinkinių, nes gali kilti noras labiau kontroliuoti kitus. Galite sulaukti naujų darbo pasiūlymų. Palankus laikas dalyvauti socialiniuose projektuose ir žiniasklaidoje, tai padės jums sulaukti sėkmės. Savaitės viduryje gali kilti nesutarimų su kolegomis, todėl bus svarbu išlaikyti pusiausvyrą. Savaitgalį daugiau dėmesio skirkite asmeniniams santykiams ir savo emocinei būsenai. Liūtas Shutterstock nuotr./Liūtas Jums šią savaitę rekomenduojama kiek įmanoma mažiau bendrauti su tais, kurie jums kelia stresą ar negatyvias emocijas. Tai padės palaikyti geresnę emocinę būseną. Galite sulaukti daugiau dėmesio iš priešingos lyties atstovų, norėsite kitiems padaryti įspūdį. Savaitės pradžioje savo idėjomis galėsite lengvai įtikinti kitus. Vertėtų labiau kontroliuoti savo išlaidas, nes neapgalvotas pinigų leidimas gali būti jums nuostolingas. Namuose dažniau paprašykite savo vaikų pagalbos buities darbuose. Tik kreipkitės į juos pagalbos, o nenurodinėkite, kad nesukeltumėte papildomos įtampos. Dėka savo žavesio ir charizmos pritrauksite naujų pažįstamų. Bus daugiau iššūkių atliekant savo pareigas, nelengva susikaupti darbe, norėsis daugiau laisvės ir poilsio. Tam, kad išlaikytumėte proto koncentraciją, gali padėti malda ir meditacija. Savaitgalį vertėtų daugiau pasinerti į kūrybinę veiklą ir atsipalaiduoti. Mergelė 15min nuotr./Mergelė Mergelėms šią savaitę reikės labiau susikaupti ir organizuoti savo kasdienius darbus. Jums vertėtų pagerinti savo sveikatą, kad jaustumėtės energingesni. Stenkitės daugiau judėti, nueiti pėsčiomis ilgą atstumą, daugiau laiko praleisti gryname ore. Tai gali padėti palengvinti su sveikata susijusias problemas. Jausitės patrauklūs ir sulauksite daugiau dėmesio, tačiau stenkitės kontroliuoti savo jausmus, kad neįsiveltumėt į santykių intrigas, ypatingai jeigu turite šeimą. Priešingu atveju asmenys, per daug rodantys jums dėmesį, gali pasinaudoti jūsų pasitikėjimu, dėl ko teks nusivilti. Savaitės pradžioje tikėtina, kad pavyks daryti pasiekimus profesinėje srityje. Gali pagerėti finansinė padėtis. Galite tikėtis gauti geresnius rezultatus, nei įprastai, nepaisant to, kad šiuo laikotarpiu mažiau dirbsite. Savaitės pabaigoje daugiau dėmesio skirkite asmeniniams projektams ir šeimos gerovei. Svarstyklės 15min nuotr./Svarstyklės Visą šią savaitę vairuojant ir kelyje būkite atidesni. Galite tikėtis gauti finansinės naudos, tačiau atkreipkite dėmesį į finansų šaltinį, kad nebūtų kokie nors paslėpti motyvai arba gauti finansai gali būti mažesni, nei tikėjotės, todėl gali tekti nusivilti. Palankiausia naujas idėjas įgyvendinti savaitės pradžioje, nes savaitės viduryje jums gali tekti susidurti su neplanuotais iššūkiais, tačiau nepraleiskite galimybės pasimokyti iš jų. Jums gali padėti įveikti kliūtis ir atsikratyti rūpesčių broliai, sesės arba artimi draugai. Šią savaitę jūsų santykiuose vyraus pozityvi nuotaika. Daugiau rūpesčių gali kelti jūsų mamos ar tėvo susilpnėjusi sveikata, todėl teks skirti jiems daugiau dėmesio. Palankus laikas investuoti savo energiją į mokslą, mokymus, tobulėjimą, tai turės palankių pasekmių ateityje. Savaitės pabaigoje daugiau dėmesio skirkite savo asmeniniam gyvenimui ir artimiesiems. Skorpionas 15min nuotr./Skorpionas Šią savaitę jausite daugiau energijos ir optimizmo. Būsite linkę daugiau juokauti su kitais. Savaitės pradžioje galite priimti svarbius sprendimus, kurie turės ilgalaikį poveikį. Savaitės eigoje nepraleiskite galimybės atvirai pasikalbėti ir išspręsti nesutarimus su savo artimaisiais. Jums gali tekti grąžinti skolą, dėl to jūsų biudžetas gali šiek tiek nukentėti. Bendravime su šeimos nariais venkite reaguoti į jų žodžius ar veiksmus agresyviai, kitaip ginčai gali paaštrėti. Gali būti sunkumų susikaupti darbe ir moksluose. Rekomenduojama daugiau laiko skirti meditacijai, maldai, pasivaikščiojimui lauke, kad padidintumėte savo koncentraciją ir išliktumėte ramesni. Dėka ramaus proto rasite tinkamus sprendimus kiekvienai problemai. Savaitės pabaigoje skirkite daugiau dėmesio savo sveikatai ir fizinei gerovei. Šaulys 15min nuotr./Šaulys Šią savaitę jus gali slėgti buitiniai rūpesčiai, dėl to mažiau rūpinsitės savimi. Tačiau atsiras galimybių pagerinti santykius su verslo partneriais. Tai padės jums gauti finansinės naudos. Gali tekti daugiau padėti savo antrajai pusei namuose atliekant pareigas. Galite tikėtis naudos iš kelionių ir komandiruočių. Gali būti situacijų, kurios patikrins jūsų ego kai jums teks labiau nusileisti, kad išlaikytumėt harmoniją santykiuose. Venkite daryti skubotas išvadas ir nepasiduokite jausmams. Savaitė palanki bendravimui ir tobulėjimui. Savaitės pradžioje galite sulaukti gerų naujienų dėl savo profesinių pastangų. Savaitės viduryje būkite atsargūs su finansais ir stenkitės vengti rizikingų investicijų. Savaitgalį daugiau dėmesio skirkite asmeniniams santykiams ir poilsiui. Ožiaragis Ožiaragis Ožiaragiams šią savaitę gali atsirasti galimybių profesinėje srityje, tačiau taip pat reikės skirti dėmesio šeimai. Didėjant darbinei įtampai darbe pajusite šiek tiek nerimo. Dėl to gali atsirasti dirglumas. Gali padidėti jūsų pajamos, tačiau atsiras ir papildomos išlaidos. Nepaisant tam tikrų nesklandumų sėkmė bus jūsų pusėje. Galite sulaukti gerų žinių iš giminaičių, kas suteiks džiaugsmo jūsų šeimai. Jeigu ruošiatės egzaminams, stenkitės dėti daugiau pastangų, būkite dėmesingi ir kantrūs. Savaitės viduryje galite jausti didesnį stresą, tačiau tai bus laikina. Savaitės pabaigoje skirkite daugiau laiko artimiesiems ir savo pomėgiams. Vandenis 15min nuotr./Vandenis Vandeniams gali tekti daugiau dėmesio skirti sveikatai. Atkreipkite dėmesį į mankštą, pasivaikščiojimus gryname ore, kad išlaikytumėte gerą savijautą. Šią savaitę turėsite išmokti vertinti ir savo laiką, ir pinigus. Priešingu atveju gali nukentėti įvairios jūsų gyvenimo sritys. Būkite dėmesingesni tose srityse. Savaitės pradžia bus palanki šeimyniniam gyvenimui, kas padės geriau vieniems prie kitų prisiderinti. Dėl to galėsite kartu atlikti namų ruošos ir kitus buitinius darbus. Tinkamai pabaigti darbus darbo vietoje gali padėti vyresnieji, nevenkite prašyti jų pagalbos. Jie jus gali palaikyti ir įkvėpti. Planuojantiems vykti į užsienį galite sulaukti palankių naujienų. Profesinėje veikloje stenkitės susitelkti į savo tikslą. Savaitės viduryje darbe gali tekti susidurti su nesutarimais su kolegomis. Savaitės pabaigoje skirkite laiko šeimai ir pasisemkite pozityvios energijos. Žuvys 15min nuotr./Žuvys Žuvims ši savaitė gali būti aktyvesnė ir energingesnė. Palankus metas daugiau laiko skirti visuomeniniams projektams. Be visuomeninės veiklos ir darbo nepamirškite daugiau dėmesio skirti savo turto apsaugai. Venkite aklai kuo nors pasitikėti. Galite sulaukti daugiau iliuzinių pasiūlymų. Ši savaitė palanki planuoti su šeima vykti į piligriminę kelionę. Tai suteiks jums galimybę atlikti vidinę savianalizę ir tobulėti dvasiškai. Šią savaitę galėsite pasiekti laimėjimų profesiniame gyvenime. Galite padaryti kitiems įspūdį kaip darbštūs, produktyvūs ir efektyvūs darbuotojai. Jūsų diplomatiškas ir sumanus elgesys padės lengviau susidoroti su sudėtingomis situacijomis. Galite sulaukti vadovybės įvertinimo už savo pastangas. Savaitės viduryje gali kilti nesutarimų su partneriu ar kolegomis, tačiau dėka kantrybės ir supratimo galėsite išspręsti problemas. Savaitės pabaigoje skirkite laiko sau ir ramiam poilsiui. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šią savaitę vyks svarbus Saulės užtemimas, kurio pagrindinė planetė Venera gali reikšti moterų įtaką globaliems procesams, o kiekvienam zodiako ženklui pateikti patarimai dėl asmeninės karjeros, santykių ir sveikatos. Horoskopai pateikiami kaip populiari astrologijos sritis, tačiau skaitytojai raginami į juos žiūrėti kritiškai."
"Avinas 15min nuotr./Avinas Jūsų energija šią dieną sklis į visas puses. Pasitikėjimas savimi padės įveikti netikėtus iššūkius. Pasistenkite per daug skubėdami neperdegti. Jautis 15min nuotr./Jautis Jūs jausite poreikį stabilumui, tačiau aplinkiniai gali kelti jums nerimą. Išlaikykite ramybę ir neleiskite mažiems dalykams sugriauti jūsų nuotaikos. Dvyniai 15min nuotr./Dvyniai Šiandien jūsų žodžiai turės galią - kalbėkite atsargiai. Puikus metas kūrybai, rašymui ar naujoms pažintims. Būkite atviri naujoms idėjoms. Vėžys 15min nuotr./Vėžys Jūs norėsite daugiau laiko praleisti namuose ar su artimaisiais. Sentimentalumas gali iškilti į paviršių - neslopinkite savo emocijų, jos turi reikšmę. Liūtas Shutterstock nuotr./Liūtas Jūsų charizma švytės - aplinkiniai tai pastebės. Tai puiki diena deryboms, pasirodymams ar tiesiog būti dėmesio centre. Svarbu neužgožti kitų. Mergelė 15min nuotr./Mergelė Jūs jausitės itin praktiški ir norėsite viską sutvarkyti iki smulkmenų. Nors tai puikus metas darbui, nepamirškite pailsėti ir įkvėpti naujų minčių. Svarstyklės 15min nuotr./Svarstyklės Jūs ieškosite harmonijos ir grožio visur - nuo santykių iki aplinkos. Tai tinkama diena pokalbiams, sprendimų priėmimui ar svajonėms. Skorpionas 15min nuotr./Skorpionas Jūs jausite stiprias emocijas, kurios gali būti tiek įkvėpimo, tiek konfliktų šaltinis. Geriausia šiandiens savo energiją nukreipti kūrybai ar sportui. Šaulys 15min nuotr./Šaulys Jūsų nuotaika bus kupina energijos, trokšite naujovių ar pokyčių. Galbūt netikėta idėja atves prie naujo kelio. Klausykite intuicijos. Ožiaragis Ožiaragis Jūs orientuositės į tikslus ir rezultatus kaip dažnai darote. Šiandien verta skirti laiko ilgalaikių planų peržiūrai - gali atsirasti naujų perspektyvų. Vandenis 15min nuotr./Vandenis Jūs norėsite laužyti taisykles ir eiti prieš srovę. Tinkama diena ieškoti originalių sprendimų ar pradėti kažką netradiciško jums. Žuvys 15min nuotr./Žuvys Jūs jausitės jautresni nei įprasta, bet tai suteiks galimybę giliau suprasti kitus. Pasitikėkite savo intuicija - ji bus jūsų vedlys šiandien. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šiame tekste pateikiami horoskopai visiems zodiako ženklams, apibūdinantys jų dienos energiją, emocijas ir galimybes. Taip pat pabrėžiama, kad horoskopai grindžiami astrologija ir jų informaciją reikėtų vertinti kritiškai, kaip pramogą."
"Antrajame realybės šou sezone dalyvavusi Agnė Petravičienė sakė labiausiai bijojusi maudytis prieš televizijos kameras - buvo stebėjusi „Kelio į žvaigždes"" dalyvius duše televizijos ekrane. Martyno Vidzbelio nuotr. /Agnė Petravičienė „Prisipažinsiu, buvau mačiusi, kaip jie maudosi ir persišviečia. Iš dušo net kūną galima įžiūrėti. Todėl mano pirmas prašymas buvo nupirkti užuolaidas, nes aš nenorėjau, kad rodytų mano nuogos siluetą. Didžiausias iššūkis buvo ten nusiprausti, nes praustis sėdint..."" - juokėsi Agnė. Moteris stengėsi prisiminti prieš dvidešimt metų vykusią atranką. „Net neatsimenu, kaip aš elgiausi. Viena yra eiti į atranką, kita - būti joje. Jūs kažko klausėt, o aš viską pamiršau. Net kaip dainuot. Viską. Šokt paprašė. Atrodė, kad aš gyvenime nešokau. Neįsivaizduoju, kaip ten nenualpau. Bet vaidinau, kad man dzin"", - pasakojo legendinio LNK realybės šou dalyvė. Martyno Vidzbelio nuotr. /Agnė Petravičienė Pažiūrėjusi archyvinę medžiagą iš atrankos, Agnė Petravičienė netikėtai kreipėsi į laidos vedėją Arūną Valinską. „Buvau visai faina merga, jauna, visai graži. Aš jus galėjau sudominti. Ir sudominau. Ilgam. Dvidešimčiai metų"", - mįslingai kalbėjo Agnė. Po Agnės pareikšimo A.Valinskas sutriko ir giliai atsiduso. O Agnė, atrodo, net pasigailėjo, ką pasakiusi.","Realybės šou dalyvė Agnė Petravičienė dalijasi savo patirtimi ir baimėmis dėl maudymosi prieš kameras bei prisimena sunkumus, patirtus per atranką prieš dvidešimt metų, subtiliai flirtuodama su laidos vedėju Arūnu Valinsku."
"„Smagu matyti, kad DJ Kaziukas ir toliau, lyg nuo kalno pasileidusi sniego gniūžtė, rieda kosminiu greičiu ir garsėja. Akivaizdu - projektas nesibaigė kartu su Vilniuje vykusia Kaziuko muge. Tokio pasisekimo, jei atvirai, tikrai nesitikėjome. Galvojome, bus linksma bei originalu su ansambliu perkurti keletą dainų tautiniu stiliumi, turėsime smagių akimirkų įrašinėjant visų pamiltus garsiausių atlikėjų hitus su ansambliu, grojančiu kanklėmis, armonikomis, būgneliais, perdainuojant tekstus tarmiška lietuvių kalba. Ir štai, šios naujosios dainų versijos užkariavo ne tik M-1 eterį, bet ir internetą - kūrinius socialiniuose tinkluose giria influenceriai, garsūs pramogų pasaulio žmonės, gauname daugybę laiškų su klausimais, ar rengsime koncertus gyvai, DJ Kaziuką į savo pasirodymus planuoja kviesti patys atlikėjai... Eriko Ovčarenko / BNS nuotr./Dj Kaziuko muzika stadione pakėlė sirgalius O pirmadienį šios dainos nuskambėjo net per futbolo varžybas, didžiausiame stadione, pritariant sirgaliams. Neįtikėtina"", - projekto sėkme džiaugėsi idėjos autorius, M-1 Kūrybos vadovas bei radijo laidų vedėjas Saulius Žvirgždas. Dvi DJ Kaziuko dainos - Jessicos Shy „Apkabink"" bei Vaido Baumilos „Kunigunda"" - Dariaus ir Girėno stadione skambėjo per rungtynių pertrauką, o futbolo aistrų pagauti sirgaliai atsipalaidavo dainuodami ir šėldami drauge su kūrinius atliekančiu „Ratilio"" ansambliu. Jo vadovas Vilius Marma pasakoja, jog jausmas palaikyti pakilią sportinę dvasią dainomis - sunkiai nupasakojamas žodžiais. „Visų mūsų bendras siekis - palaikyti Lietuvos rinktinę, o mes tai mokame geriausiai daryti muzika, dainomis. Šįkart užkursime stadioną DJ Kaziuko ritmais ir labai tikimės, kad prie mūsų prisijungs pilnas stadionas sirgalių. Visi kartu įpūsime dar geresnio vėjo rinktinei"", - prieš rungtynes sakė Vilniaus universiteto folkloro ansamblio „Ratilio"" vadovas. Jis taip pat džiaugiasi tokia DJ Kaziuko sėkme. Pasak V. Marmos, po šio projekto ansamblis sulaukė komplimentų ne tik iš buvusių „Ratilio"" vadovų, bet ir iš tokių tautiškos muzikos puoselėtojų kaip Veronika Povilionienė. „Išties didžiulis DJ Kaziuko laimėjimas yra tas, kad vėl turime progą didžiulei auditorijai pristatyti puikius tautiškus instrumentus, grąžinti į madą tarmes"", - sakė V. Marma. DJ Kaziuko idėja M-1 koridoriuose gimė likus porai savaičių iki Kaziuko mugės ir sulaukė didžiulio ne tik klausytojų, bet ir internautų dėmesio. Klausytojų atrinkti penki garsiausi mūsų šalies atlikėjų hitai suskambėjo visiškai naujai - juos tarmiškai, panaudojant liaudiškus instrumentus, perkūrė seniausias Lietuvoje Vilniaus universiteto folkloro ansamblis „Ratilio"". Neabejotinai daugiausiai dėmesio sulaukė pats pirmas projekto perlas - socialiniuose tinkluose kaip virusas sklindantis Jessicos Shy kūrinys „Apkabink"", suskambėjęs dzūkiškai, melodijai panaudojant armoniką, smuiką, basetlę, būgną bei būgnelį. Vėliau pristatyti dar keturi hitai: aukštaitiškas Silvester Belt „Luktelk"", žemaitiškas Adomo Vyšniausko „Jeigu žinai, ko tu nori"", aukštaitiškas Roko Yan, Vaido Baumilos ir Monikos Liu „Gegužis"" bei aukštaitiškas V. Baumilos „Kunigundos"" variantas. Visus šiuos kūrinius, perkurtus folkloro stiliumi, galite išgirsti čia: https://m-1.15min.lt/djkaziukas/ Pamatyti pačių atlikėjų reakcijas galite šiame video: Projekto organizatoriai M-1 yra klausomiausia radijo stotis Lietuvoje. Jos kiekvieną dieną klausosi 330 000 klausytojų, o per savaitę ji pasiekia 728 000 klausytojų auditoriją. M-1 priklauso lietuviško kapitalo „15min grupei"". Jai taip pat priklauso naujienų portalas 15min, žurnalai „Žmonės"", „Ji"", „Legendos"", antra pagal populiarumą šalyje radijo stotis „Lietus"", taipogi „M-1 Plius"", „M-1 Dance"" ir „Laluna"", reklamos agentūra „Reklamos ekspertai"", naujienų agentūra BNS.","DJ Kaziukas projektas, grojantis žinomus hitus tautiniu stiliumi ir su „Ratilio"" ansambliu, sulaukė didelio pasisekimo Lietuvoje, tapdamas populiariu tiek radijuje, tiek internete, bei pritraukdamas dėmesį koncertuose ir sporto renginiuose. Jis padeda atgaivinti tautinius instrumentus ir tarmes, o M-1 radijo stotis prisideda prie šios iniciatyvos."
"Toks Lietuvos vyriausiojo administracinio teismo (LVAT) sprendimas priimtas išnagrinėjus Regionų administracinio teismo prašymą, pateiktą nagrinėjant skundą dėl Valstybinės energetikos reguliavimo tarybos nutarimo, kuriuo tiekėjui buvo skirta 166 tūkst. 733 eurų bauda už minėto Alternatyviųjų degalų įstatyme nustatyto įpareigojimo neįvykdymą. Pasak teismo, neįvykdžiusiu įpareigojimų tiekėjas iš esmės buvo pripažintas vien dėl to, jog iki 2023-ųjų balandžio 30-osios Degalų iš atsinaujinančių energijos išteklių apskaitos vienetų sistemoje nepateikė įstatyme nurodytos audito ataskaitos už 2022 metus. Dėl šios priežasties buvo panaikinti šioje sistemoje jam sugeneruoti apskaitos vienetai, naudojami minėtiems įpareigojimams įgyvendinti. Teismo tikrintos tvarkų aprašų nuostatos įtvirtino, kad sistemos dalyviui, kuris iki nustatytos datos nepateikė ataskaitos už praėjusius kalendorinius metus, sugeneruoti minėti apskaitos vienetai yra panaikinami ir laikoma, kad jis nustatytų įpareigojimų neįvykdė. Teisėjų kolegija konstatavo, kad Alternatyviųjų degalų įstatymo nuostatos ne tik kad nenustato, bet ir draudžia aiškinimą, jog minėti apskaitos vienetai gali būti panaikinti ir (ar) sistemos dalyvis gali būti pripažintas neįvykdžiusiu įstatyme nustatytų įpareigojimų, vien dėl tos priežasties, kad jis praleido terminą audito ataskaitai sistemoje pateikti.","Lietuvos vyriausiasis administracinis teismas panaikino 166 733 eurų baudą tiekėjui, nes Alternatyviųjų degalų įstatymas nenumato apskaitos vienetų panaikinimo vien dėl audito ataskaitos pateikimo termino praleidimo."
"Šiuo metu už savo NT moka tie, kurių būsto vertė viršija 150 tūkst. eurų. Pagal dabartinius pasiūlymus tokio turto savininkai mokėtų 150 eurų per metus, o taikant nuolaidą - 75 eurus. Iš pradžių siūlyta NT kartelę mažinti nuo 150 tūkst. iki 20 tūkst. eurų Registrų centro nustatomos būsto vertės, tačiau vėliau teigta, jog ši riba bus didesnė nei 60 tūkst. eurų, dar vėliau - 80 tūkst. eurų. Galiausiai antradienį prabilta apie tai, kad NT mokestį mokėtų visi. Politikai svarsto iki 200 tūkst. eurų vertės NT taikyti 0,1 proc. tarifą, daliai nuo 200 tūkst. iki 400 tūkst. eurų - 0,2 proc. Svarstomi ir 0,5 proc., 1 proc. ar 2 proc. tarifai brangiam turtui. Daliai nuo 400 tūkst. iki 600 tūkst. eurų būtų taikomas 0,5 proc. tarifas, nuo 600 tūkst. iki 800 tūkst. eurų - 1 proc., per 800 tūkst. eurų kainuojančiam NT - 2 proc. Už apleistą ir nenaudojamą turtą mokestis galėtų siekti net 4 procentus. Taip pat antradienį paaiškėjo, kad pirmajam būstui, socialiai remtiniems žmonėms, oficialiai nuomojantiems būstą būtų taikomas 50 proc. mažesnis tarifas. Grynieji eurai / BNS nuotr. Surinktos lėšos iš šio mokesčio būtų skiriamos Lietuvos gynybai. Tad jei toks NT mokesčio modelis būtų patvirtintas Seime, kiek reikėtų mokėti skirtingos vertės turtą turintiems gyventojams? Kiek mokėtumėte","Svarstomas NT mokestis, kurį mokėtų visi turto savininkai, su skirtingais tarifais priklausomai nuo turto vertės: nuo 0,1 proc. iki 2 proc., o surinktos lėšos būtų skirtos Lietuvos gynybai. Taip pat numatytos nuolaidos socialiai remtiniems asmenims ir pirmojo būsto savininkams."
"Operos solisto Merūno Vitulskio ir verslininkės, drabužių kūrėjos Erikos Vitulskienės šeimą prieš kurį laiką papildė penktas narys. Sūnums Ajui ir Herkui kasdien nuotaiką pakelia jų augintinis - šunelis Loris. Erika Vitulskienė neseniai dalyvavo LNK laidoje „Labas vakaras, Lietuva"", į kurią atvyko kartu su savo žaismingu augintiniu. Neslėpdama džiaugsmo, kad penkių mėnesių Loris jau užkariavo visos šeimos širdis, Erika prisiminė, kas lėmė sprendimą jį įsigyti. „Vaikai du metus norėjo šuniuko, bet netikėjau, kad galime jį prižiūrėti. Viena pažįstama kaip tik dviem savaitėms paprašė prižiūrėti du jos šunis. Galvojau, va, kaip tik egzaminas vaikams - sugebam ar ne, galim ar ne. Vaikai tą egzaminą išlaikė puikiai"", - laidoje „Labas vakaras, Lietuva"" kalbėjo Erika Vitulskienė ir prisiminė, kad galiausiai šunelį pasiėmė iš prieglaudos. Tiesa, ji neslėpė, kad išties jaučiasi šunelio traumos ir nepasitikėjimas žmonėmis - ypatingai jautriai jis reaguoja į vyrus. Visgi laidoje Erika pasidžiaugė, kad Loris problemų nekelia ir yra protingas šuo. „Jis linksmas, judrus, labai protingas. Jam tik penki mėnesiai. Reikalus jis daro lauke, nebe ant palutės. Tiesa, nelabai mėgsta vyrų, moteris ir vaikus labiau"", - sakė Erika ir atskleidė, kad šunelis atsargiau prisileidžia ir jos sutuoktinį Merūną. „Mes, žmonės, įrodysime jam, kad esame geri padarai"", - viltingai pridūrė ji. Galiausiai LNK laidos „Labas vakaras, Lietuva"" vedėjams paklausus, ar jausmas lyg turi dar vieną vaiką, Erika pritarė: „Tikrai taip"" Primename, kad prieš praėjusių metų Kalėdas Merūno, Erikos, Ajaus ir Herkaus Vitulskių namus papildė naujas šeimos narys - šuniukas Loris. Tačiau tam, kad svajonė apie gyvūną išsipildytų, vaikai turėjo praeiti specialius tėvelių jiems paskirtus bandymus. „Vaikai šuniuko prašė jau tris metus, o paskutinius pusę metų atlikom nemažai bandymų - lankydavomės šuniukų globos namuose ir žiūrėdavome, kaip vaikai reaguoja į gyvūnus. Tikrinome, ar nesibaido priežiūros, išmatų"", - Žmonės.lt sakė Merūnas. Merūnas Vitulskis ir Loris / Asmeninio archyvo nuotr. Operos solistas atskleidė, kad nepaisant to, jog šuniuko vaikai prašė jau ne vienerius metus, jie tikrai nesitikėjo jį gauti likus dienai iki Kūčių, todėl jų emocijos liejosi per kraštus. „Vaikams buvo šokas iki ašarų. Jie net nežinojo kaip reaguoti, Herkus sakė, kad jo emocijos tiesiog liejosi (juokiasi). Mes kalbėjome, kad gal per Kalėdas Senis Šaltis atneš, bet tas pokalbis nublanko ir jie jau nebedrįso daugiau klausti, nes matė, kad mes jaučiame spaudimą. Jiems tai pats pirmiausias gyvūnas, iki tol neturėjo net žuvyčių"", - teigė pašnekovas. Merūnas džiaugėsi, kad naujasis šeimos narys namus pasiekė pačiu geriausiu laiku. Juk neseniai Vitulskių šeima pasistatė vasaroti skirtą namelį, o ne už kalnų ir buto remontas, todėl šuniuko nuodėmės bus lengviau atleidžiamos. „Seniau neturėjome tam sąlygų, o dabar jau turime vasarnamį, kuriame vasaromis leisime daug laiko, taip pat planuojame buto „parfumerinį"" remontą, todėl nieko tokio, jei mažas šuniukas kokius baldus pagrauš dabar. Viską rimtai pastrategavome ir nusprendėme, kad dabar tam tinkamiausias laikas"", - Žmonės.lt kalbėjo M.Vitulskis. Naujam Vitulskių šeimos nariui labai pasisekė - pasirodo, kad jis vos išvengė gyvenimo prieglaudoje. Merūno ir Erikos Vitulskių augintinis Loris / Asmeninio archyvo nuotr. „Šuo mišrūnas, mes jį išgelbėjome nuo gyvenimo gyvūnų globos namuose. Pasiskambinau pagal skelbimą, jį atidavinėjo viena pagyvenusi, serganti moteris, kuri neturėjo galimybių jo auginti. Ji sakė, kad prieš važiuodama Kūčioms pas vaikus, šuniuką atiduos į prieglaudą, o mes spėjome jį paimti. Veislė mums nebuvo svarbi, nes yra labai daug šunų, kurių istorijos labai liūdnos ir kurie neturi namų. Mes visada labai palaikėme gyvūnų globos namus, todėl norėjome prisidėti visapusiškai"", - gerumu dalijosi Merūnas. Parsivežus mažąjį draugą į namus kitas rimtas žingsnis buvo išrinkti jam vardą. O tam prireikė ne vieną valandą trunkančių diskusijų. „Keturias valandas diskutavome, susirašėme vardus, ieškojome variantų ir internete, o tada Erika ramiai sėdėdama pasakė: „Loris"". Pagalvojome, kad tikrai - atrodo lyg tikras Loris. Mielas snukutis, akytės meilios - vardas tiesiai į dešimtuką"", - su šypsena sakė operos solistas. Merūno ir Erikos Vitulskių augintinis Loris / Asmeninio archyvo nuotr.","Merūno ir Erikos Vitulskių šeima prieš Kalėdas papildė nauju nariu – šuneliu Loriu, kurį įsigijo iš prieglaudos po ilgų vaikų prašymų ir jų sėkmingai įveiktų bandymų. Erika ir Merūnas džiaugiasi, kad Loris greitai pritapo šeimoje, nepaisant jo praeities traumų, o šunelio meilė augina ir džiugina visus šeimos narius."
"Spektaklio siužetas plėtojamas laidojimo paslaugų salone, kuriame vieni veikėjai ieško priemonių, padėsiančių oriai atsisveikinti su gyvenimu, kiti siekia parduoti ramybę gedintiems, dar kiti netikėtai pastebi, kad ima atsisveikinti su savo pačių empatija, sveiku protu ir kadaise turėtomis svajonėmis. Čia susiduria legendinis nusikalstamos gaujos narys ir kylanti šios gaujos žvaigždė, laidotuvių salono įkūrėja, paliatyviosios pagalbos ligoninės skyriaus gydytoja ir karstų gaminimo cecho meistrė, poetas ir trys duobkasiai mitiniais vardais. Juos, kaip ir visus mus, sieja saviti ir retai kada sutampantys ryšiai su atsisveikinimu. Arvydo Gudo nuotr./Laimutis Sėdžius Ar įmanomas tikras išėjimas be atsisveikinimo? O atsisveikinimas be išėjimo? O ar įmanoma sukurti spektaklį, kuris pats, it gyvas žmogus, atsisveikintų su publika ir prieš nusileidžiant uždangai išeitų iš savo namų, palikdamas po savęs tik juodą, tylią, tuščią sceną? „Lietuvių kalboje žodis „esti"" žymi tai, kas amžina. Visa kita - yrà arba ỹra, noksta arba nyksta. Žmogus taip pat ateina ir išeina, su savimi išsinešdamas terabaitus prisiminimų, jausmų ir patyrimų. Per gyvenimą jis tai daro daugybę kartų. Galiausiai jis tai pakartoja ir visko pabaigoje. Todėl man svarbu tyrinėti ne tik atėjimą, pradžią bei nokimą, bet ir išėjimą, pabaigą bei nykimą. „Arrivederci"" - spektaklis ne apie mirtį. Ir ne apie gedulą. Jis - apie tą keistą akimirką tarp durų. Kai, rodos, dar esi čia, bet tavęs jau nėra."" - Apie spektaklį pasakoja režisierius Aleksandras Špilevoj. Kartu su A.Špilevoj spektaklį kuria choreografas Marius Pinigis, scenografijos dailininkė Bartė Liagaitė, kostiumų dailininkė Marija Petraitytė, šviesų dailininkas Vilius Vilutis, grimo dailininkas Sidas Martinavičius, kompozitorė Rita Mačiliūnaitė, režisieriaus asistentė Sandra Juzėnienė. Vaidina: Tadas Gryn, Albinas Kėleris, Ligita Kondrotaitė, Lolita Martinonytė, Rokas Pijus Misiūnas, Mantas Pauliukonis, Urtė Povilauskaitė, Laimutis Sėdžius, Gintautas Žiogas.","Spektaklis „Arrivederci“, režisuotas Aleksandro Špilevojaus, nagrinėja atsisveikinimo temą laidojimo paslaugų salone, kur susitinka įvairūs veikėjai, susiję su išėjimo ir praradimo akimirkomis, pabrėžiant, kad tai nėra apie mirtį ar gedulą, o apie tą keistą akimirką tarp buvimo"
"Mikrobiologiniai produktai: jau nebe ateities vizija Viena iš sparčiausiai augančių biotechnologijų sričių - mikrobiologiniai produktai, tokie kaip biostimuliantai. Tai nėra tolima ateities vizija, o jau šiandien aktyviai naudojama priemonė, leidžianti ūkininkauti efektyviau, tvariau ir gauti gausesnį derlių. Tai tarsi bilietas į traukinį, kuris jau pajudėjo - ar spėsite į jį įšokti? Pasaulinės tendencijos rodo augantį poreikį Šią tendenciją patvirtina ir pasauliniai duomenys. Vokietijoje mikrobiologinių produktų rinka agrosektoriuje kasmet auga 10-15 proc., o Estijoje per pastaruosius penkerius metus jų naudojimas padvigubėjo. Brazilijoje, vienoje didžiausių žemės ūkio produktų gamintojų pasaulyje, 2023 m. buvo užregistruota apie 200 naujų mikrobiologinių produktų. Tai aiškiai rodo, kad mikrobiologiniai produktai tampa vis svarbesne žemės ūkio dalimi visame pasaulyje. Lietuviškos inovacijos - globalioje rinkoje Ir šioje srityje Lietuva nenusileidžia pasaulio lyderiams. Mūsų šalyje veikia bent trys stiprūs mikrobiologinių produktų gamintojai, kurių produktai yra vertinami ne tik Lietuvoje, bet ir užsienyje. Šių įmonių sėkmė - puikus įrodymas, kad lietuviškos inovacijos gali būti konkurencingos globalioje rinkoje. „Džiaugiamės, kad Lietuvoje turime stiprių biotechnologijų įmonių, kurios kuria ir gamina aukštos kokybės mikrobiologinius produktus. Tai ne tik prisideda prie tvaresnio ūkininkavimo, bet ir stiprina Lietuvos, kaip inovatyvios šalies, įvaizdį, bei leidžia ūkininkams džiaugtis gausesniu derliumi"", - teigia Justinas Taruška, „Nando"" vadovas. Atstovų nuotr./Justinas Taruška Tarptautinis pripažinimas - kokybės garantas „Nando"" ir „Bioenergy LT"" - produktai yra eksportuojami į daugybę pasaulio šalių, o jų kokybę patvirtina tarptautiniai sertifikatai, tokie kaip ECOCERT, FiBL, OMRI ir kiti. „Pastaraisiais metais stebime spartų ekologiškų ir mikrobiologinių produktų paklausos augimą. Tai pasaulinė tendencija, rodanti, kad ūkininkai vis labiau vertina tvarius ūkininkavimo būdus ir siekia didesnio derlingumo. Džiaugiamės, kad mūsų kuriami produktai ne tik duoda apčiuopiamą naudą Lietuvos ūkiams, bet ir yra vis plačiau naudojami užsienio rinkose, kur sulaukia augančio pasitikėjimo bei sėkmingai konkuruoja su pasauliniais prekės ženklais"", - teigia „Bioenergy LT"" vadovas Audrius Gegeckas. Atstovų nuotr./„Bioenergy LT"" vadovas Audrius Gegeckas Mikrobiologinių produktų nauda - gausesnis derlius ir sveikesnis dirvožemis Mikrobiologinių produktų ir biostimuliatorių nauda visų pirma pasireiškia didesniu ir kokybiškesniu derliumi. Tačiau, svarbu pabrėžti, jog šie produktai taip pat teigiamai veikia dirvožemio mikroorganizmų įvairovę, didina naudingų bakterijų kiekį, gerina maistinių medžiagų prieinamumą augalams. Tai ilgalaikėje perspektyvoje leidžia sumažinti cheminių trąšų bei pesticidų poreikį, o tai lemia ir mažesnes išlaidas, ir sveikesnį dirvožemį. Taigi, ūkininkai gauna dvigubą naudą - ir didesnį pelną, ir sveikesnę dirvą ateičiai. Lietuva - sėkminga mikrobiologinių produktų kūrėja Apibendrinant galima drąsiai teigti, kad mikrobiologiniai produktai - tai ne ateities, o dabarties sprendimas, leidžiantis ūkininkauti efektyviau, tvariau, atsakingiau ir, svarbiausia, pelningiau. O Lietuvos įmonės sėkmingai konkuruoja šioje srityje, siūlydamos kokybiškus ir tarptautiniu mastu pripažintus produktus, kuriais gali pasikliauti ir Lietuvos ūkininkai.","Mikrobiologiniai produktai, tokie kaip biostimuliantai, tampa svarbia žemės ūkio dalimi visame pasaulyje, įskaitant Lietuvą, kur vietos įmonės sėkmingai konkuruoja tarptautinėje rinkoje, siūlydamos kokybiškus ir tvarius sprendimus, didinančius derlių ir gerinančius dirvožemio būklę."
"Tvirtu charakteriu garsėjo ir jis pats, daug metų kietai gynęs dabar Pirmoje lygoje kovojančio legendinio Panevėžio „Ekrano"" garbę. fkekranas.lt nuotr./Aurimas Kučys Nacionalinėje vienuolikėje Aurimas Kučys sužaidė 17 rungtynių. Vis dar daugiau nei sūnus Armandas. Skirtumas tik tas, kad tėvui pasižymėti įvarčiais nepavyko, o 22-ejų sūnus per 15 mačų įmušė jau penkis. „Nėra taip, kad labai labai nustebau, bet - taip, negalėjau pagalvoti, kad taip greitai, tokiais žingsniais jis varys į priekį"", - įsibėgėjus pokalbiui prisipažino pats vidurio saugo pozicijoje žaidęs Aurimas Kučys. Net iki 194 cm išaugęs, bet plastiškas ir techniškas jo sūnus Armandas šį sezoną spindėjo itin ryškiai - per 33 rungtynes „Celje"" klube mušė 18 įvarčių ir atliko 3 rezultatyvius perdavimus. UEFA Konferencijų lygoje jis buvo antras pagal rezultatyvumą su 6 tiksliais smūgiais per 7 mačus ir padėjo Slovėnijos čempionams surengti istorinį žygį - pasiekti ketvirtfinalį, kuriame laukia „Fiorentina"". Armandas Kučys 24/25: 🔵33 games, 18 goals & 3 assists for NK Celje 🇱🇹6 games & 3 goals for Lithuania National Team A magnificent season for the 22-year-old striker. One of Lithuania's most interesting players in the 21st century. pic.twitter.com/I4T3uhLKzY — Football Talent Scout - Jacek Kulig (@FTalentScout) March 24, 2025 Mušė puolėjas ir rinktinėje. Rudenį dukart siuntė kamuolį į rumunų, o pirmadienį - į suomių vartus. Deja, bandymas paspausti varžovą ir kieta pražanga baigėsi pačiu skaudžiausiu būdu - sunkia kelio trauma. „Nuotaikos - katastrofinės... Sunku ir apibūdinti. Baisi diagnozė. Buvo labai, labai sunku tai išgirsti. Mums visiems, o jam - ypač. Daug kalbėjomės. Vieną, antrą, trečią kartą..."" - pirmąją reakciją po patvirtinto juodžiausio scenarijaus prisiminė tėvas Aurimas Kučys, palaikęs sūnų Kauno Dariaus ir Girėno stadiono tribūnose. „Plyšo priekinis kryžminis ir pažeistas medialinis raiščiai"". Aurimui Kučiui nereikėjo papildomai aiškinti, ką tai reiškia. Jį patį tokia trauma buvo sustabdžiusi tris sykius. fkekranas.lt nuotr./Aurimas Kučys (dešinėje) gydosi dešiniojo kelio traumą „Šią situaciją žinau, kaip savo penkis pirštus"", - atsiduso buvęs saugas, po karjeros pabaigos, 2015-aisiais, emigravęs ir įsikūręs Švedijoje. Išskirtiniame interviu - jo ir sūnaus ryšys, didžiulis Armando šuolis į priekį, užplūdęs dėmesys iš kitų lygų, JAV klubo vilionės ir sprendimas atidėti operaciją. - Kaip jaučiasi pats Armandas? - 15min paklausė Aurimo Kučio.","Aurimas Kučys, buvęs „Ekrano“ žaidėjas, su pasididžiavimu stebi savo sūnaus Armando karjerą, kuris spėjo tapti vienu iš įdomiausių Lietuvos futbolininkų, tačiau dabar susiduria su sunkia kelio trauma. Nepaisant įspūdingo pasirodymo „Celje“ klube ir nacionalinėje komandoje, Armandui teks atid"
"Daugiau apie automobilius - rubrikoje Gazas.lt Gali būti sunku patikėti, kad dar 1988 metais „Volkswagen"" turėjo automobilį, kuriam 100 km kelionei nereikėjo nė 2 litrų degalų. Ir tai nebuvo hibridas. Volkswagen Öko-Polo. Dabar tai - ypatingai retas šios markės modelis (Mail Man G40, Wikimedia (CC BY-SA 4.0) „Volkswagen"" yra sukūrę nemažai įdomių automobilių. „Passat"" su unikaliu W8 varikliu yra geras pavyzdys ir jį dar galite sutikti gatvėje. Tuo tarpu „Volkswagen"" W12 yra labai įdomus, bet su juo kelyje neprasilenksite. 1975 metais pasirodęs „Volkswagen Polo"" gimė tik tam, kad būtų pigus ir ekonomiškas automobilis. Tai yra tiesiog kompaktiška transporto priemonė, kuri per daug nepalengvina vairuotojo piniginės. Antros kartos „Polo"", gamintas 1981-1994 metais, tęsė šią paprastą filosofiją. Unikalus Öko-Polo variklis - dviejų cilindrų dyzelis su kompresoriumi (Mail Man G40, Wikimedia (CC BY-SA 4.0) Jis taip tapo pagrindu įvairiems „Volkswagen"" bandymams ir inovacijoms. Viena tų inovacijų buvo G-Lader - mechaninis kompresorius, padedantis varikliui išvystyti didesnę galią. Tokie įrenginiai montuojami sportiniuose automobiliuose, kad jie būtų galingesni ir greitesni, bet padeda ir ekonomiškoms mašinoms, kad pakaktų mažesnio variklio.","1988 metais „Volkswagen"" sukūrė „Öko-Polo"" automobilį, kuriam 100 km kelionei reikėjo mažiau nei 2 litrų degalų, nepaisant to, kad jis nebuvo hibridas; šis modelis, turintis dviejų cilindrų dyzelinį variklį su kompresoriumi, yra ypatingai retas."
"Aktorė Megan Fox šiuo metu gyvena pakiliomis nuotaikomis - paaiškėjo, kad ji susilaukė ketvirtojo vaiko. Tiesa, su jo vaiko tėvu ir buvusiu sužadėtiniu, reperiu Machine Gun Kelly moteris jau prieš kurį laiką nutraukė santykius. „Ji pagaliau čia!! Mūsų mažoji dangiškoji sėkla"", - šalia jautraus įrašo brūkštelėjo jis. Žinią apie pagausėjusią šeimyną socialiniuose tinkluose pranešė Machine Gun Kelly, kuris pasidalijo juodai baltu vaizdo įrašu. Jame matyti, kad vyras laiko mažytę naujagimio ranką. Žmonės.lt primena, jog reperis Machine Gun Kelly ir Megan Fox 2022 metų sausį pranešė apie sužadėtuves, tačiau 2024 -ųjų lapkritį pasuko skirtingais keliais. Daugelį tai šokiravo, nes apie skyrybas jiedu pranešė praėjus vos savaitei nuo žinios apie tai, kad Megan laukiasi jų pirmo bendro vaiko. Taip pat primename, kad 38-erių žvaigždė žinią apie nėštumą pranešė lapkričio mėnesį. Tada ji pasidalijo nuotrauka, kurioje buvo užfiksuota juodais dažais aplietu kūnu. Aktorė demonstravo apvalėjantį pilvuką. „Niekas niekada nėra galutinai prarasta"", - prie nuotraukos rašė ji.","Aktorė Megan Fox susilaukė ketvirtojo vaiko, nors su vaiko tėvu Machine Gun Kelly jau yra išsiskyrusi; apie šeimos pagausėjimą reperis pranešė socialiniuose tinkluose."
"Praėjusią savaitę ant „Auksinių svogūnų"" raudonojo kilimo debiutavusi Seimo nario Mato Maldeikio mylimoji Agnė Turskienė neatsigina ją užklupusio didžiulio dėmesio. Tiesa, ne visas jis malonus. Po to, kai moteris davė interviu, jai tenka patirti ir karčios, nepagrįstos komentatorių kritikos. „Ačiū, vyro lygą nusistatysiu pati"", - Agnė pirmadienį ryžosi atvirai prabilti. Socialiniame tinkle „Instagram"" ji pasidalijo įrašu, kuriame atkirto kritikams ir norėjo atkreipti dėmesį į vieną svarbų dalyką. Įrašu sutiko pasidalyti ir su portalo Žmonės.lt skaitytojais. „Ačiū, vyro lygą nusistatysiu pati. Kelios paskutinės dienos buvo kaip sapnas. Nesu pratus prie tiek dėmesio, todėl nesijaučiau gerai. Dėkoju visiems už gražias reakcijas. Bet dabar labai norėčiau pristabdyti šį žiniasklaidos traukinį, kiek galima apie tai rašyti… Visoje šioje emocijų jūroje man svarbu atkreipti dėmesį į vieną dalyką - tas kalbas apie turtingus vyrus, kas kokioje lygoje yra, kad aš esu „iš krepšininkų lentynėlės"", o Matui - „out of his league""… Iš tiesų nei jūs žinote jo lygą, nei mano poreikius. Tas paviršutiniškas žmonių vertinimas pagal pinigus yra tik jūsų pačių įsitikinimas. Jūs patys kuriate stereotipą, kad didžiausias moters laimėjimas - turtingas vyras. O paskui tą gražią mergaitę maišote su žemėmis, kai ji tuo patiki. Iš karto noriu pasakyti - aš nesu iš anksto nusistačiusi prieš pasiturinčius vyrus. Jie dažnai būna protingi ir įdomūs. Bet jų „bagaže"" dažnai yra ir kitos privilegijos: greičiausiai juo dalinsitės ne viena. Jei vyras jus pasirinko pagal grožį, turėkite omenyje, kad gražių moterų Lietuvoje apstu. Tad turite būti labai nepavydžios. Jie turi didelį pasirinkimą ir galimybę išnaudoti merginų iliuzijas, kurias jos pačios kuria, besistengdamos atitikti visuomenės primestus standartus. Agnė Turskienė / Asmeninio archyvo nuotr. Jų pinigai - yra jų pinigai, o ne jūsų. Jie juos užsidirbo. Nelabai suprantu, kodėl turėtų su jumis dalintis. Juk mes pačios kovojame už lygias teises. Negana to, jie - ne kvaili vyrai. Jei tiek pasiekė, bent jau turėtų tokie būti. Tad be blizgančių šmutkių linkėčiau, kad daugiau nieko ir neduotų. Aišku, ir neduos - nes kam tada jie jums bus reikalingi? Itin sėkmingi vyrai gyvena savo spąstuose - jie niekada netiki, kad moterys juos domina dėl ko nors kito, išskyrus pinigus. O moterys, viską pastačiusios ant savo grožio, per menką dešimtmetį jį išdalina, tikėdamos, kad laimės loterijoje. Tačiau galiausiai gauna keletą papuošalų, gal dar automobilį ant vyro įmonės pagal „panaudos sutartį"". Kol bus geros ir klusnios mergaitės. Jau nekalbu apie barakudų etiketę, kuri Lietuvoje taip mėgstama. Tokiu būdu prisikaupsite tiek heito, kad tikrai daugiau nei pinigų. Užteks ilgam. Ir kas įdomiausia - juos labiausiai traukia moterys, kurių tai nedomina. Tai taip paradoksalu. Agnė Turskienė, Matas Maldeikis / Eriko Ovčarenko / BNS nuotr. Ir vos tik atkreipsite į juos dėmesį, kad ir dėl jų asmenybės, tapsite neįdomi. Nes, be abejo, tai darote dėl pinigų. Tad gal nematuokite vyrų lygos pagal turtingiausiųjų Lietuvoje sąrašą ir nekurkite iliuzijų apie moters „poreikius"", kurių niekas kitas „nepatems"". Tikrai ne visoms to reikia. Visuomenės standartus formuojate patys. Aš nesakau, kad man nepatinka brangi ir kokybiška rankinė, bet malonumas ją nusipirkti pačiai - visai kitas. Apskritai, gyvenime man didžiausias malonumas - ne rezultatas, o procesas. Tad neieškokite greito „rezultato"". Praleisite visą malonumą ir vėliau už tai atkentėsite. Šis gyvenimo dėsnis nepaneigiamas"", -socialiniame tinkle „Instagram"" rašė A.Turskienė. Įraše moteris paatviravo, kokios Mato savybės ją labiausiai sužavėjo. „Kodėl pasirinkau Matą? Visų pirma, neturiu tų „poreikių"", kurių mes „nepatemptume"". Nesu stiliaus blogerė, tad atsiprašau, jei jis atrodo „be skonio"". Deimantai? Taip, gražiai blizga, bet absoliučiai išgyvenu ir be jų. Atmetus visus anksčiau vardintus šalutinius poveikius, turiu patikimą, nuostabų vyrą, kuris sugeba vertinti moterį ne kaip daiktą. Mes valandų valandas diskutuojame ryte ir vakare - apie viską. Nuolat mokomės vienas iš kito. O svarbiausia - aš turiu ramybę dėl žmogaus, nes žinau, kad jis rytoj bus toks pat kaip šiandien. Rūpestingas, patikimas, mylintis ir nesugadintas. Šalia savęs turiu žmogų, turintį be galo aukštus moralės standartus. Jis palaiko mane kiekviename žingsnyje. Jis nepyksta, kai mokausi iki vėlumos, ir net pavargęs neina miegoti vienas - būna šalia. Jis niekada nepamiršta paklausti, ar esu soti, ar gali kuo nors pasirūpinti, jei nespėjau. Kartais tikrai pagalvoju, kad man, o ne jam, reikėtų labiau pasistengti"", - rašė ji. Agnė Turskienė / Asmeninio albumo nuotr. Ji taip pat palinkėjo moterims naudotis grožiu ne vyrams suvilioti, o atkreipti dėmesį į savo darbus. „Linkiu visoms rasti tokį turtingą vyrą. O jei jau esate gražios - investuokite dar ir į protą. Tuomet panaudokite išvaizdą atkreipti dėmesį į savo darbus. Tai bus geriausias jūsų planas. Tik neišdalinkite savo jaunystės mainais į iliuziją ir karolius ant kaklo. Jūs visos iki vienos esate vertos daug daugiau nei saujelės laimingųjų kurie suka ratu"", - palinkėjo Agnė.","Agnė Turskienė, Seimo nario Mato Maldeikio mylimoji, socialiniame tinkle „Instagram“ pasidalijo įrašu, kuriame kritikavo visuomenės stereotipus apie moterų santykius su turtingais vyrais ir pabrėžė, kad svarbiausia yra asmeninės vertybės bei savarankiškumas. Ji pabrėžė, kad ją labiausiai žavi"
"Eltonas Johnas ne kartą kaltino Madonną, kad ši nedainuoja gyvai, o Madonnos komanda 2004 m. jam viešai atšovė „neskirianti laiko kitų atlikėjų juodinimui"". Tačiau savaitgalį muzikos legendos pagaliau susitaikė. Madonna nuėjo susitikti su Eltonu Johnu po jo pasirodymo laidoje „Saturday Night Live"" (SNL), rašė ji savo „Instagram"" paskyroje. Vida Press nuotr./Madonnos koncertinis turas „Celebration"" „Mes pagaliau užkasėme karo kirvį!!!, - rašė Madonna. - Šį savaitgalį nuėjau pažiūrėti Eltono Johno pasirodymo „SNL"" laidoje!! OHO. Prisiminiau, kaip būdama vidurinėje mokykloje vieną vakarą ištrūkau iš namų, kad gyvai pamatytume Eltono pasirodymą Detroite. Tai buvo nepamirštamas pasirodymas, padėjęs man suvokti transformuojančią muzikos galią. Jo pasirodymas, kai mokiausi vidurinėje mokykloje, pakeitė mano gyvenimą. Augdama visada jaučiausi atstumta, o stebėdama jį scenoje supratau, kad būti kitokiam, išsiskirti iš kitų, eiti mažiau nueitu keliu yra gerai. Tiesą sakant, tai buvo būtina."" „Pirmas dalykas, kuris nuskambėjo iš jo lūpų, buvo „atleisk man"", ir siena tarp mūsų sugriuvo"", - rašė ji. Atsakydamas E.Johnas padėkojo Madonnai už tai, kad „atleido man ir mano didelei burnai"". Dainininkas pridūrė, kad jis nesididžiuoja tuo, ką pasakė, ypač atsižvelgiant į Madonnos „novatorišką darbą... nutiesusį kelią visai kartai moterų menininkių, kad jos galėtų pasiekti sėkmę ir būti ištikimos sau"". „Mane vis labiau slegia visas mūsų pasaulio susiskaldymas šiuo metu, - teigė jis. - Tikiuosi, kad sutelkę jėgas galėsime padaryti puikių dalykų tiems, kuriems tikrai reikia paramos, ir smagiai praleisti laiką tai darydami."" Nekentė vienas kito du dešimtmečius Madonnos ir Eltono Johno nesantaika prasidėjo 2004 m. Q apdovanojimuose, kai atsiimdamas klasikinės dainos autoriaus statulėlę vyras viešai įžeidė Madonną. „Madonna - geriausia gyvai grojanti atlikėja? Atsikniskit, - sakė E.Johnas. - Nuo kada fonograma yra gyva? Atsiprašau už tai, bet manau, kad visi, kurie viešai dainuoja pagal fonogramą, kai mokate 75 svarus už tai, kad juos pamatytumėte, turėtų būti sušaudyti. Labai ačiū. Aš dabar būsiu išbrauktas iš jos kalėdinių atvirukų sąrašo, bet ar man tai rūpi? Ne."" Vida Press nuotr./Eltonas Johnas Madonna tikino, kad „dešimtmečius ją skaudino žinojimas, jog žmogus, kuriuo taip žavėjosi, viešai dalijosi savo nepritarimu jai, kaip menininkei"". Vėlesniais metais seras Eltonas Johnas savo kritiką Madonnai dar labiau sustiprino, o 2012 m. pareiškė, kad Madonna neturėjo „šansų"" įveikti jį ir gauti „Auksinio gaublio"" už geriausią originalią dainą. Atsiėmusi apdovanojimą už dainą „Masterpiece"", Madonna žurnalistams sakė, kad tikisi, jog seras Eltonas per ateinančius porą metų su ja pagaliau pasišnekės, nes „visi žino, kad jis ant manęs pyksta"".","Eltonas Johnas ir Madonna pagaliau susitaikė po dviejų dešimtmečių nesantaikos, kai Madonna po Eltono pasirodymo „Saturday Night Live"" apsilankė pas jį, o abu muzikantai išreiškė atsiprašymus ir norą dirbti kartu dėl geresnio pasaulio."
"Šis sprendimas priimtas po to, kai neseniai TOK Vykdomoji valdyba priėmė sprendimą laikinai pripažinti „World Boxing"" olimpinio judėjimo tarptautine federacija, valdančia bokso sporto šaką pasauliniu lygiu. Šie du sprendimai reiškia, kad „World Boxing"" bus tarptautinė federacija, atsakinga už atrankos kelio ir bokso turnyro organizavimą Los Andželo olimpinėse žaidynėse. „Labai džiaugiamės TOK sprendimu, - kalbėjo Lietuvos bokso federacijos (LBF) prezidentas Darius Šaluga. - Praeitas ilgas, morališkai teisingas, sportinio meistriškumo atžvilgiu ir materialiai daug tiek Lietuvos boksininkams, tiek LBF kainavęs kelias. Dabar galime patvirtinti - pasirinkta kryptis buvo ir yra teisinga, todėl matysime boksą olimpinėse žaidynėse. Dabar labai tikimės, kad Los Andžele bus ir Lietuvos boksininkai. Didžiuodamasis sakau didelį ačiū visai Lietuvos bokso bendruomenei už sumokėtą kainą ir už palaikymą šiame neeiliniame iššūkyje. Šią dieną galime drąsiai laikyti antruoju olimpinio bokso gimtadieniu, prie kurio prisidėjome viskuo, kuo galėjome."" Organizacija „World Boxing"" buvo įsteigta 2023 m. balandžio mėnesį su misija užtikrinti, kad boksas išliktų olimpinio judėjimo centre. 2024 m. gegužę „World Boxing"" surengė pirmąjį oficialų susitikimą su TOK, o 2025 m. vasario 26 d. TOK šią organizaciją laikinai pripažino olimpinio judėjimo tarptautine federacija, valdančia bokso sportą pasauliniu lygmeniu. „World Boxing"" šiuo metu sudaro 84 nacionalinės federacijos iš penkių žemynų, steigiamos ir keturios žemyninės konfederacijos. Lietuva ir kitos Europos valstybės yra konfederacijos „European Boxing"" narė.","Tarptautinis olimpinis komitetas laikinai pripažino „World Boxing“ tarptautine federacija, kuri organizuos bokso turnyrus Los Andželo olimpinėse žaidynėse, o Lietuvos bokso federacijos vadovas Darius Šaluga šiuos pokyčius vadina teisingu žingsniu, pritardamas federacijos misijai užtikrinti boksą olimpiniame judėjime."
"JAV Ligų kontrolės ir prevencijos centro duomenimis, beveik 2 iš 5 suaugusių amerikiečių turi padidėjusį cholesterolio kiekį. Jei esate vienas iš jų, neabejotinai girdėjote, kaip svarbu laikytis tinkamo gyvenimo būdo, tokių kaip sveika mityba ir fiziniai pratimai. Taip elgiantis galima sumažinti mažo tankio lipoproteinų (MTL, arba „blogojo"") cholesterolio ir trigliceridų - kraujyje esančių riebalų - kiekį, taip pat padėti padidinti didelio tankio lipoproteinų (DTL, arba „gerojo"") cholesterolio kiekį, rašo „Everydayhealth"" ir išskiria keturis svarbiausius dalykus, kuriuos galite padaryti, kad sumažintumėte cholesterolio kiekį: Mankšta Dieta Nerūkymas Sveikas kūno svoris Nors šie gyvenimo būdo pokyčiai yra labai svarbūs, kad padėtų valdyti padidėjusį cholesterolio kiekį, jų ne visada pakanka. Be to, gali būti netikėtų kaltininkų, kurie kenkia jūsų pastangoms. Shutterstock nuotr./Cholesterolis Ne tokios akivaizdžios didelio cholesterolio kiekio priežastys Jei darote viską, ką galite, kad sumažintumėte cholesterolio lygį kraujyje, bet jis vis dar aukštas, žinokite, kad nesate vieninteliai tokie. Štai keletas dažniausiai pasitaikančių priežasčių, kodėl jūsų cholesterolio lygis vis dar gali būti aukštas. 1. Jums būdinga genetinė padidėjusio cholesterolio lygio rizika. „Jei gyvenate palyginti sveiką gyvenimo būdą, o jūsų cholesterolio lygis yra didelis (jei MTL yra didesnis nei 160), tikriausiai turite tam tikrą genetinį komponentą, lemiantį aukštą cholesterolio kiekį"", - sako medicinos mokslų daktaras Rajus Khandwalla, Smidto širdies instituto Cedars-Sinai (Los Andželas) kardiologas ir skaitmeninės terapijos direktorius. Pasak jo, šeiminė hipercholesterolemija (FH) yra paveldima liga, dėl kurios kraujyje kaupiasi cholesterolis. Diagnozavus padidėjusį cholesterolio kiekį, gydytojas gali paskirti statino - vaistų, blokuojančių medžiagą, kurią organizmas naudoja cholesterolio gamybai. „Statinai padeda sumažinti MTL cholesterolio kiekį, o tai sumažina insulto ar mirties nuo širdies smūgio riziką"", - sako jis. Remiantis žurnale „Current Atherosclerosis Reports"" paskelbtais tyrimų duomenimis, žmonėms, sergantiems šeimine hipercholesterolemija, gydymas statinais gali 76 proc. sumažinti mirties nuo širdies ligų riziką. 2. Laikotės madingos dietos. Dr. R.Khandwalla teigia, kad žmonės, kurių cholesterolio lygis padidėjęs, turėtų vengti keto dietos - daug riebalų ir mažai angliavandenių turinčios dietos, kuri reklamuojama siekiant numesti svorio. „Veiksmingiausios cholesterolio kiekį mažinančios dietos yra augalinė dieta arba veganiška dieta, kai su maistu suvartojama mažiau cholesterolio"", - sako dr. R.Khandwalla. 2023 m. gegužę žurnale „European Heart Journal"" paskelbtoje 30 ankstesnių tyrimų metaanalizėje nustatyta, kad veganiška ar vegetariška dieta gali sumažinti blogojo cholesterolio kiekį 20 proc., t.y. trečdaliu mažiau nei vartojant cholesterolio kiekį mažinančius vaistus, pavyzdžiui, statinus. Jei vis dėlto norite į savo mitybą įtraukti mėsos, rinkitės, pavyzdžiui, vištieną, kalakutieną ir žuvį. Shutterstock nuotr./Kepta žuvis 3. Jūsų mityboje yra paslėptų riebalų. Nors ir prasminga mažinti cholesterolio kiekį, tai nėra vienintelis širdžiai sveikos mitybos aspektas. Taip pat svarbu riboti sočiuosius riebalus ir transriebalus, kurie didina MTL. Mažinkite šių nesveikų riebalų kiekį valgydami mažiau raudonos ir perdirbtos mėsos (pvz., dešros), sviesto ir neriebaus pieno produktų. Kad vis tiek jaustumėtės sotūs, į savo racioną įtraukite „gerųjų"" riebalų turinčių produktų, pavyzdžiui, augalinių aliejų, riešutų, sėklų ir žuvies. 4. Tikitės, kad vien tik mityba padės sumažinti blogąjį cholesterolį. Sveika mityba yra labai svarbi, tačiau jos gali nepakakti, ypač jei turite genetinį polinkį į aukštą cholesterolio lygį arba jei jums diagnozuota šeiminė hipercholesterolemija. „Pakeitus mitybą, galima tikėtis maždaug 5-10 proc. sumažėjusio cholesterolio, tačiau rezultatai yra skirtingi"", - sako dr. R.Khandwalla. Tokiu atveju svarbu mankštintis ir galbūt vartoti vaistus. Shutterstock nuotr./Moteris gamina maistą. 5. Jūs patys negaminate maisto. Kai pietaujate ne namuose, negalite visiškai kontroliuoti savo mitybos. Net jei stengiatės rinktis sveiką maistą, nežinote, kaip jis ruošiamas ir kokie ingredientai naudojami. Be to, gali būti sunkiau kontroliuoti porcijas. Lengviausias būdas užtikrinti, kad laikytumėtės širdžiai palankios mitybos, yra gaminti maistą patiems. O restorane ar kavinėje valgykite retkarčiais. 6. Nepakankamai sportuojate. Nors bet koks fizinis aktyvumas yra naudingas, Amerikos sporto medicinos koledžo duomenimis, įrodyta, kad aerobiniai arba širdies ir kraujagyslių pratimai padeda sumažinti MTL ir padidinti DTL. Jei dar to nedarote, apsvarstykite galimybę vaikščioti, važiuoti dviračiu, plaukioti, šokti ar užsiimti kita vidutinio intensyvumo kardio veikla. Taip pat galite išbandyti didelio intensyvumo intervalines treniruotes, kurios tokiu atveju labai veiksmingos - tai patvirtina tyrimai. 7. Vartojate vaistus, kurie iš tikrųjų didina cholesterolio kiekį. Kai kurie vaistai, vartojami kitoms ligoms gydyti, įskaitant steroidus, retinoidus ir progestiną, gali padidinti cholesterolio kiekį. Įsitikinkite, kad visi sveikatos priežiūros specialistai žino apie visus jūsų vartojamus vaistus. Gali būti alternatyvių gydymo būdų, kurie neturės įtakos jūsų cholesteroliui. Vida Press nuotr./Vyras geria alų 8. Geriate per daug alkoholio. Nors jums nereikia visiškai atsisakyti alkoholio, gerkite saikingai. Per didelis alkoholio kiekis gali padidinti cholesterolio ir trigliceridų kiekį bei prisidėti prie svorio augimo. Kardiologai rekomenduoja vyrams per dieną išgerti ne daugiau kaip du alkoholinius gėrimus, o moterims - ne daugiau kaip vieną. 9. Statinus vartojate ne taip, kaip nurodyta. „Statinai padarė didžiulę įtaką gelbstint gyvybes, - sako dr. R.Khandwalla. Tačiau, kad būtų veiksmingi, jie turi būti vartojami tiksliai taip, kaip nurodyta."" Jei jums paskirti statinai, įsitikinkite, kad žinote, kada juos vartoti ir kokią dozę. Vaistininkas ar šeimos gydytojas gali atsakyti į visus jums rūpimus klausimus. 10. Statinai jūsų organizmo gali neveikti. „Yra dalis žmonių, kurie negali toleruoti statinų"", - sako dr. R.Khandwalla. Pasak jo, žmonėms, kurie jau sirgo širdies liga arba patyrė insultą, gali būti pridedamas vaistas, vadinamas ezetimibu. Pasak „Harvard Health Publishing"", fibratai, dervos ir niacinas taip pat yra skiriami žmonėms, kurie negali vartoti statinų. Visais atvejais šiuos medikamentus ir jų dozes turi skirti jus gydantis gydytojas kardiologas. Shutterstock nuotr./Vaistai 11. Per anksti tikitės rezultatų. Jei tik neseniai pakeitėte gyvenimo būdą arba pradėjote vartoti vaistus, gali būti per anksti tikėtis rezultatų. Nepamirškite, kad padidėjęs cholesterolio kiekis išsivystė ne per vieną naktį, todėl gali prireikti šiek tiek laiko, kol jis vėl sumažės iki sveiko lygio. Kad pamatytumėte rezultatus, toliau laikykitės gydymo plano. 12. Pasikliaujate vaistais, nekeisdami gyvenimo būdo. Žurnale „Journal of the American Heart Association"" paskelbtame tyrime nustatyta, kad žmonės, kurių cholesterolio kiekis kraujyje yra didelis, linkę priaugti daugiau svorio ir mažiau sportuoti, kai jiems paskiriami statinai. Nors statinai ir kiti cholesterolio kiekį kraujyje mažinantys vaistai yra labai veiksmingi, jie neturi būti vienintelis būdas valdyti padidėjusį cholesterolio kiekį. Jei jums reikia pagalbos keičiant gyvenimo būdą, jūsų sveikatos priežiūros specialistai gali jums patarti ir padėti. Vis dėlto nepamirškite - už savo sveikatą esate atsakingi jūs patys.","JAV daugeliui suaugusiųjų nustatytas padidėjęs cholesterolio kiekis, kurį galima valdyti sveika mityba, fiziniu aktyvumu ir vaistais. Nors genetika, netinkama mityba ar vaistai gali trukdyti mažinti cholesterolį, svarbu laikytis gyvenimo būdo pokyčių ir gydymo plano."
"Pagrindo storo nedariau - nėr čia ko bulkos graužt. Tiesa, daržovėms paminkštėjus nepagailėjau gero sūrio su mėlynuoju pelėsiu, kurio aštrumas atsvėrė moliūgo saldumą. Tartos receptą nusižiūrėjau nuo Agnės Jagelavičiūtės ir Alfo Ivanausko knygos Gal pavalgom? Šiuo receptu, tik dvigubai didesniais produktų kiekiais, jiedu siūlo gaminti kišą. Tartai prireiks: 100 g šalto sviesto 50 ml šalto vandens 200 g miltų 50 g tarkuoto kietojo sūrio žiupsnelio druskos žiupsnelio maltos džiovintos paprikos Įdarui prireiks: 2 nedidelių burokėlių 2 saldžiųjų bulvių gabalėlio kvapiojo moliūgo (Butternut squash) 50 g tarkuoto kietojo sūrio 100 g sūrio su mėlynuoju pelėsiu žiupsnelio druskos ir pipirų Gaminimas: 1 žingsnis: šaltą sviestą susmulkiname ir sublenderiuojam su druska ir miltais. Suberiame sūrį ir paprikos miltelius. Užpilame šalto vandens ir išminkome tešlą. Ją suvyniojame į maistinę plėvelę ir padedame į šaldytuvą. 2 žingsnis: daržoves sutarkuojame juostelėmis arba plonai supjaustome. Apiberiame prieskoniais ir išmaišome. 3 žingsnis: iškočiojame tešlą ir išklojame ja skardą. Subadome šakute. Ant tešlos ratu dėliojame daržoves. Kai tarta pilna, apiberiame daržoves pelėsiniu sūriu. 4 žingsnis: kepame 180 laipsnių orkaitėje apie 40 minučių. Ar daržovės iškepusios, patikriname šakute. Skanaus jums linki tinklaraščio „Salotų nenoriu"" autorė Dovilė.","Receptas aprašo moliūgo, burokėlių ir sūrio tartos gaminimą pagal Agnės Jagelavičiūtės ir Alfo Ivanausko knygą, naudojant įvairių daržovių įdarą ir pelėsinį sūrį."
"O jau šį sekmadienį E.Kučinską išvysime ir TV3 žiniasklaidos grupės premjeroje „LT Karaoke"", kurioje jis imsis vertinti dainingiausius žemaičius. Tiesa, prieš tai, E.Kučinskas iššūkį metė ir sau - kartu su Mia Pilibaityte sudalyvaus šio vakaro žaidime „galvOK"". D.Kudriavcev/Fotodiena nuotr./Edmundas Kučinskas Žemaitiška tarmė anksčiau kišdavo koja Edmundas - pajūrio vaikas, gimęs ir augęs Palangoje, žemaičių apsuptyje. Visgi jis įsitikinęs, kad teiginys, jog žemaičiai - be galo užsispyrę, yra mitas. Anot dainininko, visoje Lietuvoje yra įvairiausių žmonių. „Tačiau, jei pasižiūrėtume į istoriją, žemaičiai iš tiesų nemažai pasiekė savo užsispyrimu ir ryžtu. Pavyzdžiui, laimėjo Saulės mūšį!"" - sako jis. Todėl, nors ir yra iš Žemaitijos, E.Kučinskas save laiko ne užsispyrėliu, bet choleriku. „Staigiai užsidegu, tuomet savęs nevaldau, galiu visaip iškalbėti - po to dažnai gailiuosi. Tačiau aš labai moku atsiprašyti. Kol neatsiprašau, mane graužia sąžinė, kankina nemigos naktys - visuomet pajaučiu, kuomet esu kaltas. O kalbant apie darbą, esu Jautis - galiu tinginiauti mėnesį, du, tris. Bet kai dirbu, tai ir dieną, ir naktį"", - prideda jis. Tiesa, žemaitiška tarmė anksčiau E.Kučinskui kišdavo koją. „Nuo pat vaikystės, kai tik pradėjau koncertuoti kavinėse ir šokiuose, komisijos pirmoji pastaba man visuomet būdavo susieta ne su balsu ar dainavimu, bet su tarme - sakydavo, kad pernelyg žemaičiuoju"", - prisimena jis. D.Kudriavcev/Fotodiena nuotr./Edmundas Kučinskas Dėl to E.Kučinskas nuolat stengėsi su savimi dirbti: „Man padėjo ir šalia manęs buvęs mano dievaitis Stasys Povilaitis. Jo tarimas - idealus, todėl daug mokiausi iš jo. Tiesa, vėliau man tai taip pat ėmė trukdyti - žinomas muzikologas Liudas Šaltenis man yra davęs pastabą, kad aš pernelyg kopijuoju Povilaitį! Sutinku, kad dėl tarimo jis tikrai buvo teisus. Todėl vėliau labai stengiausi atrasti patį save - tai, kas mano"", - atvirauja jis. Svarbiausia pamoka, kurios išmoko iš N.Paltinienės Per savo karjerą E.Kučinskas yra dirbęs su daugybe Lietuvos scenos grandų. Nelly Paltiniene - taip pat. Dainininkas prisimena, kad į ansamblį, kuriame dainavo ir ji, jis buvo pakviestas iškart po kariuomenės. „Iki tol taip pat muzikuodavau - nebuvau visiškai žalias. Pasirodydavau šokiuose, Palangos Kurhauze. Jis, beje, man iki šiol kelia nostalgiją - atrodo, kad net jei ten įeičiau užrištomis akimis, viską atpažinčiau - taip viskas sava"", - pasakoja jis. Visgi tuomet, kai pradėjo pasirodyti su minėtu ansambliu, jam atsivėrė naujos plotmės - profesionalios, didelės salės ir jų publika. „Svarbiausia pamoka, kurios tuomet išmokau, yra tai, kaip svarbu atlikėjui parinkti geras dainas. Iki šiol manau, kad ne tiek svarbu išlavintas balsas ar gramatika - numeris 1 yra repertuaras. Gali kaip dainininkas būti ir silpnesnis, bet, jei dainuoji tai, kas patinka žmonėms, įgysi populiarumą"", - mintimis dalijasi E.Kučinskas. D.Kudriavcev/Fotodiena nuotr./Edmundas Kučinskas Ansamblyje dainininkas pradėjo savo muziką kurti ir pats, o kartais jam kūrinius parinkdavo N.Paltinienė - pavyzdžiui, garsiuosius „Meilės laiptus"". „Nuo to laiko daug klausytojų užkibo, jie pradėjo mane žinoti"", - pasakoja E.Kučinskas. O štai svarbiausia iš N.Paltinienės gauta pamoka buvo apie elgesį scenoje. „Ji atkreipdavo dėmesį, kad aš pernelyg blaškausi po sceną, darau nereikalingus judesius - vizualiai žmonės tai pastebi, jiems tai krenta į akis. Todėl ji manęs nuolat klausdavo, ko aš blaškausi? Siūlydavo geriau daryti kažką su intonacija, veidu, išraiška, bet ne blaškytis po sceną. Rankomis muzikuoti nereikia - viską turi padaryti balsas. Šiuos žodžius pamenu iki šiol"", - sako jis. Žvaigždė įsiplieksti gali greitai, bet ją išlaikyti - ne taip paprasta Ne svetima E.Kučinskui buvo ir televizija - daugelis TV3 žiūrovų jį puikiai pamena ir iš projekto „Muzikinė karuselė"". Dainininkas vedė šį projektą su kitomis garsiomis Lietuvos moterimis - nuo Violetos Riaubiškytės iki M. Pilibaitytės. Su Mia jis susitiks ir šio šeštadienio TV3 žaidime „galvOK"", ir sekmadienio premjeroje „LT Karaoke"". Tiesa, šįkart - kaip komisijos nariai. Būtent jie, kartu su Remigijumi Žiogu, vertins tų žemaičių pasirodymus, kurie siekia laimėti Lietuvos karaoke čempiono titulą. „Karaoke - dainavimas sau, pramogai, malonumui. Juk žmogus visuomet dainuoja, kai jam gera nuotaika. Ir nesvarbu - jis prausiasi duše, ar yra baliuje. Dainavimas tikrai sukasi apie gerą emociją. Todėl ir šiame projekte vertinsiu emociją, o ne profesionalumą. Jei matosi, kad žmogus dainuoja ir nuo to kaifuoja bei nedreba, laimės ar ne - tai yra svarbiausia. Svarbu mėgautis tuo, ką darai. Žinau tai pagal save - jei man atsiranda abejonių apie tam tikras dainas, aš jų nebedainuoju. O kai mėgaujuosi, tą jaučia ir kitas"", - sako E.Kučinskas. Pasirodžius visiems keturiems Lietuvos regionams, bus išrinktas ir vienintelis čempionas. Jam E.Kučinskas turi patarimą. Anot jo, po sėkmės blykstelėjimo nereikėtų prarasti sveikos nuovokos ir pulti į euforiją - tuomet laukia daug ir sunkaus darbo. „Jei sugebi kurti savo dainas - didelis pliusas. O jei ne - reikia ieškoti idealiai tau tinkančio repertuaro. Taip pat, jei laimėjai projektą, dar nereiškia, kad tapsi žvaigžde. Žinomumą reikia mokėti išlaikyti"", - sako jis. E.Kučinskas džiaugiasi, kad šiuo metu Lietuvos pop muzikos atstovai geba surinkti stadioną, o bilietai į jų koncertus išgraibstomi per mažiau nei valandą. D.Kudriavcev/Fotodiena nuotr./Edmundas Kučinskas „Tai nėra paprasta - jei žmogus sugeba surinkti tokią auditoriją, vadinasi, kad viską sugebėjo atrasti. Tokie žmonės - vienetiniai, bet protrūkis yra didžiulis. Pasikeitė ir patys koncertai - dabar viskas pavirto daugiau į tūsus, tačiau tai yra gerai. Manau, kad muzikos pasaulis juda į gerą pusę"", - sako jis. Visgi E.Kučinskas neslepia, jog jam keistai atrodo tie, kurie bando perdainuoti jo paties anksčiau dainuotas dainas. „Aš ir pats nebenoriu būti toks, koks buvau prieš 15 metų. Manau, kad jauni žmonės turi ieškoti šiuolaikiško skambesio. Taip pat tobulėti noriu ir aš"", - pokalbį baigia jis. „LT Karaoke"" - jau šį sekmadienį, 19.30 val. per TV3","Edmundas Kučinskas, žinomas dainininkas iš Žemaitijos, dalyvaus TV3 projekte „LT Karaoke"" kaip komisijos narys ir dalinsis patarimais apie emocijų svarbą dainuojant. Jis pabrėžia, kad svarbu mėgautis muzika ir nuolat tobulėti, o žinomumą reikia mokėti išlaikyti."
"Vidinė konkurencija, jungianti miestus „Visada svajojome sukurti vidinę konkurenciją, kur galėtume sutraukti Balžeko teniso bendruomenės narius, draugus, rėmėjus. Norėjome ir tikėjome, kad vieną dieną galėsime varžytis miestas prieš miestą, būdami vienos bendruomenės nariais, tik skirtinguose filialuose. Taip ir atsitiko!"" - kalbėjo Balžeko teniso akademijos įkūrėjas Arūnas Balžekas. Balžeko teniso akademijos nuotr./Renginio akimirka Kovo 29 dieną susitikime dalyvavo 32 tenisininkai, kurie buvo suskirstyti į keturių lygių pogrupius. Po intriguojančių kovų pergalė atiteko Klaipėdai, o pereinamoji taurė liko „Mano bank"" arenoje. Tačiau ši dvikova iškart tapo nauja tradicija - kitais metais turnyras vyks Vilniuje, jaukiuose ir moderniuose „M7 Sport Balzekas Tennis Academy"" namuose. Draugystė ir bendrystė aukščiausiu lygiu „Mums svarbiausia ne tik pergalės, bet ir tai, kad kuriame tikrą teniso bendruomenę, kurioje visi jaučiasi svarbūs, vertinami ir dalijasi ta pačia aistra sportui. Džiaugiamės, kad renginys vyko aukščiausiu lygiu, o visa „Mano bank"" arenos komanda, vadovaujama Ramunės Rybakienės, pasirūpino kiekviena detale"", - teigė A. Balžekas. Aurimo Mockaus misija ir renginio ypatingi svečiai Renginio dalyvius apdovanojo ypatingas svečias - Aurimas Mockus, Balžeko teniso akademijos bendruomenės herojus, kuris visai neseniai ryžosi neįtikėtinam iššūkiui - bandymui valtimi perplaukti Ramųjį vandenyną. Jo drąsa ir ryžtas tapo įkvepiančia simbolika visai akademijai, kuri nuolat skatina pralenkti save ir siekti naujų aukštumų. Balžeko teniso akademijos nuotr./Aurimas Mockus (viduryje) Tarp garbingų svečių buvo ir žinomas dailininkas Sergejus Ovčaruk bei geriausias šalies teniso treneris Remigijus Balžekas. Pastarieji savo buvimu dar labiau sustiprino renginio ypatingumą. Tenisas - daugiau nei sportas Balžeko teniso akademija nesustoja augti ir siūlyti naujų galimybių sporto entuziastams. Jau greitai prasidės vasaros stovyklos, kuriose dalyvaus ne tik patyrę tenisininkai, bet ir jaunieji sportininkai, trokštantys tobulėti. „Jau suformuotos keturios pilnos stovyklos, o penktoji jau pildosi! Be to, tradiciškai organizuosime ir dvi vaikų stovyklas"", - planais apie būsimas veiklas „Sporto krante"" (prie Ilgo ežero), Palangoje ir Vilniuje dalijosi akademijos atstovai. Balžeko teniso akademijos nuotr./Varžybų akimirka Sportas ir sveika gyvensena tampa vis svarbesne kasdienio gyvenimo dalimi, o Balžeko teniso akademija kviečia visus teniso mylėtojus jungtis prie Vilniaus ir Klaipėdos klubų. Prisijunkite prie „Balzekas Tennis"" bendruomenės „Mano Bank"" arenoje Klaipėdoje arba Vilniuje esančiame komplekse „M7 Sport Balzekas Tennis Academy"" bei tapkite šio įkvepiančio judėjimo dalimi!","Balžeko teniso akademija organizavo vidinę konkurenciją tarp miestų, kurioje pergalę šiemet iškovojo Klaipėda, o turnyras tapo kasmetine tradicija, skatinančia bendruomeniškumą ir sportinę aistrą. Renginyje dalyvavo ypatingi svečiai, o akademija toliau plečia savo veiklą, siūlydama įvairias stovyklas sporto entuziastams."
"Lietaus sulauks taip pat ne visi Lietuvos rajonai, didžiausia tikimybė išlieka vakarinėje šalies dalyje. Pūs nestiprus besikeičiančios krypties vėjas. Aukščiausia temperatūra pirmadienį daug kur sieks 13-18, o vakariniuose rajonuose 7-12 laipsnius šilumos. Antradienio naktį debesų dar bus gana daug, vietomis iš jų kris negausus lietus. Pūs vis dar nestiprus, bet jau pastovesnę šiaurės, šiaurės vakarų kryptį įgaunantis vėjas. Temperatūra daug kur išliks teigiama, tarp 2-7 laipsnių šilumos. Kai kur šiaurinėje pusėje ilgiau pragiedrėjus galės būti laipsniu kitu vėsiau. Antradienio dieną slėgis šalyje augs, debesys pamažu sklaidysis. Kiek ryčiau Lietuvos dar suksis ciklonas, tad didesnis debesuotumas išliks pietrytinėje pusėje. Vis tik žymesnio lietaus jau nebenumatoma. Sustiprės šiaurės vėjas, bus ganėtinai gaivus. Nepaisant jo temperatūra kils gana sparčiai ir įdienojus pasieks 13-18 laipsnių šilumos. Šiek tiek vėsiau galės išlikti pajūrio regione. Trečiadienio naktį debesys visai prasisklaidys, lietaus, net ir negausaus, nebenumatoma. Temperatūra kris truputį sparčiau ir paryčiais išliks 0-3 laipsniai šilumos, o kai kur atšals iki 1-2 laipsnių šalčio. Trečiadienio dieną netrūks saulėtų valandų, lietui kristi nebus iš ko. Gaivins apysmarkis šiaurės, šiaurės vakarų vėjas. Aukščiausia temperatūra turėtų pasiekti 13-18 laipsnių šilumos. Vėl kiek vėsiau bus dėl jūros poveikio vakariniame pakraštyje, kur išsilaikys 9-12 laipsnių. Ketvirtadienį išliksime anticiklono įtakoje. Tiek naktį, tiek dieną debesų sukiosis vos vienas kitas, lietaus tikrai nebus. Vėjas pasisuks iš vakarų, šiaurės vakarų, aprims. Nakties metu laikysis 0-4 laipsnių šiluma, kai kur dar išlieka silpno šaltuko tikimybė, o dieną oras suskubs sušilti iki 15-19, kai kur ir 20 laipsnių šilumos. Truputį vėsiau, kaip jau įprasta dėl šaltos jūros, bus vakariniame šalies pakraštyje. Penktadienį Lietuvos link pajudės šalta, arktinės kilmės oro masė. Debesys per daug nesutankės, kritulių nenumatoma. Naktis dar bus šilta, tarp 0-5 laipsnių šilumos, tačiau diena jau bus gaivesnė, nes temperatūra nekils aukščiau 6-11, pietiniuose rajonuose 12-13 laipsnių šilumos. Taip pat pūs stiprokas, kai kur ir gūsingas, siekiantis 15-18 m/s, šiaurės vėjas. Pagal dabartinius duomenis, savaitgalį naktimis įsivyraus neigiama temperatūra, dienomis oras taip pat vargiai šils daugiau 5 laipsnių šilumos. Sutankėjus debesims sulauksime kritulių, kurie vėl bus mišrūs. Tikslią ir ilgalaikę orų prognozę skaitykite Orai.lt.","Lietuvoje artimiausiomis dienomis orai bus permainingi: vyraus nestiprus vėjas, temperatūra svyruos nuo 0 iki 20 laipsnių, tačiau lietaus tikimybė bus maža, o savaitgalį galima tikėtis šaltuko ir mišrių kritulių."
"Tai jau ne pirmas kartas, kada Judita grįžta į namus po gydymo ligoninėje. Todėl šeima žino, kad grįžus į namus visų pirma teks adaptuotis, viliantis, kad dabar viskas pajudės į šviesesniają pusę. „Visgi netrukus supratome, kad šį kartą procedūrų poveikis nebuvo toks geras, kaip prieš ketverius metus, kai pagerėjimas pasijuto kone iš karto. Sielos vėžys, kaip mes vadiname sunkią depresiją, nenuspėjamas - mums teko tuo dar kartą įsitikinti"", - kalbėjo N.Laurinavičius. Šiuo metu Judita lanko Dienos psichiatrijos stacionarą. Pasak vyro, ypatingai sunkūs būna rytai: „Judita vos atranda vidinių rezervų keltis ir vėl mėginti kabintis į gyvenimą. Didelė neviltis užplūsta, kai leidi sau manyti, kad elektrošokas visai nepadėjo, o ir vaistai vis dar iki galo neatiderinti, tarsi niekaip nepavyksta rasti to stebuklingo balanso..."" Dienos stacionaras yra kaip tam tikra rutina, kuri verčia išsijudinti, duoda kryptį, nors kol kas ir tenai Juditą užplūsta juodžiausios mintys. „Kai išsenka jėgos, kartais ji neištveria visos dienos stacionare, ir man tenka važiuoti parsivežti namo anksčiau laiko. Psichologinė pagalba valstybinėse įstaigose yra labai ribota, tad dar po kelių savaičių, kai baigsis dienos stacionaras, turėtume jau orientuotis į privačią psichoterapiją. Tai esame suplanavę"", - kalbėjo pašnekovas. Pasak jo, itin svarbu atrasti tinkamą specialistą (tai gali užtrukti), o po to su jo palaikymu kryptingai lopyti sielos žaizdas, kurios yra įsisenėjusios ir kurioms reikėjo gydymo jau daugelį metų. „Ir, žinoma, kuo labiau atitaikyti vaistus, stiprinti išsekusį organizmą. Vis dėlto mažais žingsneliais kartais, atrodo, pavyksta atsispirti nuo bedugnės, jau atsiranda prošvaisčių, kai juodžiausia depresija tarsi atslūgsta, nepaisant to, kad kankina nerimas ir kitos psichologinės bėdos, bet tai, anot Juditos, jau yra kur kas labiau ištveriama, nes visiška remisija jau turbūt ir neįmanoma"", - viltimi gyvena vyras. Asmeninė nuotr./Nerijus ir Judita Tiki - muzika gydo Pasak N.Laurinavičiaus, savaitgaliais šeima bando pakeliauti: „Tai traukiniu kur pavažiuoti, tai pažintiniu keliu pažingsniuoti, kad tik neužsidarytume kambaryje ir neleistume blogoms mintims lįsti į galvas."" Vieninteliu šeimos maitintoju likęs vyras randa laiko ir darbui. O į kai kuriuos projektus įtraukia ir žmona, kuri visada buvo jo kūrybos partnerė. Tik dabar dėl ligos ne visada tai gali daryti ir įsitraukti pilna koja. „Neseniai vienam vaikų žurnalui parašiau pasaką, kuri bus ne tik spausdinama, bet ir įgarsinta, todėl pasiūliau Juditai prisidėti ją įrašant studijoje. Po įrašo ji jautėsi lyg būtų trumpam sugrįžusi į tikrąją save - gebančia dalintis savo talentais su kitais, įkvėpti kitus. O šią savaitę dar aplankėme ir Zarasų viešąją biblioteką, kur vaikams pristatinėjau naujausią savo knygą „Uogų pasakos"". Juditai siūliau tik pasėdėti kartu su žiūrovais, galbūt pafotografuoti, bet ji neištvėrė, perlipo per savo nerimą ir man puikiai padėjo pravesti renginį, netgi šiek tiek padainavo"", - džiaugėsi N.Laurinavičius. Jis prisiminė, kad be visų asmeninių Juditos gyvenimo, šeimos dramų, prie sunkios ligos prisidėjo ir perdegimo sindromas, pernelyg dideli darbo krūviai. „Todėl ypač šiuo trapiu ir svyruojančiu laikotarpiu reikia pasverti kiekvieno tokio pasirodymo galimybes, reikia tai daryti labai saikingai. Nes viskas taip kinta, kad kitą dieną po kelionės vėl užslinko juodžiausi debesys"", - kalbėjo vyras. Kita vertus, jo nuomone, galimybė dainuoti Juditai itin svarbi ir iš tiesų padeda jai sveikti. „Žinant, koks, objektyviai vertinant, yra nuostabus jos balsas ir tembras, dainavimo turbūt nereikėtų pamiršti, galbūt tai galėtų būti vienas iš sveikimo postūmių. Todėl, kai pianistas Darius Mažintas paskambino man ir pasidalino savo patirtimis apie tai, kaip muzika padeda sveikti, sušvelninti sielos žaizdas, prisijungus ir operos solistui Jonui Sakalauskui, mes nusprendėme organizuoti Juditos palaikymo koncertą, ir tada man šovė į galvą mintis, kad tas koncertas vadinsis „Muzika gydo"", - kalbėjo N.Laurinavičius. Asmeninė nuotr./ 15min koliažas/Koncerto dalyviai Reikėtų paminėti, kad koncertas buvo suplanuotas dar tuomet, kai Judita gydėsi ligoninėje. Tačiau likimas taip lėmė, jog dėl kitų dalyvių ligos (gripo) renginio datą teko perkelti ir dabar jame galės dalyvauti pati Judita. „Mielai kviečiame visus šį sekmadienį, kovo 30 d., 16.00 val. į Lietuvos dailininkų sąjungą Vilniuje, Vokiečių g. 4, III aukštas, į jaukią kamerinę aplinką, kur pianistas Darius Mažintas gyvai gros M.K. Čiurlionio ir kitus kūrinius, kur dainuos operos solistas Jonas Sakalauskas, skambės eilės ir diskusijos apie psichikos sveikatą, kad kuo mažiau visuomenėje būtų stigmatizuojami tokiomis ligomis sergantieji žmonės (renginio nuoroda)"", - kvietė N.Laurinavičius. Pasak jo, įėjimas laisvas, bet renginio metu bus galima paaukoti ilgalaikiam Juditos gydymui. O kas negali dalyvauti, bet nori prisidėti prie gydymo, tai galima padaryti šiais rekvizitais: Judita Šmitaitė-Laurinavičienė LT524010042401066927 Luminor PayPal - juditelex@gmail.com","Judita, kenčianti nuo sunkios depresijos, grįžo iš ligoninės ir toliau ieško tinkamo gydymo; šeima viltis deda į muzikos terapiją bei planuoja renginį „Muzika gydo“, siekiant surinkti lėšų ilgalaikiam gydymui."
"ESPN žurnalistas Shamsas Charania antradienio vakarą pranešė NBA pasaulį sugluminusią žinią - likus vos trejoms rungtynėms reguliariajame sezone, „Nuggets"" nutarė tarti „sudie"" dešimtmetį komandą treniravusiam M.Malone'ui ir aštuonerius metus (trejus kaip generaliniam vadybininkui) Denveryje dirbusiam C.Boothui. Scanpix/Getty Images via AFP nuotr./Michaelas Malone'as Vėliau Sh.Charania analizavo tokio sprendimo priežastis ir pateikė atsakymus į klausimą „kas toliau?"" Dar prieš dvejus metus NBA čempione pirmą kartą tapusi komanda, ko gero, ateinančią savaitę pradės žygį atkrintamosiose varžybose, bet nepaisant to, kaip pasibaigs „Nuggets"" kelionė link titulo, vasarą jai reiks dviejų naujų svarbių figūrų. Vyr. trenerio poste M.Malone'ą laikinai pakeitė Davidas Adelmanas, aštuonerius metus Denveryje asistentu dirbęs specialistas, legendinio beveik ketvirtį amžiaus NBA komandas treniravusio Ricko Adelmano sūnus. „Scanpix""/AP nuotr./Davidas Adelmanas (kairėje) Generalinio vadybininko vieta kol kas lieka tuščia, nes šiuo sezono metu nėra skubos užpildyti šią pareigybę: komandos balandį negali nei keistis žaidėjais, nei pasirašinėti su jais naujų sutarčių, o artimiausias svarbus darbas bus naujokų birža, kuri vyks birželio pabaigoje. Rimtesnis pasiruošimas jai prasideda gegužę, po naujokų biržos loterijos. Neabejojama, kad į naujokų biržą „Nuggets"" norės žengti turėdami naują krepšinio operacijų vadovą, bet kas juo taps? „The Denver Post"" išskyrė penkias pavardes, tarp kurių - ir viena lietuviška. Tomas Balčėtis Tai atrodo kaip labiausiai tikėtinas vidinis paaukštinimas Denveryje, rašo nuo 1892 m. leidžiamas dienraštis. T.Balčėtis „Nuggets"" organizacijoje dirba dar nuo 2013 metų, o pastaruosius trejus metus užėmė C.Bootho asistento poziciją. Astos Žukaitės nuotr./Tomas Balčėtis „Nuggets"" antradienį kartu su C.Boothu neatleido jokio kito vadovybės nario, tad T.Balčėtis yra arčiausiai generalinio vadybininko pozicijos esantis žmogus Denveryje. „Gimęs Lietuvoje, jis dirbo NBA Londono padalinyje, kai sutiko buvusį „Nuggets"" generalinį vadybininką Timą Connelly „Basketball Without Borders"" renginyje Maskvoje. Jis buvo Denveryje per visą žygį link komandos tapimo nuolatine pretendente į titulą"", - rašoma „The Denver Post"". Jei gautų šią poziciją, T.Balčėtis taptų jau antruoju iki aukščiausio laiptelio NBA organizacijoje užkilusiu lietuviu - „Chicago Bulls"" nuo 2020 m. vadovauja Artūras Karnišovas. Jis, beje, prieš tai septynerius metus dirbo būtent „Nuggets"". Bobas Myersas „Jei kurčiau komandą laimėti lygą, Jokičius būtų mano pirmasis pasirinkimas"", - šį sausį ESPN sakė B.Myersas. Buvęs „Golden State Warriors"" vadovas nuo 2023-iųjų yra analitikas didžiausiame JAV sporto kanale, bet spekuliacijos apie jo galimą sugrįžimą į vadovaujančią poziciją nesiliauja. USA Today Sports/Steve'as Kerras, Kevinas Durantas ir Bobas Myersas „Ar jis susivilios galimybe statyti komandą aplink Jokičių?"" - klausia „The Denver Post"". 50-metis B.Myersas paliko „Warriors"" po 12 metų, praleistų klube, per kuriuos jis keturis kartus tapo NBA čempionu. Jei tik panorės darbo „Nuggets"", jis būtų labiausiai tam pasiruošęs kandidatas, išvadą daro Denverio dienraštis. Timas Connelly „Jei mėgstate sugrįžimus, tai turbūt patogiausias laikas tą padaryti"", - rašo „The Denver Post"" apie „Nuggets"" organizacijoje ilgus metus jau dirbusį 48-erių funkcionierių. T.Connelly savo sutartyje su „Minnesota Timberwolves"" turi išėjimo galimybę po šio sezono. Mineapolio klube keičiasi savininkai, tad ir nežinomybė dėl sudėties ir vadovybės ten yra didelė. „Scanpix""/AP nuotr./Timas Connelly Galbūt T.Connelly neprieštarautų sugrįžti į ilgamečius savo namus, kuriuose kadaise naujokų biržoje pašaukė Nikolą Jokičių, Jamalą Murray ir Michaelą Porterį? Mattas Lloydas Jeigu ne Minesotos krepšinio operacijų prezidentą, tuomet galbūt T.Connelly asistuojantį jo generalinį vadybininką? Juk „Nuggets"" ir „Timberwolves"" jau ir taip keitėsi treneriais ir kitais darbuotojais dažniau nei bet kurios kitos dvi lygos komandos, pabrėžė „The Denver Post"". 🏀🐺𝐻𝑒'𝓈 𝒯𝒽𝑒 𝐵𝑜𝓈𝓈! Congratulations to @UIC_Alumni and former MBB manager Matt Lloyd on his promotion this week to @Timberwolves General Manager!#ChicagosCollegeTeam | #BeLegendary pic.twitter.com/Dw9bnwEfcC — UIC Men's Basketball 🔥🏀 (@UIC_MBB) July 12, 2024 M.Lloydas „Timberwolves"" dirba trejus metus, o į generalinio vadybininko poziciją buvo paaukštintas pernai. Prieš tai jis 10 metų dirbo „Orlando Magic"" klube. Willas Dawkinsas Nuo 2023 m. „Washington Wizards"" generaliniu vadybininku dirbantį W.Dawkinsą „The Athletic"" buvo išrinkę tarp 40-ties geriausių 40 metų nesulaukusių krepšinio vadybininkų sąrašą. Prieš pradėdamas darbus Vašingtone, jis 15 metų dirbo „Oklahoma City Thunder"", pasiekdamas krepšinio operacijų viceprezidento poziciją ir vienos gerbiamiausių lygos organizacijų struktūroje nusileisdamas tik vadovui Samui Presti. „X"" nuotr./Willas Dawkinsas (dešinėje) „Wizards"" atrodo atgiję šio sezono pabaigoje, be to, jie turi šansą laimėti naujokų biržos loteriją ir gauti vieną didžiausių pastarųjų metų talentų Cooperį Flaggą. Bet jei loterija nebus tokia sėkminga? Tuomet generalinio vadybininko pozicija Denveryje gali pasirodyti kaip žingsnis aukštyn tokiam jaunam specialistui, teigia „The Denver Post"".","„Nuggets“ komanda netikėtai atleido vyr. trenerį Michaelą Malone'ą ir generalinį vadybininką Calviną Boothą likus vos trejoms rungtynėms iki reguliaraus sezono pabaigos, o jų vietas laikinai užėmė Davidas Adelmanas ir neaišku, kas taps nauju generaliniu vadybininku. Tarp galimų kandidatų į šią poziciją minimas lietuvis Tomas Balčėtis, kuris jau seniai dirba „Nuggets“ organizacijoje."
"Įžvalgos, kurios bus pristatytos balandžio 17 - 18 d. jau trečią kartą organizuojamoje Nacionalinėje autizmo konferencijoje, ne tik praplės mūsų supratimą apie smegenų veiklą, bet ir pasiūlys praktinių sprendimų švietimo srityje, padedant geriau suprasti ir priimti autistiškus asmenis, rašoma Lietuvos autizmo asociacijos „Lietaus vaikai"" pranešime žiniasklaidai. Iššūkis - nuspėti situaciją „Šių metų konferencijos pagrindinė tema - autizmas ir gebėjimas prognozuoti. Kalbėsime apie itin svarbų autistiško mąstymo aspektą - kaip autistiški žmonės suvokia, numato ir supranta pokyčius savo aplinkoje. Kasdienybėje mus supa nuolat besikeičianti informacija, spontaniški sprendimai ir neaiškios socialinės situacijos. Daugeliui žmonių tai yra natūrali gyvenimo dalis, tačiau autistiškiems žmonėms nenuspėjamumas gali kelti didžiulę įtampą. Jiems aiškumas ir struktūra yra ne privalumas, o būtinybė, padedanti jaustis saugiai, mokytis ir veikti visuomenėje. Jei aplinka yra chaotiška, taisyklės dviprasmiškos, o situacijos - neprognozuojamos, tai gali tapti ne tik kliūtimi, bet ir sukelti emocinį ar sensorinį perdegimą"", - pristato Kristina Košel-Patil, Lietuvos autizmo asociacijos „Lietaus vaikai"" valdybos pirmininkė. Pasak K. Košel-Patil, būtent todėl šiemet konferencijoje svečiuosis dr. P. Vermeulenas iš Belgijos - vienas iš tarptautiniu mastu pripažintų autizmo ekspertų, kurio darbai keičia supratimą apie tai, kaip autistiškas protas suvokia pasaulį. Dr. Peteris Vermeulenas Lietuvos bendruomenei skirs visą dieną ir nagrinės, kaip smegenys prognozuoja ateitį, ir kodėl autistiški žmonės dažnai susiduria su sunkumais šioje srityje. Ekspertas pateiks praktines strategijas, kaip kurti aiškesnę, mažiau netikėtumų turinčią aplinką, kuri gerina savijautą ir padidina sėkmę mokykloje bei gyvenime. Shutterstock nuotr./Autizmo supratimo mėnuo „Šių metų konferencija ypatinga - pirmą kartą ji vyks gyvai. Po kelerių metų virtualių susitikimų, daugelis išreiškė norą susitikti: padiskutuoti, pasidalyti patirtimis, įkvėpti vieni kitus ir tiesiog pabūti bendrystėje. Vertiname, kad į konferenciją atvyks dalyviai iš įvairių Lietuvos vietų - tai aiškiai parodo, jog tema aktuali daugeliui. Suprantame, kad ne visi galės dalyvauti gyvai, todėl pasirūpinome, kad dr. P. Vermeulen pranešimą būtų galima stebėti ir nuotoliu"", - sako K. Košel-Patil. Mokykla - draugiška visiems „Lietuvos mokyklose autistiškiems vaikams kyla daugybė iššūkių, susijusių su aplinkos pritaikymu, socialine įtrauktimi ir pedagogų, turinčių pakankamai žinių ir kompetencijų darbui su šiais mokiniais trūkumu. Pagrindinės problemos, su kuriomis susiduriama: nepritaikytos mokyklos aplinkos, socialinės integracijos sunkumai, bendradarbiavimo tarp tėvų ir mokyklos bendruomenės nebuvimas. Trūksta gilesnio supratimo apie šių vaikų ypatumus ir specializuotų strategijų, kurios užtikrintų jų sėkmingą ugdymą. Be to, pati mokyklos aplinka dažnai būna nepritaikyta jų sensoriniams, emociniams ir socialiniams iššūkiams. Dėl šių veiksnių atsiranda įtampa tarp mokinio, pedagogų, tėvų ir administracijos, o tai dažnai lemia sprendimus keisti ugdymo įstaigą arba grįžti į specialiąją mokyklą"", - komentuoja Raimonda Juknevičienė, Kauno Prano Daunio ugdymo centro vadovė. K. Košel-Patil atkreipia dėmesį, kad siekiama sisteminių pokyčių, jog mokyklos būtų draugiškos visiems mokiniams ir gebėtų atliepti skirtingus jų poreikius. Tai nėra tik pavieniai specialūs metodai ar priemonės - tai visos švietimo sistemos požiūrio keitimas, kad ji taptų atvira ir suprantanti kiekvieno mokinio stiprybes bei iššūkius. „Svarbu ir tai, kad norint tikrosios įtraukties, privalome girdėti ir autistiškus balsus. Šiemet konferencijoje savo įžvalgomis dalinsis Vytautė Marija Petrauskaitė - autistiška specialiosios pedagogikos studentė, kuri pasakos apie tai, kaip mokytojai gali atrasti ryšį su autistišku mokiniu ir kokių pokyčių reikia švietimo sistemoje. Dar viena svarbi tema - dirbtinio intelekto taikymas švietime. Šiuolaikinės technologijos gali padėti greitai ir efektyviai diferencijuoti mokymosi užduotis, pritaikant jas pagal skirtingų mokinių poreikius ir gebėjimus. Taip pat pabrėžiame emocinės gerovės svarbą: būtina plačiau taikyti sensorines pertraukas, kurios padeda vaikams atgauti jėgas ir mokytis be papildomo streso, o pedagogams atrasti būdus, kaip išlaikyti emocinę pusiausvyrą. Galiausiai, suteikdami praktinių žinių ir įrankių, norime padėti mokytojams ir pagalbos specialistams geriau suprasti autistiškus mokinius"", - pristato K. Košel-Patil. Įtraukios ugdymo aplinkos kūrimas „Antroji konferencijos diena skirta praktikai - dirbtuvėms, kuriose mokytojai, specialistai ir tėvai įgis konkrečių įrankių, padėsiančių kasdienėje veikloje. Tai ne tik teorinės paskaitos - tai realūs sprendimai, kuriuos bus galima naudoti jau kitą dieną po konferencijos. Viena svarbiausių temų - emocijų reguliavimas. Mokytojams ir specialistams dažnai tenka dirbti sudėtingose situacijose, reikalaujančiose didelio emocinio įsitraukimo. Kaip neperdegti? Kaip išlaikyti vidinę ramybę? Šios dirbtuvės padės atrasti metodus, kurie ne tik palengvina darbą, bet ir pagerina mokytojų emocinę savijautą, nes vaikų gerovė tiesiogiai priklauso nuo suaugusiųjų emocinio stabilumo"", - pasakoja K. Košel-Patil. Autistiškiems vaikams skaitymas neretai tampa tiek akademiniu, tiek ir emociniu iššūkiu - svarbu iššifruoti žodžius, suprasti teksto prasmę, susieti ją su emociniais bei socialiniais kontekstais. Todėl vienas iš praktinių dirbtuvių akcentų - įvairūs skaitymo įgūdžių ugdymo metodai, padedantys mokiniams skaityti ir jausti ryšį su tekstu. Didelis dėmesys bus skiriamas ir sensorinių pertraukų svarbai - dalyviai sužinos, kaip jas organizuoti taip, kad jos padėtų vaikui nusiraminti, geriau susikaupti, įsisavinti informaciją ir grįžti prie mokymosi pasiruošus. Pasak K. Košel-Patil, konferencijoje nevengiama ir jautrių, tačiau ypač svarbių temų: „Kalbėsime apie autistiškų mokinių lytiškumo ugdymą - kaip šias temas pateikti jautriai, suprantamai ir pagarbiai. Kaip padėti vaikams pažinti savo kūną, suprasti asmenines ribas ir santykių dinamiką. Tai temos, apie kurias dažnai nedrąsu kalbėti, bet jos labai reikalingos - tiek jų tėvams, globėjams ir visiems šalia esantiems suaugusiesiems."" „Dirbtuvių metu dalyviai įgis praktinių įrankių, padedančių kurti palankesnę mokymosi aplinką kiekvienam vaikui. Autistiškam vaikui draugiška mokykla yra ta, kurioje užtikrinama rami sensorinė aplinka su atskiromis erdvėmis atsipalaidavimui, joje yra ribotas triukšmo lygis, bei pritaikytas apšvietimas, aiškus dienos ritmas su vizualiais tvarkaraščiais ir struktūruotomis veiklomis, individualizuotas ugdymas, atsižvelgiant į sensorinius ir pažintinius poreikius, bei empatiška bendruomenė, kurioje pedagogai ir mokiniai yra šviečiami apie autizmą, o bendraklasiai aktyviai įtraukiami į pagalbos procesą. Viso to galima pasiekti bendromis pastangomis"", - įsitikinusi R. Juknevičienė.","Nacionalinėje autizmo konferencijoje, vyksiančioje balandžio 17-18 d., bus pristatytos įžvalgos apie autizmo supratimą ir praktiniai sprendimai švietimo srityje, siekiant sukurti draugiškesnę mokymosi aplinką autistiškiems mokiniams. Konferencijoje dalyvaus pripažinti ekspertai ir bus surengtos praktinės dirbtuvės mokytojams, tėvams ir specialistams, pabrėžiant emocinės gerovės svarbą ir įtraukių ugdymo aplinkų kūrimo principus."
"Raudonuoju „iHeartRadio Music"" apdovanojimų metų kilimu žengusios garsenybės šiemet rinkosi išskirtinius ir itin drąsius įvaizdžius. Netrūko iškirpčių, apnuogintų kūnų bei neįprastų šukuosenų. Štai dainininkė Jojo Siwa į visų akiratį pateko savo galvą papuošusi tikru meno kūriniu. Vida Press nuotr./Raudonasis „iHeartRadio Music"" apdovanojimų kilimas Kylanti žvaigždė, atlikėja JaeXlynne savo šlovės akimirkomis nusprendė pasinaudoti ir pasiųsti drąsų pareiškimą - ant jos apdaro nugaros buvo užrašas „Fuck Elon"" (Velniop Eloną, - liet.). Taip ji norėjo parodyti nepasitenkinimą E.Musku ir jo paskutiniu metu garsiai reiškiamomis kalbomis apie politiką. Vida Press nuotr./Raudonasis „iHeartRadio Music"" apdovanojimų kilimas Ryškiai spindėjo ir reperė bei atlikėja Sexxy Red, kuri į apdovanojimus atvyko pasipuošusi liemenėle, džinsiniais šortais ir karvės raštais nusėtu paltu. Pastarąjį nuolat atidengdama visiems demonstravo savo dailią figūrą. Vida Press nuotr./Raudonasis „iHeartRadio Music"" apdovanojimų kilimas Daugiau karštų įvaizdžių. Fotogalerija: „iHeartRadio Music"" apdovanojimuose triumfavo ir net po 10 statulėlių namo parsivežė atlikėjos Taylor Swift ir Morgan Wallen. Sėkmė taip pat lydėjo ir Kendricką Lamarą, Post Malone ir Sabrina Carpenter. Visi jie pelnė po 9 nominacijas. Ceremonijos metu buvo pagerbtos dvi atlikėjos: Lady Gaga apdovanota 2025-ųjų metų „iHeartRadio Innovator Award"" apdovanojimu, o Mariah Carey gavo „iHeartRadio Icon Award"" apdovanojimą.","„iHeartRadio Music“ apdovanojimuose garsenybės rinkosi drąsius įvaizdžius, o renginio metu buvo pagerbtos Taylor Swift, Morgan Wallen, Kendrick Lamar ir kiti atlikėjai. Lady Gaga gavo „Innovator Award“, o Mariah Carey – „Icon Award“."
"„Žmonės tikisi, kad „airBaltic"" sugebės dirbti rinkos sąlygomis. Įvairių išorinių poveikių situacijose. Vadovas turi sugebėti reaguoti, kad duotų rezultatų. „airBaltic"" taps stipresnė tik peržiūrėdama verslo planus, prisitaikydama. Turime sugebėti analizuoti ir kontroliuoti išlaidas"", - po koalicijos susitikimo sakė Latvijos susisiekimo ministras Atis Švinka. Jis pažymėjo, kad akcininkų susirinkime buvo apžvelgta praėjusių metų ataskaita ir analizuojami finansiniai rodikliai. A.Švinka pabrėžė, kad iš ataskaitos matyti, jog bendrovė patyrė 118 mln. eurų nuostolių. Susisiekimo ministerija, kaip valstybės akcijų savininkė, peržiūrėjusi ataskaitą akcininkų susirinkime, pareiškė nepasitikėjimą valdybos pirmininku ir generaliniu direktoriumi M.Gaussu, ir taryba nuo pirmadienio atleido jį iš pareigų, paaiškino A.Švinka. Ministras išreiškė viltį, kad įmonė stiprėja peržiūrėdama ir koreguodama verslo planus, analizuodama ir kontroliuodama sąnaudas. „Mūsų laukia antrasis ir trečiasis ketvirčiai, kurie pagal sezoniškumą yra stipresni, ir kiekvieną ketvirtį tikimės geresnių rezultatų"", - sakė ministras, pridurdamas, kad dar reikia padirbėti siekiant pritraukti privataus kapitalo. Jis nepatikslino, kada ir kaip bus ieškoma naujo valdybos pirmininko ir ar jo bus ieškoma ir užsienyje. Jau ne kartą buvo pranešta, kad nepasitenkinimas M.Gausso darbu Latvijos nacionalinės oro transporto bendrovės vadovo poste augo.","Latvijos susisiekimo ministras Atis Švinka išreiškė nepasitenkinimą „airBaltic“ vadovo M. Gausso darbu po to, kai bendrovė patyrė 118 mln. eurų nuostolių, ir jį atleido iš pareigų, tikėdamasis, kad įmonė taps stipresnė peržiūrėdama verslo planus bei kontroliuodama išlaidas"
"Ką daryti, kai gyvenime ima trūkti avantiūrų? Savo noru sutikti su pasiūlymu sužaisti bičiulių kompanijose išpopuliarėjusį žaidimą „Tiesa/Drąsa"". Galimai, po to bus labai gėda, galimai imsite gailėtis sprendimo, galimai pasibaigs kažkieno santykiai, tačiau tą akimirką matyti draugus ar kolegas raudonuojančius išklojant gyvenimo paslaptis ar atliekant beprotiškiausias užduotis - puiki pramoga. Jai, nežinodami į ką veliasi, pasiryžo vienu sėkmingiausių šalies istorijoje komercinio teatro projektu vadinamos komedijos „Uošvis"" žvaigždės Mantas Bartuševičius, Arūnas Valinskas ir Vaida Baranovė. Internete pasirodė vaizdo įrašas, kaip trijulė traukia kortas, meta monetą ir atlieka paruoštas žaidimui užduotis, kurioms prireikė labai atviros tiesos, taip pat - net tai stebint iš šono nejaukumą keliančios drąsos. Pavyzdžiui, daugiausiai kartų pralošusiam M. Bartuševičiui teko nemeluojant atsakinėti į klausimą apie prasidėjusią senatvę, vėliau - eiti į gatvę ir sugadinti nieko nenutuokiančių praeivių planus. Atėjusiems į spektaklį - dovana išvysti dainuojantį M. Bartuševičių Panašu, kad minėtuose kadruose aktoriai pagauti žaidžiantys pertraukos tarp repeticijų metu. Šį penktadienį ir šeštadienį jų laukia dar du pasirodymai Kaune bei Anykščiuose, tačiau visi bilietai į juos senokai iššluoti. Nuo premjeros dienos jau parodyti net 38 spektakliai, iki šiol „Uošvį"" pamatė daugiau nei 20 tūkstančių komedijos mylėtojų įvairiausiuose šalies miestuose bei miesteliuose. Toliau vaizdo įraše galima stebėti, kaip aktorė V.Baranovė gauna užduotį rėžti tiesą, ar kuris iš šalia sėdinčių scenos partnerių yra skleidęs nemalonų kvapą. „Abu!"", - net nemirktelėjusi kolegas išdavė ji ir džiaugėsi, kad žaidimo taisyklės nereikalauja išsamesnių paaiškinimų. Kone daugiausiai drąsos, linkstančių kelių ir rizikos suabejoti komiko psichine sveikata pareikalavusi užduotis ir vėl teko Mantui. Iššūkis buvo tikrai nelengvas - prieš spektaklį išeiti į foje ir besirenkančiai publikai nei iš šio, nei iš to sudainuoti hitą „O, gražuole"". Kaip tai atrodė ir kokių žmonių reakcijų sulaukė komikas, patys galite išvysti vaizdo įraše.","Žinomi aktoriai Mantas Bartuševičius, Arūnas Valinskas ir Vaida Baranovė, dalyvaudami žaidime „Tiesa/Drąsa“, atliko drąsias ir atviras užduotis, kurios sukėlė juoko ir nejaukumo, o vaizdo įrašas su jų pasirodymais sulaukė didelio dėmesio internete."
"Garsi žinomų žmonių plaukų stilistė Reveka Devolskytė išgyvena naują gyvenimo etapą. Atsikračiusi nereikalingų kilogramų moteris džiaugiasi sugrįžusia meile sau ir gyvenimui bei atvirai prabilo apie blogiausią vyrą, su kuriuo bandė kurti santykius. Reveka Devolskytė apsilankė aktorės Inetos Stasiulytės ir stilistės Marijos Palaikytės tinklalaidėje „Nusirenk iki pusės"", kurioje atvirai papasakojo apie savo „karą su antsvoriu"", kompleksus ir 4 mėnesius trukusius blogiausius santykius savo gyvenime. Praėjusių metų rudenį R.Devolskytė ryžosi drastiškiems pokyčiams, ilgą laiką su antsvorio problemomis kovojusi moteris gulėsi ant operacinės stalo - jai buvo atlikta skrandžio mažinimo operacija. „Mano karas su svoriu prasidėjo prieš 12 metų, per pirmą nėštumą. Aš priaugau labai, labai daug svorio. Po gimdymo, praėjus kuriam laikui, aš svėriau 127 kilogramus. Priaugau cielą žmogų"", - tinklalaidėje „Nusirenk iki pusės"" pasakojo R.Devolskytė. Nors valios sportuoti, judėti ir sveikai maitintis jai netrūko, tačiau norimų skaičių svarstyklėse išlaikyti niekaip nepavykdavo. „Man sekdavosi, aš numesdavau svorio, turėjau valią, bet po to vėl jis grįždavo. Ėjau sportuoti į salę ir po du kartus per dieną. Užsiėmiau ir ekstremaliu sportu - jėgos aitvarai, vandenlentės, snieglentės ir vis tiek nieko, ar tai trauma, ar kas yra, bet žiūri ir vėl atauga. Neišeina sukontroliuoti"", - pasakojo moteris. Reveka Devolskytė, Marija Palaikytė ir Ineta Stasiulytė / Soc. tinklų nuotr. Ji taip pat užsiminė, kad dideliam svorio augimui įtakos galėjo turėti ir patiriamas didelis stresas. „Kai kuri verslą, visiems viskas atrodo lyg nuspalvinta rožine spalva. Vyrams atrodo, kad priauginti plaukus, tai lėlių žaidimai, pašukuoji, pakerpi ir viskas. Tačiau, kai jau sukuri verslą, pas tave pradeda eiti žinomi žmonės, turi viską suvaldyti viena. O kai jau turi komandą, darbuotojus, prasideda kiti dalykai, svarbu, kad visur ir viskas grotų teisingai, tinkamai ir tada, kada reikia. Pasitaiko visokių sunkumų ir asmeniniame gyvenime, tada prieini prie šaldytuvo ir viską suvalgai. Stresinis valgymas daug prisideda"", - teigė plaukų stilistė. Kraštutinis žingsnis Pernai rudenį Reveka ryžosi drastiškam žingsniui. „Prieš metus man buvo atlikta pilvo plastika. Po to aš daug sportavau, laikiausi keto mitybos. Daug dalykų esu išbandžiusi. Čia nebuvo iš tos serijos, kad einu lengviausiu keliu. Skrandžio operacija buvo kraštutinis žingsnis"", - tinklalaidėje kalbėjo pašnekovė. Reveka Devolskytė / LNK nuotr. Atlikus operaciją skirtumą tiek fiziškai, tiek psichologiškai Reveka sako pastebėjusi iškart. Moteris tikina, kad susitvarkė hormonai, pasikeitė požiūris į maistą. „Dabar apie maistą aš išvis negalvoju, kartais pamirštu, kad reikia pavalgyti. Man buvo atlikta skrandžio mažinimo operacija. Netikėjau, kai sakė, kad išoperuoja alkio hormonus, bet dabar maistas nebėra prioritetas. Seniau buvo taip: gyveni tam, kad pavalgytum, o dabar yra: valgai tam, kad išgyventum. Psichologiškai tampa labai lengva ir paprasta. Renkuosi kitokį maistą - turtingą, sveiką, nekemšu į save batonų, lavašų"", - tinklalaidėje mintimis dalijosi ji. Revekos dienos maisto porcija sumažėjo iki minimalaus kiekio. „Buvau atostogose ir per savaitę suvalgiau tik 200 gramų maisto, nes valgiau tokį, kuris turi daug vitaminų, o valgant kietą maistą, pavyzdžiui, jūrų gėrybes, man užtenka trijų krevečių ir jaučiuosi soti"", - „Nusirenk iki pusės"" tinklalaidėje kalbėjo Reveka. Revekos Devolskytės plastinių operacijų rezultatai / Asmeninio albumo nuotr. I.Stasiulytė ir M.Palaikytė sunerimo dėl tokios Revekos mitybos, tačiau ši patikino, kad net ir valgydama tokiomis porcijomis ji jaučiasi puikiai ir nuolat konsultuojasi su specialistais. „Per 4 mėnesius numečiau apie 30 kilogramų, negėriau jokių papildų, jokių tablečių. Turiu tokio parako savyje, nes esu gan energinga ir jaučiuosi puikiai, nepykina, galvos neskauda ir netemsta akyse. Kartu su daktaru visada palaikome ryšį, jis mane skatina daugiau valgyti"", - teigė moteris. Ateityje ji sako ruošiasi pakoreguoti ir kitas kūno formas. „Krūtinę tvarkiausi prieš 6 metus. Pamažino, pakėlė ir sudėjo implantus dėl formos, bet ją reikės dar patvarkyti. Tačiau be pusės metų tikrai negalėsiu to atlikti, nes gydytojas sakė, kad svoris dar tikrai kris"", - užsiminė moteris. Pasikeitė gyvenimas Atsikračius daug svorio, gyvenimas Revekai pražydo kitomis spalvomis. Pasikeitė ne tik išorė, bet ir vidus. „Atsikračiau svorio, išmečiau vyrą ir išmečiau daugybę kompleksų. Seniau sakydavau - man viskas gerai, priimkit save kokios esat. Bet tai savęs apgaudinėjimas, kartais ir paliūdi, ir pabliauni į pagalvę, bet nėra gerai. Gali žmogui pameluoti, bet kai sau meluoji yra gerokai blogiau. Tačiau dabar atsikėlusi ryte aš pasižiūriu į veidrodį ir galvoju - labas rytas, važiuok užkariauti pasaulio"", - su šypsena tinklalaidėje „Nusirenk iki pusės"" mintis dėstė R.Devolskytė. Reveka Devolskytė / Asmeninio albumo nuotr. Nesėkmingi santykiai su vyrais Kitoje tinklalaidės dalyje Reveka prabilo santykių tema. Ji mano, kad neturėjimas savivertės gyvenime pritraukia netinkamus partnerius, o štai Reveka į santykius stačia galva nerdavo dėl vienišumo jausmo. „Moterys pritraukia netikusius vyrus dėl savivertės arba meilės sau trūkumo. Remiantis mano atveju, kai susiduri su dideliu stresu, nori, kad kas nors tave apkabintų, nuramintų. Mano tėvai gyvena kitame mieste, apima vienišumo jausmas. Aš turiu krūvą klienčių, jos visos nuostabios, su jomis galima pasikalbėti, išsikalbėti, bet kažko trūksta, norisi, kad kas nors nuramintų. Ir tada perki kompaniją, gali vyrui atiduoti labai daug savęs ir finansų, bet tada jį tiesiog nusiperki, kaip daiktą, tam, kad paguostų"", - teigė ji. Pasitikėti vyrais santykiuose R.Devolskytei yra sunku, ilgą laiką moteris manė, kad vyrai santykiuose su ja yra dėl pinigų. „Labai daug moterų pačios save apgaudinėja, tą patį ir aš dariau. Pavyzdžiui, aš sveriu 115 kilogramų, pas mane ateina vyras ir jis labai mane myli, kai aš uždirbu daug pinigų. Jis pas mane sėdi, šiltai gyvena, važiuoja į keliones. Tai ką mes čia apgaudinėjam - aš apgaudinėju save, kad jis mane myli. Iš kitos pusės, gal tas vyras ir dėl manęs, bet gal ir dėl papildomų pliusiukų"", - pasakojo plaukų stilistė. Blogiausias vyras gyvenime Jos gyvenime pasitaikantys partneriai labai greitai tampa išlaikytiniais. Patekti į tokius santykius per gyvenimą jai teko net keturis kartus. O susipažindavo su jais internete. „Susipažindavau per tinderį. Aš dirbu su moterimis, dirbu labai daug, kur aš susipažinsiu su vyru, nebent degalinėje, kai važiuoju į kitą miestą"", - juokėsi pašnekovė. Reveka Devolskytė / Asmeninio albumo nuotr. Ji sutiko papasakoti apie pačius blogiausius santykius, trukusius 4 mėnesius. „Sutikau vaikiną, jis dirbo reklamos filmavimo aikštelėse, tačiau dažniausiai neturėdavo daug darbo. Pastebėjau, kad vyrai ateina pas mane tokiu momentu, kai man būna blogai. Tuo metu buvau nusiplėšus čiurnos raiščius ir reikėjo, kad mane kas nors nuvežtų į Kauną, nes iš Singapūro atskrido klientė mokymams. Jeigu atskrido iš Singapūro tai, kas tie raiščiai, privalėjau ten būti. Jau šiek tiek anksčiau pradėjau bendrauti su tuo vaikinu, iš pradžių tik vaizdo skambučiais kalbėdavome, nes man labai įdomu, ką kalba tie laido riteriai. Šis vyras iš vidaus gal ir nebuvo alfonsas, gal jis būdamas su manimi tokiu pavirto. Jis man padėjo, o tada paklausė: „kas mainais, kad aš tave nuvešiu?"" Atsakiau, kad vakarienę pagaminsiu. Jis nuvežė mane, o aš paruošiau vakarienę ir mūsų bendravimas tęsėsi toliau. Kai mes bendravome, jis turėjo gal 300 eurų banko sąskaitoje, tačiau jis buvo žmogus, kuris gyvenime neturėjo daug poreikių. Savo būtinybei jis išleisdavo minimaliai. Vieną kartą jis neturėjo valgyt, aš užsisakiau sau, pavaišinau ir jį. Turiu draugę, kuri irgi dirba su serialais, aš paklausiau, kaip sekasi su darbais? Ji patvirtino, kad darbų dabar nėra, tad viskas atrodė įtikinamai. Tai aš jį taip patogiai, šiltai laikiau, o jis užsimanė važiuoti į Ispaniją. Jis išvažiavo, o darbo ir užsakymų nėra, todėl padovanojau jam mokymus, kad jis galėtu kurti reelsus, ir padėti man su socialiniais tinklais. Jis baigė tuos mokymus, bet visą laiką išsisukinėdavo, galiausiai Ispanijoje įgytų žinių nepritaikė. Gal jis nieko ten ir neišmoko, bet aš norėjau jam padėti, kad jis susikurtų geresnį gyvenimą. Turiu daug sekėjų, tikėjausi, kad jei sukurtų gražų turinį, tai aš padėčiau jam"", - pasakojo R.Devolskytė.","Reveka Devolskytė, žinoma plaukų stilistė, pasakoja apie savo gyvenimo pokyčius po skrandžio mažinimo operacijos, kuri padėjo jai atsikratyti antsvorio ir sugrąžino pasitikėjimą savimi. Ji atvirai dalinasi patirtimis su nesėkmingais santykiais, pabrėždama žemos savivertės įtaką renkantis partner"
"Tėvai tikrinantys kiekvieną vaiko žingsnį per mobilų telefoną, ar seneliai pernelyg saugantys savo anūkus nuo traumų, kad nuo apsaugų kiekio jie net negali pajudėti - visi siekiame saugumo sau ir savo šeimai. Norint apsaugoti mylimus žmones, svarbu rasti ne tik kūrybiškus, bet ir efektyvius sprendimus. Draudimo bendrovė BTA iki balandžio 15 d. kviečia apdrausti save ir artimuosius itin geromis sąlygomis. „Pastebime, kad žmonės norėdami apsaugoti savo artimuosius imasi keistų ar kartais net beprotiškų priemonių. Tačiau saugumas slypi ne perdėtame rūpestyje, o finansiniame užtikrintume nelaimės atveju. Skelbiame kampaniją, kurios metu visi nauji klientai turi galimybę įsigyti asmens draudimą, garantuoti saugumą sau ir artimiesiems su nuolaida net iki 30 proc. Asmens draudimas užtikrina, kad nelaimės atveju nestigtų pinigų gydymui, vaistams, reabilitacijai ar užtektų pajamų pragyvenimui, kol pagerės sveikata"", - teigia BTA draudimo bendrovės Asmens draudimo produktų vadovas Gediminas Bulenokas. Apsauga ne tik sveikatai, bet ir finansams Asmens draudimas apsaugo nuo netikėtų nelaimių, kurios dažnai atsiliepia ne tik sveikatai, bet ir šeimos finansams. Jis apima draudimą nuo nelaimingų atsitikimų, traumų, sunkių ligų, neįgalumo ar net mirties. Ši draudimo rūšis nelaimės atveju suteikia finansinę paramą tiek pačiam apdraustajam, tiek jo artimiesiems. „Asmens draudimas yra lankstus produktas - kiekvienas gali rinktis skirtingas draudimo sumas ir rizikas, atsižvelgiant į asmeninius poreikius bei gyvenimo būdą. Tai gali būti ir trumpalaikė apsauga, pavyzdžiui, aktyviai sportuojantiems žmonėms ir ilgalaikis finansinio saugumo sprendimas šeimai"", - sako G.Bulenokas. Pasak eksperto, draudimas nėra tik finansinis produktas - tai ramybė ir žinojimas, kad netikėta trauma, liga ar kitas nelaimingas atsitikimas nesukels didžiulių išlaidų ir neapkraus šeimos biudžeto. „Apsidraudus ir pasirinkus kritinių ligų riziką, klientai gaus nemokamą „eMed Diagnose"" paslaugą. Tai unikali galimybė kritinės ligos ar susirgimo atveju konsultuotis su aukščiausio lygio specialistais iš viso pasaulio. Tai ypač aktualu, kai susiduriama su retomis diagnozėmis ir reikalinga papildoma gydytojų konsultacija dėl sudėtingesnio gydymo"", - sako G.Bulenokas. Traumas patiria 1 iš 20 Ekspertas pastebi, kad Lietuvoje vis dar vyrauja požiūris, jog nelaimės nutinka kažkam kitam, tačiau realybė kitokia - traumos, ligos ar nelaimingi atsitikimai gali paveikti kiekvieną. BTA duomenimis, traumas patiria 1 iš 20 asmenų. Vidutinės gydymo išlaidos siekia nuo 500 iki 2000 eurų, priklausomai nuo traumos sunkumo ir gydymo poreikių. „Svarbu apie savo ir artimųjų sveikatą galvoti iš anksto ir pasirūpinti tinkama apsauga. Finansinis pasiruošimas nelaimingiems atsitikimams bei ligoms padės išvengti streso ir susitelkti į svarbiausią turtą - sveikatą, o ne finansinius rūpesčius"", - pataria draudimo ekspertas. Daugiau informacijos apie BTA pasiūlymą rasite čia.","BTA draudimo bendrovė siūlo iki balandžio 15 d. įsigyti asmens draudimą su iki 30% nuolaida, siekiant užtikrinti finansinį saugumą nelaimės atveju. Asmens draudimas suteikia apsaugą nuo traumų, ligų ir kitų nelaimių, užtikrinant finansinę paramą apdraustajam ir jo artimiesiems."
"2021-aisiais susikūręs tarptautinės sudėties ansamblis aktyviai bendradarbiauja su Jungtinės Karalystės jaunosios kartos kompozitoriais, atstovaujančiais įvairias šiuolaikinės akademinės muzikos kryptis. „Tarp dviejų"" - tai pirmoji programa, kurioje skambės lietuvių darbai. Terra Invisus trio įsikūręs Londone, kur ansamblio narės susipažino kartu studijuodamos Trinity Laban muzikos ir šokio konservatorijoje. Fortepijonu ansamblyje skambina lietuvių pianistė klaipėdietė Milda Vitartaitė, kartu su šiuolaikinės ir eksperimentinės muzikos atlikėjomis iš Jungtinės Karalystės - violončelininke Rebecca Burden ir klarnetininke Alex Lyon. Šiuolaikinės muzikos scenoje ansamblis jau pastebėtas ir įvertintas naujosios muzikos entuziastų bei profesionalų - pastaraisiais metais sulaukė kvietimų pasirodyti šiuolaikinės muzikos festivaliuose New Lights Contemporary Music Festival, Tête à Tête: The Opera Festival, The Strand Contemporary Music Series ir kt. Visos trys atlikėjos šiuo metu yra vieno ryškiausių pasaulyje šiuolaikinės muzikos ansamblių „London Sinfonietta"" programos „Playing the Future"" dalyvės. Lietuvoje skambėsianti programa yra skirta ir simboliškai pasveikinti Lietuvą su 150-osios M.K.Čiurlionio gimimo metinėmis. Vienas ryškiausių koncerto aspektų - dvi lietuviškos premjeros, kurių kūrybine atspirtimi pasirinktas M.K.Čiurlionio kūrybinis palikimas. Kūrinių autoriai - Lietuvoje jau gerai atpažįstamas jaunosios kartos kompozitorius Dominykas Digimas, bei pačios jauniausios kartos kūrėjas, šių metų M.K.Čiurlionio menų mokyklos abiturientas Vilius Aleinikovas. Koncertuose trio taip pat atliks laisvąją improvizaciją, įkvėptą M.K. Čiurlionio kūrybos. Ši programa vėliau bus pristatyta Jungtinėje Karalystėje. Į lietuvišką programos dalį (Vilniuje ir Klaipėdoje) įtrauktas ir šiuo metu Austrijoje, Graco mieste gyvenančios lietuvių kompozitorės Jutos Pranulytės kūrinys „Harmonic Islands"". Lietuvoje pirmą kartą skambėsiančio kūrinio premjera įvyko 2022-aisiais metais garsiojoje Wigmore Hall salėje, Apartment House ansamblio koncerte. „Tarp dviejų"" programoje taip pat skambės kūriniai iš Terra Invisus 2024-ųjų metų debiutinio albumo „Visions"", parašyti jaunosios kartos kūrėjų Martin Suckling, Jamie Elless bei Jack Wood. Ansamblis pristatys vieną naujausių bendrų darbų su kompozitoriumi Patrick Ellis - audio-vizualinį kūrinį „Escapist Thoughts"".","Tarptautinės sudėties ansamblis Terra Invisus, įsikūręs Londone, pristatys programą „Tarp dviejų“ su lietuvių kūriniais ir premjeromis, įkvėptomis M.K. Čiurlionio kūrybos, paminint jo 150-ąsias gimimo metines. Be to, programa bus rodoma Lietuvoje su kūriniais iš debiutinio albumo"
"Socialinių tinklų žvaigždė ir modelis Katie Price pritrenkė gerbėjus. Žinoma moteris dalyvaudama garsių mados namų fotosesijoje pademonstravo savo įspūdingą figūrą. K.Price sudalyvavo „Diesel"" mados namų reklaminėje kampanijoje, o jos nuotraukos ne vieną privertė išsižioti. Buvusi dainininko Peterio Andre'o žmona fotosesijos akimirkomis pasidlaijo socialiniame tinkle „Instagram"". Pamatę šį vaizdą gerbėjai liko priblokšti, mat ši nesikuklindama demonstravo savo kūno linkius. Katie Price fotosesija / Stop kadras 46-erių televizijos realybės šou žvaigždė nuotraukoms pozavo virtuvėjė, priešais soliariumą. Ji vilkėjo tik mažytį sidabrinį bikinį, kuriame vos tilpo jos krūtys. Taip pat moteris akcentavo savo liekną kūno sudėjimą ir daugybę tatuiruočių. Tamsūs Katie plaukai buvo sušukuoti atgal, kad pabrėžtų jos aštrius veido bruožus. Nuotraukoje ji žiūri į kamerą abiem rankomis laikydama juodą rankinę. „Kas sako, kad Price negali vykdyti „Diesel"" aukštosios mados kampanijos"", - šalia nuotraukos rašė žinoma moteris. Komentaruose po nuotraukomis pasipylė dvejopos nuomonės. Kol vieni Katie gyrė, kiti negailėjo skaudžių replikų. „Sveikiname mūsų angelą! Kol kas geriausios nuotraukos"", - rašė vienas gerbėjas. „Niekada nenuvertinkite Price"", - susižavėjimo neslėpė kitas. „Į ką aš tiksliai žiūriu?"" - pašaipiai rašė rezultatu nesužavėtas socialinių tinklų vartotojas.","Katie Price, žinoma socialinių tinklų žvaigždė ir modelis, nustebino gerbėjus dalyvaudama „Diesel"" mados namų fotosesijoje, kurioje demonstravo savo figūrą vilkėdama sidabrinį bikinį. Nuotraukos sulaukė skirtingų reakcijų: kai kurie gerbėjai ją gyrė, o kiti kritikavo."
"Nors vėžys yra gydoma ir, priklausomai nuo stadijos, išgydoma liga, tačiau pacientui, išgirdusiam diagnozę, būna stiprus šokas, rašoma NVC pranešime žiniasklaidai. „Tai visiškai natūrali pirmoji reakcija. Sužinoti apie ligą yra baisu, galvoje ima suktis įvairiausi scenarijai. Šokas pereina visas įprastas stadijas: neigimas, pyktis, kaltųjų paieškos, savigrauža"", - sako Nacionalinio vėžio centro gydytojas chirurgas Justas Kuliavas. NVC nuotr./Justas Kuliavas Jis tikina, kad NVC gydytojai lydi pacientą visame gydymo kelyje: siūlomos psichologo konsultacijos, patariama, kaip nukreipti įkyrias mintis, tvarkytis su stresu ir nusiteikti gydymui. Agresyvus vėžys, kuris užvaldo organizmą tyliai Šiame straipsnyje aptariamas kasos ir kepenų vėžys turi vieną panašumą - jie abu yra vadinami „tyliaisiais"", t. y. specifinių simptomų nėra, vėžys atsėlina tyliai, o kai aptinkamas, paprastai jau būna gerokai išplitęs. Gydytojas J. Kuliavas sako, kad itin agresyvus yra kasos vėžys - apie 80 proc. ligos atvejų diagnozuojama jau pažengusios stadijos: penkerius metus išgyvena vos keli procentai, vidutinis išgyvenamumas - metai. Kepenų vėžio statistika geresnė - diagnozavus išplitusį vėžį, penkerius metus išgyvena 3 proc. pacientų, o ankstyvos stadijos išgyvenamumas siekia apie 70 proc. Kasos vėžio agresyvumą pabrėžia ir J. Kuliavo kolegė, NVC gydytoja onkologė chemoterapeutė, Klinikinių tyrimų skyriaus vedėja dr. Edita Baltruškevičienė: „Iš visų virškinamojo trakto onkologinių ligų kasos vėžys pagal susirgimų dažnumą yra trečias - po storosios žarnos ir skrandžio vėžio. O vertinant mirtingumo statistiką, kasos vėžio yra negailestingiausia. Tačiau gydymo galimybės plečiasi, taigi ir pacientų išgyvenamumo rodikliai gerėja."" NVC nuotr./Edita Baltruškevičienė Anot gydytojų, kasos vėžys dažniau nustatomas vyrams, sulaukusiems 50 metų ir vyresniems. Tačiau būna, kad gydyti tenka ir jaunesnio amžiaus pacientus. Ligos simptomai ir diagnostika Kasos ir kepenų vėžys yra slaptos eigos, taigi bene vienintelis patikimas būdas aptikti ligą, anot chirurgo J. Kuliavo, yra reguliari diagnostika. Svarbūs ne tik įprastiniai kraujo ar šlapimo tyrimai, vizitas pas kardiologą ar urologą, bet reikėtų nepamiršti ir kitų organų - skrandžio, storosios žarnos, kasos, kepenų - apžiūros. Tuomet atliekami echoskopijos, magnetinio rezonanso (MRT) ar kompiuterinės tomografijos tyrimai. Kaip ir daugeliui onkologinių susirgimų, ankstyvi kasos ar kepenų vėžio simptomai nėra specifiniai, todėl savistaba ir atsakomybė už savo sveikatą yra svarbiausia. „Nereikėtų numoti ranka, jeigu pradedame jaustis neįprastai: atsiranda nevirškinimo jausmas, diskomfortas, nugaros skausmai, o pažengusios ligos atveju gali pasitaikyti nepaaiškinamas svorio kritimas, išsekimas, apetito praradimas, nuovargis, deginantis skausmas viršutinėje pilvo dalyje"", - įspėja chirurgas. J. Kuliavas atskirai pamini geltą - ji būdinga kasos vėžiui. Kaip aiškina gydytojas, paprastai tulžis iš kepenų per kasos galvą lataku nuteka į dvylikapirštę žarną, o kuomet kasoje atsiranda navikas, pakanka net ir nediduko 1,5 cm darinio, kad užspaustų tulžies lataką. „Tas procesas staigus - žmogus tiesiog po nakties gali pagelsti"", - atkreipia dėmesį J. Kuliavas ir priduria, jog gelta ne visada gali pasireikšti - viskas priklauso nuo to, kurioje kasos dalyje yra navikas. Gydymas yra pritaikomas konkrečiam žmogui Kasos ar kepenų vėžio diagnozę išgirdęs pacientas turėtų nusiteikti nuodugniems tyrimams. Anot gydytojo chirurgo, jie reikalingi tam, kad NVC specialistai turėtų visą ligos paveikslą: kokia vėžio stadija, kur ir kiek jis išplitęs, kokia vėžio biologija. „Tiriame ne tik kepenis ar kasą, bet ir plaučius, krūtinę, kartais skrandį. Tik įvertinę visus tyrimus, galėsime taikyti optimalų gydymą"", - proceso eigą aiškina J. Kuliavas. Paciento tyrimų rezultatus aptaria daugiadalykė komanda, kurią sudaro chirurgas, chemoterapeutas, radioterapeutas ir radiologas. Jeigu reikia kažką patikslinti, įtraukiami ir kitų sričių specialistai. Įvertinusi paciento būklę, amžių, gretutines ligas, onkologinės ligos stadiją, gydytojų komanda nusprendžia, kokį gydymą taikyti pacientui. Kada skiriama operacija, o kada - chemoterapija? Gydytoja onkologė chemoterapeutė dr. E. Baltruškevičienė teigia, jog dėl ligos pobūdžio ir agresyvumo kasos vėžys visuomet gydomas kompleksiškai, t. y. net ir ankstyvosios stadijos vėžiui esant, kuomet navikas nedidelis, be chirurginio gydymo, visuomet taikomas ir papildomas sisteminis medikamentinis gydymas, t. y. profilaktinė chemoterapija. „Agresyvumas pasireiškia tuo, kad pavienės vėžio ląstelės gali cirkuliuoti kraujyje, nukeliauti į kitus organus ir ten suformuoti metastazes. Tyrimais įrodyta, jog tokia profilaktinė chemoterapija gerokai sumažina ligos atsinaujinimą ir pailgina pacientų išgyvenamumą"", - aiškina dr. E. Baltruškevičienė. Chirurgas J. Kuliavas priduria, jog tiek kasos, tiek kepenų vėžio pagrindinis gydymo būdas yra chirurginis, t. y. atliekama operacija. „Diagnozavus pirminės stadijos ligą, galimybės pasveikti yra gana geros. Mūsų tikslas - kuo anksčiau nustatyti ligą, kad visa gydytojų komanda pasiektų kuo geresnių gydymo rezultatų"", - pabrėžia J. Kuliavas. Anot gydytojos chemoterapeutės, kuomet navikas yra didelis, susijęs su šalia esančiais nervais ir kraujagyslėmis, pacientas nukreipiamas priešoperacinei chemoterapijai - ja siekiama sumažinti naviką, kad jį būtų galima išoperuoti. Toks sisteminis gydymas trunka 3 arba 6 mėnesius (atvykstama kas dvi savaites susilašinti į veną vaistų), gydymo metu atliekami kontroliniai tyrimai, siekiant išsiaiškinti, ar navikas pakankamai sumažėjęs. Dar vienas chemoterapijos taikymo variantas - kuomet chirurginis gydymas neįmanomas, nes navikas labai didelis arba nustatomos metastazės. „Išplitusios ligos atveju medikamentinis gydymas taikomas visą gyvenimą, siekiant sustabdyti ligos plitimą, sumažinti navikinius darinius bei jų sukeliamus simptomus. Išskiriamos kelios medikamentinio gydymo rūšys: chemoterapija, biologinė terapija (kuomet paveikiami specifiniai naviko ląstelei būdingi taikiniai, ligą įtakojantys genų pokyčiai) bei imunoterapija (kuomet kovoti prieš vėžį suaktyvinama paciento imuninė sistema). Nepaisant intesyvių tyrinėjimų kasos vėžio srityje, mažai inovatyvių vaistų pasiteisino - dažniausiai naudojami chemoterapijos deriniai"", - pasakoja dr. E. Baltruškevičienė. Ji priduria, jog kasos vėžys išskirtinis ir tuo, jog navike gausu jungiamojo audinio, mažai kraujagyslių, todėl vaistai sunkiau patenka į naviko ląsteles, „Todėl kasos vėžio gydymui dažnai naudojamos liposominės vaisto formos, kuomet vaisto molekulės įvelkamos į specialias pūsleles, kurios leidžia vaistui lengviau patekti į naviko ląsteles"", - gydymo specifiką aiškina chemoterapeutė. Kaip gydomas kepenų vėžys ir kas yra genų panelė Pasakodama apie kepenų vėžį, dr. E. Baltruškevičienė pabrėžia, kad jis yra dviejų rūšių - kilęs iš kepenų ląstelių (hepatoceliulinė karcinoma HCC) arba iš tulžies latakų (cholangiokarcinoma). HCC kepenų vėžys yra dažniausias, jis paprastai išsivysto po kepenų cirozės ar persirgus hepatitu B, C. „Nustačius hepatoceliulinę karcinomą visuomet siekiama taikyti vietinius gydymo metodus - išoperuoti, abliuoti, embolizuoti - užkišti naviką maitinančias kraujagysles arba į jas suleisti chemopreparatų. Jei kepenų vėžys išplitęs, vietiniai gydymo metodai keičiami medikamentiniu gydymu. Verta paminėti, kad HCC chemoterapijai nėra jautri, jai gydyti naudojami inovatyvūs taikinių terapijos ir imunoterapijos vaistai"", - aiškina specialistė. Anot dr. E. Baltruškevičienės, cholangiokarcinoma yra labai agresyvi, kaip ir kasos vėžys. Šiuo atveju pacientas operuojamas retai, nes paprastai navikai būna dideli, todėl dažniausiai taikoma chemoterapija, kuri esant galimybei derinama su imunoterapija (pastaroji šiuo metu Lietuvoje nėra kompensuojama). „Cholangiokarcinomos atveju labai svarbi genetinė diagnostika, kuomet ištiriami genų pokyčiai, kuriuos būtų galima paveikti inovatyviais vaistais. Svarbu paminėti, kad nuo vasario mėnesio dažniausių navikuose randamų genų tyrimas yra kompensuojamas Lietuvoje. Tai atvėrė galimybę žymiai tiksliau ir greičiau nustatyti reikšmingus pokyčius bei pritaikyti personaliuoztą į jų genų pokyčius nukreiptą gydymą"", - pažymi chemoterapeutė ir Klinikinių tyrimų skyriaus vedėja dr. E. Baltruškevičienė. Chirurginis gydymas gali būti taikomas ir pažengusiai ligai Gydytojas chirurgas J. Kuliavas yra atlikęs apie 50 kasos vėžio operacijų. Sudėtinga kasos operacija gali trukti 3-6 valandas, kepenų, priklausomai nuo sudėtingumo, paciento svorio, naviko vietos, - nuo 40 min. iki 4-5 val. „Mes operuojame ir trečios stadijos kasos vėžį"", - aiškina J. Kuliavas. Paprastai kasos vėžiui taikoma atvira operacija. Kitas būdas - minimaliai invazinė chirurgija (laparoskopija). Pasak gydytojo chirurgo, šis būdas labiau tinka kepenų vėžiui gydyti. Paprastai gydytojų komanda renkasi tą metodą, kuris būtų geriausias pacientui pagal jo esamą būklę. J. Kuliavas itin pabrėžia laiką prieš operaciją: „Šis laikotarpis svarbus, ir pacientas dėl savęs turėtų šiek tiek padirbėti, t. y. pagerinti savo būklę. Svarbu pasikonsultuoti su šeimos gydytoju ir sureguliuoti gretutines ligas, pagal galimybes padidinti fizinį aktyvumą, mesti rūkyti, sumažinti kaloringų produktų vartojimą ir pan. Gali atrodyti, kad neprasminga, tačiau net ir nedideli pokyčiai sumažina galimų komplikacijų riziką."" Rekomendacijos, padėsiančios sumažinti vėžio riziką Abu NVC gydytojai sako, kad dažniausi kasos vėžio rizikos veiksniai yra rūkymas, alkoholio, kaloringo ir riebaus maisto vartojimas, nutukimas, fizinio aktyvumo stoka. Ypač pavojingas yra kasos uždegimas - pankreatitas, kuriuo, anot dr. E. Baltruškevičienės, dažnai suserga alkoholiu piktnaudžiaujantys žmonės. Lėtinis pankreatitas yra vienas iš kasos vėžio rizikos veiksnių. „Jei žmogus serga kasos uždegimu, reikėtų atidžiau stebėti šį organą, dažniau tirtis. Lygiai taip pat ir dėl kepenų vėžio - jei asmuo serga kepenų ciroze, virusiniu hepatitu B ar C, derėtų būti atidesniam, labiau rūpintis savo kepenimis, jų ligų diagnostika"", - rekomenduoja J. Kuliavas. Šaltiniuose nurodoma, kad tikimybė genetiškai perduoti riziką susirgti šių rūšių vėžiu yra 5-10 proc. Tačiau bene efektyviausia šių ligų prevencija yra tinkamas gyvenimo būdas ir mityba. „Reikėtų atsisakyti žalingų įpročių, padidinti fizinį aktyvumą, sutvarkyti mitybą, kurioje būtų gausu daržovių, skaidulinio maisto - visa tai sumažina riziką susirgti vėžiu. Taigi pirmas žingsnis - prevencija, o antras - diagnostika, nepriklausomai nuo to, ar turite lėtinių ligų, ar ne. Jeigu jaučiami nemalonūs simptomai, nereikėtų patiems ieškoti galimos priežasties. Geriau kreiptis į šeimos gydytoją, kuris paskirs tyrimus ir, reikalui esant, nukreips pas kitus specialistus. Geriau ankstyvi tyrimai, nei vėlyvas ir sudėtingas gydymas"", - akcentuoja dr. E. Baltruškevičienė. Pašnekovės teigimu, nors kasos vėžys tyrinėjamas, ieškoma vaistų, tačiau tokių, kurie pakeistų dabartinį gydymą, kol kas nėra. Todėl itin svarbūs yra klinikiniai tyrimai, nes agresyviu vėžiu sergančiam pacientui jie suteikia galimybę gauti inovatyvų gydymą, kuris gali tapti sėkmingu. Be to, klinikiniuose tyrimuose dalyvaujantys pacientai yra nuolat stebimi, dažniau daromi tyrimai. „Svarbiausia yra prevencija, diagnostika, o jei išgirstama onkologinės ligos diagnozė, reikėtų pasitikėti gydytojais, klausyti jų rekomendacijų, nebijoti klausti, bendrauti ir atsigręžti į save. Nors kasos ir kepenų vėžys yra agresyvios ligos, vis atsiranda naujų galimybių jas gydyti"", - sako Klinikinių tyrimų skyriaus vedėja dr. E. Baltruškevičienė.","Straipsnyje aptariamas kasos ir kepenų vėžio gydymas bei diagnostika, pabrėžiant šių ligų agresyvumą ir svarbą ankstyvai diagnostikai. Nors kasos ir kepenų vėžys dažnai diagnozuojamas pažengusiose stadijose, gydytojai teikia kompleksinį gydymą, įskaitant chirurginį, chemoterapinį ir inovatyvi"
"Apie sudėtingą Lietuvos aukštosios kultūros padėtį Marija Simona Smolskienė prakalbo LNK televizijos laidoje „KK2"". „Visa Lietuva užvaldyta popmafijos. Visokie „Žemaitukai"", Zvonkės, Bunkės dainuoja, pas juos viskas išpirkta ir jiems galvos turbūt dėl nieko neskauda, arenos pilnos. O tada jau kažkoks, tarkim, kultūros kūrinys, kuris neša kažkokią vertę... Aš nesakau, kad nevertingi tie „Žemaitukai"", gink Dieve. Bet yra skirtingos meno šakos, kurių irgi reikia"", - pabrėžė „Baltijos baleto teatro"" įkūrėja. Audriaus Fix nuotr./Baltijos baleto teatro 15 metų jubiliejus Choreografė teigė ant pačių popmuzikos atlikėjų nepykstanti, tačiau jai skaudu, kad žmones vangiai domina Lietuvos aukštoji kultūra. Negana to, Marija Simona atkreipė dėmesį, kad iš užsienio atvykstantiems menininkams sekasi kur kas geriau, o kai kuriais atvejais tai ir pykdo. „Dabar, tarkim, skandalas buvo su pseudoukrainiečiais (žinom puikiai, kad ten Rusijos baletas), ir visi bilietai išpirkti. O paraleliai buvo mūsų „Karmen"". Stebiu, kaip ten bilietai tirpsta, atsiprašant, visą tą surogatą perka, o lietuvių nepalaiko. Tas labai liūdna"", - LNK laidoje „KK2"" apgailestavo M.S.Smolskienė. Tiesa, moteris pridūrė, kad ją liūdina toli gražu ne tik Lietuvos žiūrovų požiūris. Marija Simona neslėpė, kad Baltijos baleto teatrui trūksta valstybės paramos. Palaikymo nesulaukė ir naujas istorinis šokio spektaklis „Mindaugas"", apie kurį net rašoma mokyklos vadovėliuose. „Vargstam vargelį, čia kitaip ir nepasakysi, - LNK laidoje „KK2"" nuoskaudų neslėpė M.S.Smolskienė. - Liūdna, nes juk yra Kultūros taryba, yra galų gale mūsų visų mokesčių mokėtojų pinigai, o mes nuolatos matome tuos etatinius gavėjus, kurie visą laiką gauna, gauna, ir gauna. Ką jie daro, kokią kokybę jie atneša, niekas netikrina. Ar pas juos nuperka keturis bilietus, ar ten kokiame regione ateina pažiūrėti dešimt žmonių, jiems nei šilta, nei karšta."" „Skriaudžia mus iš tikrųjų ir norisi į tai atkreipti visuomenės dėmesį"", - pridūrė Baltijos baleto teatro įkūrėja. Visą reportažą žiūrėkite čia: Portalas Žmonės.lt komentaro kreipėsi į Lietuvos kultūros tarybą. Jos paaiškinimą rasite ČIA.","Marija Simona Smolskienė, „Baltijos baleto teatro“ įkūrėja, LNK laidoje „KK2“ atkreipė dėmesį į Lietuvos aukštosios kultūros nepakankamą finansavimą ir susidomėjimą, pabrėždama, kad popmuzikos atlikėjai dominuoja, o vietiniai kultūros kūriniai, kaip „Mindaugas“, nesulaukia deramos paramos ir palaikymo."
"Laidoje - atviras ir linksmas pokalbis apie tai, kas slypi po juoko kauke. Svečiuose - komikai Laura Dragūnaitė, Viktoras Balykov ir Antanas Kisliakas, kurių humoras neieško lengvų temų, o dažnai paliečia tai, apie ką garsiai kalbėti vis dar nedrąsu. LNK laidoje „Šeškinės 20"" šį trečiadienio vakarą kalbėdami apie roastų etiką, komikai neslepia - juokas kartais žeidžia, bet esmė - kontekstas ir susitarimas. „Patyčios dažniausiai implikuoja, kad tu nelabai gali apsiginti ir, kad tu įsižeidi, o roast‘ai yra speciali erdvė"", - paaiškino Antanas. „Nereikia apsigauti, tai ir yra patyčios. Tiesiog tuo metu, tame kambaryje mes esam susitarę, kad tokios taisyklės. Tai vis tiek yra įžeidimo humoras. Pirma taisyklė, kad turi būti juokinga ir tiek"", - pridėjo Viktoras Balykov. Komikai TV laidoje / Stop kadras „Kai tu roastini, tu nesieki įžeisti žmogaus, tu galvoji, kaip juokingiau padaryti, o kai tu tyčiojiesi, tu nori įskaudinti"", - LNK laidoje „Šeškinės 20"" šį trečiadienio vakarą kalbėjo Laura. Nors roastuose egzistuoja susitarimas, kad viskas yra tik juoko forma, komikai pripažįsta, jog vis dėlto yra temų, kurių geriau vengti. „Gal geriau neliesti tų temų, kurios labai skaudžios žmogui. Tai aš stengiuosi per daug iš to ir nejuokauti, kad nelipti dar labiau žmogui ant žaizdos. Čia dar toks empatijos dalykas"", - pasakojo Laura. Komikai TV laidoje / Stop kadras Anot Antano Kisliako, komikai nėra gyvuliai. „Nėra taip, kad sėdim ir mėgaujamės, kad kažkam skauda ar liūdna. Visą laiką, kad suprastų žmonės, kurie žiūri, mūsų intencija, pirminis tikslas yra prajuokinti."" „Geriausia juokauti apie kažką, kas yra galios pozicijos prieš tave. Ta prasme, ne iš silpnesnio, bet iš stipresnio už tave. Dar vienas dalykas ką tu gali roast‘inti, tai gali save roast‘inti"", - juokėsi Viktoras. Laura Dragūnaitė laidoje „Šeškinės 20"" taip pat papasakojo ir apie savo komikės karjeros pradžią, nes buvo viena iš pirmųjų komikių merginų. Komikai TV laidoje / Stop kadras „Ėjau žiūrėti, kaip kiti juokauja, nusivyliau jais ir galvoju, reikia man eiti. Tu turi ateiti ir parodyti, kad esi juokingas. Pradžia man tada atrodė gerai, bet dabar, kai žiūriu atgal, suprantu, kad nebuvo taip gerai. Buvo truputį ir avanso iš publikos, nes mergina, o tada nebuvo daug tų merginų, tik Vita Žiba ir tada aš atėjau"", - dalinosi Laura. Laidoje buvo diskutuojama ir apie tai, kokią įtaką vaikams daro roastai ir ar tai neskatina patyčių. „Aš manau, mes daug kalbam apie tai, kad čia nėra siekiama tuo įžeisti, kaip tik, darom tiesiog juokingai. Dar kaip tik mokom tuos vaikus, kad į viską reikia paprasčiau žiūrėti, kad tavo kažkokie trūkumai nieko nereiškia, tu pats gali iš jų pasijuokti ir tada niekas prieš tave nieko neturės"", - tikino L.Dragūnaitė. „Iš manęs tyčiodavosi mokykloje, stovyklose ir nebuvo tada jokių roastų, tai čia ne roastų problema"", - atviravo V.Balykov. Komikai TV laidoje / Stop kadras Komikai taip pat išdavė savo paslaptis, kaip gimsta jų bajeriai. „Šiaip reikia pastoviai galvoti ir įjungti radarą. Tiesiog eini, kažkas nutinka ir turi pagalvoti, ar čia juokinga, ar čia pakankamai juokinga. Dažniausiai, kada ateina, tada ateina, nelabai gali prievartą parašyti tą gerą bajerį"", - sakė Viktoras.","LNK laidoje „Šeškinės 20"" komikai Laura Dragūnaitė, Viktoras Balykov ir Antanas Kisliakas diskutavo apie roastų etiką, pabrėždami, kad juokas turėtų būti suprantamas kaip susitarimo dalis, o ne tikras įžeidimas, bei pasidalijo savo patirtimis ir humoristinių idėjų kūrimo paslaptimis."
"Šiais metais „Auksinių svogūnų"" ceremonija sulaukė daugybės tiek garsenybių, tiek gerbėjų dėmesio. Nors per televiziją renginys bus rodomas tik balandžio 1-ąją, tačiau įspūdžiai iš filmavimo nepalieka abejingų. Vienas laukiamiausių pasirodymų - Deivio Norvilo ir Ingos Valinskienės duetas. Portalui Žmonės.lt žinomas atlikėjas atskleidė, kaip ruošėsi ypatingam vaidmeniui, kodėl džiaugėsi jog nebereikės įkūnyti Petro Gražulio ir su kuo susidūrė dirbdamas su I.Valinskiene. Renginyje D.Norvilas įkūnijo JAV prezidentą Donaldą Trumpą, o I.Valinskienė Melanią Trump. Kaip portalui Žmonės.lt sakė D.Norvilas, visas pasirodymas praėjo taip, kaip jie ir tikėjosi. „Laiko pasiruošti nebuvo daug, bet nemažai padirbom, žodžius spėjau iškalti. Manau, kad pavyko, viskas bus gerai, žiūrėsiu ramiai"", - šypsojosi D.Norvilas. „Auksiniai svogūnai"" / Eriko Ovčarenko / BNS nuotr. Pasiteiravus, kaip jautėsi gavęs pasiūlymą atlikti šį vaidmenį, atlikėjas teigia, kad juo džiaugėsi. „Labai gerai, galvojau, ačiū Dievui, kad nebe Gražulį, nes kiek galima? Aš tą Gražulį jau iki europarlamentaro pakėliau, tai kur toliau dar jį vest? Jau man ir pabodo šiek tiek. Labai gerai, kad gavau tokį vaidmenį, iškart pasakiau jėga"", - Žmonės.lt pasakojo D.Norvilas. Tačiau atlikėjas neslepia, kuriant pasirodymą teko susidurti ir su nemenku iššūkiu. „Prasidėjo nuo to, kad reikėjo kažkaip sudainuoti ir buvo didelis klausimas, kaip mes dainuojam? Nes jo džergždžiantis balsas žemam registre, o man niekaip neišeina taip padainuoti ir tos emocijos tada jokios nėra. Tad apsisprendėm, kad darom registre tokiam, kokiam yra daina, bet bandom su tuo akcentuku pažaist. Jis toks įdomus, nėra isteriškas, bet tu jauti jo didelę energiją"", - pastebėjo D.Norvilas. „Auksiniai svogūnai"" / Eriko Ovčarenko / BNS nuotr. Tiesa, geram pasirodymui neužtenka tik dainos ir jos atlikimo. Reikia ir judesiu bei išvaizdos atkartojimo. „Čia labai aiški figūra, kur tu turi pasistengti kiek įmanoma nuimti kažkokius smulkius, bet atpažįstamus jo judesius, padaryti šokelį. Manau įdėjau viską, ką buvo galima iš jo atpažinti realiai. Tai liukso rodymas, pirštu baksnojimas į kažkokį žmogų, už rankos bandymas paimti tą savo ponią... Dabar atsiskaitinėjau savo mažiausiam aštuonmečiui tai jis sakė, kad nematė, jog jis rodo pirštu ir liuksą, tai turėjau įrodyti, kad vistik buvo tokių momentų pas jį"", - juokėsi D.Norvilas. Atlikėjas pastebėjo, kad itin didelė sėkmę pasirodymui atnešė ir grimas. „Aišku, buvo labai svarbu grimas. Neįsivaizdavau, kaip iš mano veido galima padaryti Trumpą, tai aš ten sėdėjau apie dvi valandas, teko pasidarbuoti, bet geriausi komplimentai grimerei, nes ji savo darbą padarė maksimaliai puikiai"", - teigė dainininkas. „Auksiniai svogūnai"" / Eriko Ovčarenko / BNS nuotr. Ne vienas gerbėjas džiaugėsi, kad D.Norvilas scenoje pasirodė kartu su I.Valinskiene ir praminė juos legendiniu duetu. Tačiau, kaip pastebi D.Norvilas, nors jis su I.Valinskiene scenoje pasirodo dažnai, tačiau „Auksinių svogūnų"" ceremonijoje jie kartu turėjo tik du pasirodymus. „Kai mes pradėjom skaičiuoti tai netiek ir daug, toks ryškesnis pasirodymas tai antrą kartą. Pirmas buvo prieš 15-20 metų, tai buvo mūsų pirmas susipažinimas, čia dabar antras pasirodymas"", - teigė atlikėjas. Paklaustas, ar dirbant su kolege nekilo ginčų ar nesklandumų, dainininkas patikino, kad tikrai ne. „Darbe su ja jokių ginčų niekada nekyla, būna pasiūlymai vienas kitam, kažką pasiliekam, kažką atmetam, pasidarom, kad būtų patogu...Šį kartą aš labai norėjau, kad ji mane pritryptų kaip vabalą, bet jai tikrai sudėtinga ant aukštakulnių ir vienos kojos su tuo fakelu išstovėti tai mes truputį tą dalyką pakeitėm. Bet ji labai pasiduoda, ji labai geras partneris. Ji viskam pasiruošus ir galima su ja dirbti"", - gražių žodžių I.Valinskienei negailėjo atlikėjas.","„Auksinių svogūnų"" ceremonijoje daug dėmesio sulaukė Deivio Norvilo ir Ingos Valinskienės duetas, kuriame D. Norvilas įkūnijo Donaldą Trumpą, o I. Valinskienė - Melanią Trump. Atlikėjas pabrėžė, kad pasirodymui reikėjo kruopštaus pasiruošimo, įskaitant grimą ir judesių imitaciją, bei džiaugėsi profesionaliu bendradarbiavimu su I. Valinskiene."
"Antrajame vyrų vienetų varžybų etape Ispanijos tenisininkas vos per 1 valandą ir 18 minučių rezultatu 6:2, 6:3 sudorojo 2023 metais turnyrą laimėjusį Daniilą Medvedevą (ATP-8). J.Munarui tai pirmoji karjeros pergalė prieš Top 10 varžovą „Masters"" lygmenyje ir apskritai trečiasis toks laimėjimas ATP ture. Paskutinį sykį pirmojo 10-tuko atstovą jis buvo įveikęs dar 2022 metais Tokijuje, kuomet nugalėjo norvegą Casperą Ruudą. Munar Marches on 🔥 The moment @jamunar_38 defeated Medvedev to notch his first ever Top 10 win at a Masters event! #MiamiOpen pic.twitter.com/thZb1U6Upu — Tennis TV (@TennisTV) March 21, 2025 27-erių tenisininkas trečiąjį „Masters"" turnyro etapą pasiekia tik trečią kartą karjeroje - ankstesniais kartais tai pavyko padaryti 2022 m. Indian Velse ir 2023 m. Madride. Labai solidų sezoną žaidžiantis J.Munaras šiemet jau spėjo pasiekti dviejų turnyrų Hong Konge ir Dalase pusfinalius, o dabar jo lauks prancūzo Gaelio Monfilso (ATP-46) iššūkis. Savo ruožtu D.Medvedevo žaidybinė krizė tęsiasi ir toliau. Praėjusių metų finalo taškus Majamyje gynęs okupantų šalies atstovas naujame ATP reitinge beveik neabejotinai paliks pirmąjį dešimtuką. Medvedev calls Gerry Armstrong on court in Miami to ask him ""who allowed this balls to be used in a professional tennis tournament"". ""Just not good enough"". pic.twitter.com/tIeG7I2QKw — José Morgado (@josemorgado) March 21, 2025 Dvikovos eigoje rusas eilinį sykį skundėsi prasta kamuoliukų kokybe, į kortą iškviesdamas vyriausiąjį teisėją. Ankstyvo iškritimo Majamyje pavyko išvengti kitai ATP turo žvaigždei Stefanos Tsitsipui (ATP-10). „Scanpix"" nuotr./Stefanos Tsitsipas Graikas panaikino seto deficitą ir rezultatu 4:6, 7:5, 6:3 palaužė Taivano atstovą Chun Hsin Tsengą (ATP-115). Iš sunkios situacijos išsikapanojo ir C.Ruudas (ATP-6), kuris 3:6, 6:4, 6:4 sugrįžo dvikovoje prieš serbą Miomirą Kečmanovičių (ATP-48).","Ispanijos tenisininkas J.Munaras, pasiekęs pirmąją karjeros pergalę prieš Top 10 varžovą ""Masters"" lygmenyje, įveikė D.Medvedevą rezultatu 6:2, 6:3, o rusų žaidėjo krizė tęsiasi. Tuo metu S.Tsitsipas ir C.Ruudas sėkmingai sugrįžo iš sunkių situacijų savo rungtynėse."
"„Solinis dainavimas man dar yra nauja ir tikrai galiu pasakyti, kad „Muzikinė kaukė"" man vis dar yra šaltas dušas ir didžiulis išėjimas iš komforto zonos, bet tai vienas didžiausių nuotykių ir iššūkių mano gyvenime"", - pasakoja Ieva. Simono Barono nuotr./Ieva Dūdaitė projekte „Muzikinė kaukė"" Ne kartą projekte atlikusi lyriškus kūrinius, praėjusį sekmadienį Ieva visus pribloškė ugningu amerikiečių dainininkės ir aktorės Jennifer Lopez įkūnijimu ir ispanų kalbos žiniomis, rašoma LNK televizijos pranešime spaudai. „Paradoksalu, bet ispanų kalbą aš išmokau būdama Olandijoje. Visi mano geriausi draugai Mastrichto konservatorijoje buvo lotynų amerikiečiai arba ispanakalbiai, esu buvusi Meksikoje, apie dešimt savaičių, du kartus ten skridusi, gyvenusi šeimoje, tai tikrai patyriau tiek Meksikos kultūrą, tiek papročius ir ten net išmokau kalbėti Meksikos dialektu, tarme, paskui net ispanų kursus pabaigiau C1 lygiu. Galiu drąsiai pasakyti, kad tai yra beveik gimtosios kalbos lygis ir atsimenu, kad tam tikru metu aš net sapnuodavau sapnus ispanų kalba, tai labai džiaugiuosi, kad galėjau panaudoti tas žinias savo pasirodyme"", - sako Ieva Dūdaitė. Ieva neslepia, kad nors lyrinės atlikėjos yra jos komforto zona, kur ji jaučiasi geriausiai, bet įkūnyti ugningą personažą buvo žymiai įdomiau, teko paieškoti naujų spalvų, įveikti iššūkius. O iššūkių dalyvaujant projekte tikrai netrūksta. „Vienas iš įdomiausių atradimų man yra choreografija ir šokio judesiai. Tikrai toje srityje nesu savęs išbandžiusi, nes pati mano instrumento specifika niekada ir neleisdavo man laisvai judėti scenoje, nes aš praktiškai devyniasdešimt minučių savo pasirodymų metu esu prirakinta prie kėdės. Tai labai smagu išbandyti save šokių aikštelėje, man tai didžiulis atradimas ir tikiu, kad vis daugiau ir daugiau choreografijos pasistengsiu įkomponuoti į savo pasirodymus, kažkaip kūrybiškai pabandysiu į tai pažiūrėti, nes man labai patinka judėti scenoje, tai man yra fantastinis atradimas"" - apie atradimus dalinasi Ieva. Simono Barono nuotr./Ieva Dūdaitė projekte „Muzikinė kaukė"" Paklausus, kaip Ievai sekasi derinti dalyvavimą projekte, pasiruošimą „Grand piano show"" arenų turui, individualias pianino pamokas ir šeimą, moteris atvira, kad visko nespėja, tačiau turi tris taisykles: dėliojasi prioritetus, pasidaro tai, kas dega šiandien, kas svarbu ir skubu, antra - geras miegas ir mityba, trečia taisyklė - tai šeimos palaikymas - vyro, sesers, tėvų, anytos įsitraukimas. Tiek daug dalykų Ievai pavyksta daryti tik dėl to, kad sulaukia didžiulio palaikymo iš šeimos ir artimųjų, taip pat iš savo komandos. „Mano dukrytė labai įsitraukusi į „Muzikinę kaukę"", kiekvienam pasirodymui ruošiasi kartu su manimi, tai tiek šoka, tiek pasiėmusi kokį pieštuką įsivaizduoja, kad ten mikrofonas ir dainuoja kartu. Marijai labai patinka šis šou, ji nori visuomet pamatyti visus pasirodymus, atvykti į visus filmavimus, taip pat Marija keliauja kartu į mano arenų šou, šį šeštadienį Marija taip pat atvyks į Kauno Žalgirio areną stebėti jau trečiąjį mano „Grand piano show"" pasirodymą"" - atskleidžia Ieva. Simono Barono nuotr./Ieva Dūdaitė projekte „Muzikinė kaukė"" Vienas jautriausių ir įsimintiniausių Ievos Dūdaitės pasirodymų buvo fortepijonu atlikta Ievos Narkutės daina „Raudoni vakarai"". Po šio pasirodymo „Muzikinės kaukės"" ir Ievos socialinius tinklus užplūdo pasirodymu susižavėjusių žiūrovų žinutės. Pianistė nusprendė savo gerbėjų nenuvilti ir paruošė jiems staigmeną. „Parašiau Ievai Narkutei, gavau žalią šviesą, jos palaiminimą ir žadu atlikti Ievos Narkutės dainą „Raudoni vakarai"" šį šeštadienį Kaune, „Grand piano show"" pasirodymo metu, tai bus speciali staigmena mano klausytojams, nes pirmą kartą ją atliksiu gyvo garso koncerte, tiesiog noriu juos pamaloninti, nes sulaukiau begalės komplimentų po šio pasirodymo ir labai gera, kad pati Ieva, kuri yra vienas mano autoritetų, palaimino mano šią idėją"", - atskleidžia Ieva Dūdaitė. Šį šeštadienį Ievą Dūdaitę galėsite išvysti Kauno Žalgirio arenoje, jos didžiajame šou, sekmadienį „Muzikinėje kaukėje"" Ieva taps Aiste Smilgevičiūte. „Muzikinė kaukė"" - sekmadienį 19:30 per LNK.","Ieva Dūdaitė dalyvauja „Muzikinėje kaukėje“, kur išbando savo jėgas soliniame dainavime, įkūnydama įvairius personažus, ir planuoja atlikti Ievos Narkutės dainą „Raudoni vakarai“ savo „Grand piano show“ koncerte. Nors tai yra išėjimas iš jos komforto zonos, Ieva džiaugiasi naujais iššūkiais ir šeimos palaikymu."
"Grupės „Juodos rožės"" įkūrėjas ir vokalistas, žurnalistas Ramūnas Bradūnas šiemet būtų minėjęs 50-ąjį gimtadienį, deja, 2004 metais tragiškai žuvo auto avarijoje. Tačiau net ir žuvusio atlikėjo draugai nepamiršo ir per jo gimimo dieną visą dėmesį skyrė jam. R.Bradūno bičiulė renginių organizatorė Jurga Klimaitė-Riebling portalui Žmonės.lt pasidalijo prisiminimais apie žuvusi draugą. Jautrius prisiminimus paviešino ir muzikos atlikėjų vadybininkas Vaidas Stackevičius. Kaip portalui Žmonės.lt pasakojo Jurga Klimaitė-Riebling, R.Bradūnas buvo vienas tų aistringų jaunų žmonių, kurie aktyviai dalyvavo Lietuvos pramogų versle dešimtajame dešimtmetyje. „Gimtoji Marijampolė juo didžiavosi - Ramūnas buvo sukūręs grupę „Juodos rožės"", sostinėje dirbo televizijoje, muzikos laidų redakcijoje. Tuo metu nacionaliniame eteryje jau buvo tokios laidos kaip „Tangomanija"", „Viskas"". Bet muzikos pasaulis puikiai žinojo ir Bradūno „Muzikines naujienas"", - Žmonės.lt kalbėjo renginių organizatorė. Ramūnas Bradūnas / Jurgos Klimaitės-Riebling nuotr. Ji prisiminė, kaip susipažino su R.Bradūnu ir atskleidė, kokį įspūdį jis jai paliko. „Mes susipažinome pajūryje gal kokiais 1996-1997 m. Vėliau turėjome virtuvinių vakarėlių Vilniuje. Ramūnas būdavo jų siela - visada pašėlęs, juokingas, kartais - užvaldomas beprotiškų idėjų. Rokenrolas. Per vieną vakarėlių jis supažindino su kolega Svajūnu Sabaliausku. Šis pasiūlė drauge vesti laidą „Vilsat kapučino"", toje pačioje Vilsat TV, vėliau virtusioje 11K televizija. Mūsų su Bradūnu darbo kabinete buvo rūkoma, ten visada griaudėjo muzika, voliojosi kalnai drabužių ir lankėsi būriai tų dienų pramogų pasaulio veidų - dainininkai, muzikos leidėjai, žurnalistai. Vietoj apmušalų buvome išklijavę sienas ryškiai rožiniais Bradūno plakatais. Nors šiaip jo mėgstamiausia spalva buvo juoda. Juokaudavo, kad turi 2 mylimas spalvas - tamsiai juodą ir šviesiai juodą"", - teigė J.Klimaitė-Riebling. Pasak jos, atlikėjas buvo melancholiškas romantikas, svajotojas. Galėdavo spontaniškai nusipirkti automobilį - vos važiuojantį, bet neįprastą, retą, sportinės dvasios. „Taip pat netikėtai, su mamos pagalba, nusipirko nedidelį butą. Visai greta televizijos. Su draugėmis kartais nustebindavome jį, surengdamos generalinę tvarką. Ramūnas nebuvo tvarkos žmogus - pakankamai išsiblaškęs, nusispjovęs į rutiną. Chaose jis jautėsi geriau"", - prisiminė žinoma moteris. Ramūnas Bradūnas / Jurgos Klimaitės-Riebling nuotr. Ji teigė, kad tai buvo laikai, kai, atrodo, jog nuolat dirbo. „Bet kartu tais laikais sugebėdavome susikurti ir laisvalaikį: žaidėme boulingą, bingo, vaikščiojom į kiną, lunaparkus, lankėm bičiulius kituose miestuose. Esame buvę ir Marijampolėje, kurioje tuo metu dar veikė kitokie dėsniai, buvo gajūs kriminalinio pasaulio veikėjai. Bet ir jie Ramą gerbė, nelietė. Vilniuje jis pažinojo visus, dėl smagumo net buvo surengęs „Suomiškų šaškių turnyrą"". Tai buvo ne tiek šaškės, kiek suomiška degtinė: pilnais stikliukais vieni kitus stengėsi aplošti ŠBR'ai (šou biznio rykliai) ir policininkai. Sunku patikėti, kad tai buvo oficialus renginys, jis vyko tuometiniame kultiniame „Muzikiniame Angare"". Policininkai laimėjo. Ramūnas Bradūnas / Jurgos Klimaitės-Riebling nuotr. Tai buvo lyg praeitame gyvenime, kurį linksma prisiminti, nors daug kas atrodo neįtikėtina. Šiandien televizija kitokia - turtingesnė, profesionalesnė. Tada ją kūrėme be žinių, be pinigų, be stilistų ir redaktorių - viską patys, vien iš jausmo, azarto"", - Žmonės.lt dalijosi J.Klimaitė-Riebling. Jos teigimu, R.Bradūnas buvo azartiškas žmogus. „Gyveno greitą gyvenimą. Greitai jį ir pabaigė, visų siaubui: jie penkiese važiavo automobiliu, viršijo greitį, nulėkus nuo kelio, du iš jų žuvo. Filmavau laidą Palangoje, kai paryčiais man pranešė, kas įvyko. Atrodė, labai blogas pokštas. Netrukus jau važiavome į Bradūno laidotuves... Ramūnas Bradūnas / Jurgos Klimaitės-Riebling nuotr. Tai buvo 2004-aisiais. Bet daug dalykų - ryškūs kaip vakar, artimi. Mus siejo stiprus ryšys. Su Bradūnu net buvome suvaidinę vestuves, jose dalyvavo jo grupės merginos - Nerija, Renata, būrys žinomų muzikantų, žurnalistų, tarp pabrolių buvo ir Rolandas Kazlas. Neįtikėtini laikai, kurių nesugrąžinsi. Gyvi, deja, lieka tik prisiminimai"", - Žmonės.lt pokalbį baigė J.Klimaitė-Riebling. Jautriu prisiminimu apie R.Bradūną socialiniame tinkle „Facebook"" pasidalijo ir jo bičiulis, muzikos atlikėjų vadybininkas V.Stackevičius. Įrašu jis sutiko pasidalinti ir su portalo Žmonės.lt skaitytojais. „Kartu su Ramūnu Bradūnu stojom į žurnalistiką VU 1994-ais. Tada ir susipažinom. Iškart po stojamųjų varėm į Antakalnio kioskus pirkt kasečių, aš nusipirkau A-ha „Stay on These Roads"", jis nepamenu ką. Gali būt, kad „Public Enemy"". Bet diskutavom apie tai, kad negali būt užtikrintas, ar prieisi iki to kiosko ar troleibusų stotelės. Turėjom egzistencinių temų... Aš įstojau, jis neįstojo, bet tai nieko nepakeitė. Abu dirbom žurnalistinį darbą. Buvau pas jį Marijampolėj, jis pas mane Vilniuje. Aš toks kuklus, jis toks nurautas. Visai vykęs derinys, kai pažiūri iš tolimesnės perspektyvos. Buvau Sporto rūmuose, kai Jaunimo muzikos estradoje (1994) pasirodė jo grupė „Juodos rožės"". Buvau ir jų repeticijose iš vakaro. Berods, tąkart užėmė #7 vietą su daina „Juodos rožės"". Tikėtina, kad dalinai ją įkvėpė depešai, kuriuos jis irgi mėgo...","Grupės „Juodos rožės"" įkūrėjas Ramūnas Bradūnas, nepamirštas draugų ir bičiulių, būtų šiemet minėjęs 50-ą gimtadienį, tačiau jis tragiškai žuvo 2004 m. auto avarijoje. Prisiminimais apie jo gyvenimą, įtaką pramogų pasauliui ir asmenines akimirkas dalijosi artimi draugai bei kolegos."
"Pirmadienį pasirodė žinia, kad Lietuvoje, Pabradėje dingę JAV kariai surasti, tačiau 4-ojo kario Troy Smith Knutson-Collins kūno vis dar ieškoma. Gedinčio kario tėtis užsienio žiniasklaidai davė interviu, plačiai papasakojo apie sūnų ir prisiminė paskutinį pokalbį. Vakarų Mičigane gyvenantis kario tėvas Robertas Collinsas prisimena, kad jo sūnų Troy Knutson-Collins nuo pat jaunystės traukė technika - atrodė, kad šis žmogus sutvertas dirbti techniku. „Aš prisiminiau, kai tai įvyko, ir pagalvojau: žmogau, turiu jo nuotrauką, kur jis laiko raktus, o šiandien jis yra mechanikas,"" - sakė jis. Šeima pasakojo, kad būdamas 20-ies, 2017 metais T.Knutson įstojo į Armiją. Tėvas, teigė, kad jis netryško noru, jog sūnus stotų į kariuomenę, tačiau susitaikė su tuo, vardan to, kad tai buvo proga jo sūnui surasti kelią, kuris suteiktų jam gyvenimo tikslą. „Jis tapo tikru vyru ir aš visiškai gerbiu jį. Jis tiesiog tapo nuostabiu žmogumi,"" - sakė tėvas. Troy Knutson-Collins šeima / Soc. tinklų nuotr. Būdamas seržantu ir penkių vaikų tėvu jis yra dislokuotas Forto Stiuarto kariniame bazėje, Džordžijoje. Vyro tėvas prisiminė paskutinį pokalbį su sūnumi dar prieš išvykstant į misiją, sekmadienį. „Pokalbis truko 34 sekundes. Tai neįprasta, bet man paskambino jo žmona. Jis turi šeimą ir vaikus, aš galiu palaukti, bet atrodo, kad teks laukti ilgai"", - sakė jis. R.Collinsas sakė, kad šeima vertina tarptautinį pastangų koordinavimą ieškant jo sūnaus ir taip pat dėkoja Lietuvos krašto apsaugos ministrui ir kariuomenės personalui už pagalbą. „Skirtingos tautos susivienijo dėl keturių vaikinų, dėl keturių žmonių, jie deda visas pastangas. Aš turiu omenyje, kad atvyksta iš Jungtinių Valstijų, Lenkijos bei savanoriai Lietuvoje, sąrašas labai ilgas,"" - sakė jis. Pirmadienio rytą kariuomenės pareigūnai pranešė, kad rado tris kareivius negyvus ir vis dar ieško ketvirtojo. T.Collinsas sakė, kad kai kariuomenės pareigūnas jam pranešė, jog jo sūnus vis dar laikomas dingusiu jis pajuto palengvėjimą kartu su nerimu dėl to, kas bus toliau. „Aš jau apgalvojau visas galimas neišvengiamas situacijas, kad galbūt, mes turime šansą ir jis kažkur yra vis dar gyvas. Bet tada ateina kita mintis: „Kur jis dabar?’"" - sakė Collinsas. Kiekvieną dieną, nuo pirmojo pranešimo apie dingusį sūnų, artimieji laiką leidžia kartu su šeima. T. Knutson-Collins brolis sakė, kad norėtų ji labai stipriai apkabinti. „Aš norėčiau jį apkabinti, paklausti ir sužinoti: „Kas nutiko?’"" - sakė dingusio kario brolis. Primename, kad pelkėje Pabradės poligone rasti žuvusių trijų iš keturių dingusiais laikytų Jungtinių Valstijų karių kūnai, pirmadienį pranešė amerikiečių kariuomenės vadavietė Europoje ir Afrikoje. „Trys JAV Sausumos pajėgų kariai (...) rasti žuvę Lietuvoje"", - teigiama pranešime. Anot vadavietės, rastų karių tapatybės dar bus patvirtintos artimųjų, o ketvirto dingusio kario tebeieškoma. „Kariai, kurių netekome per šią tragediją, buvo ne tik kariai - jie buvo mūsų šeimos dalis. Mūsų širdis slegia sielvartas"", - sakė JAV Sausumos pajėgų trečiosios divizijos, kuriai priklausė žuvę kariai, vadas generolas majoras Christopheris Norrie (Kristoferis Noris). „Kartu su šeimomis ir mylimaisiais gedime šių ypatingų (...) karių šiuo neįsivaizduojamu metu. Tačiau paieška nesibaigė, kol visi (kariai - BNS) nesugrįš namo"", - teigė Ch. Norrie. „Žodžiais neįmanoma išreikšti mūsų dėkingumo tiems, kurie vis dar dirba visą parą vykdant šią plataus masto paieškos ir gelbėjimo operaciją, ir jūsų nepalaužiamam pasiryžimui nesustoti, kol visi (kariai - BNS) nebus rasti"", - tvirtino generolas.","Lietuvoje, Pabradės poligone, rasti trijų iš keturių dingusiais laikytų JAV karių kūnai, o ketvirtojo kario Troy Smith Knutson-Collins vis dar ieškoma. Kario šeima dėkoja už tarptautines pastangas paieškose ir išreiškia viltį, kad jis dar gali būti surastas gyvas."
"„Daugiau nebeateik, nepasirašysiu, pažįstu tave iš matymo. Eik į mokyklą ir mokykis - tu jaunas, nešvaistyk savo laiko. Ar nori taip praleisti visą gyvenimą? Geriau mokykis, po velnių, berniuk. Apie ką sau galvoji? Eik dirbt!"", - jauną gerbėją plūdo charizmatiškasis strategas. P.Guardiola pradėjo nedalinti autografų ir ši viešojoje erdvėje išplitusi istorija sutikta nevienareikšmiškai. Visgi akivaizdu tai, kad Pepą pradėjo erzinti ne tai, kad jį medžioja talento gerbėjai, bet tai, kad šie tai daro norėdami pasipelnyti. Didžiojoje Britanijoje yra nemažai apsukrių vyrukų, kurie išsiaiškina, kur gyvena ryškiausios futbolo žvaigždės, ir stengiasi tykoti prie jų namų. Kai futbolininkai ar treneriai juos pradeda atpažinti, jie į autografų medžioklę siunčia savo draugus ar pažįstamus. Vėliau marškinėliai, nuotraukos ar suvenyrai su parašais yra brangiai parduodami internetinėse parduotuvėse ar aukcionuose. Parašą gavę vaikinai sumedžiotos žvaigždės paprašo ir asmenukės - tai įrodymas, kurį galima pridėti prie pasirašyto suvenyro, kai jis bus patalpintas internete. Kai formalumai būna sutvarkyti, pasirašyti daiktai atsiduria ant prekystalio, dažniausiai eBay. Pasirašyta nuotrauka gali būti parduodama už 40-50 svaro sterlingų. „Man City"" marškinėliai su užrašu „Pep"" ir skaičiumi „1"" nugaroje parduodami už 149,90 svaro. Yra ir kitų variantų. Retro „Barça"" marškinėliai su Pepo autografu kainuoja 200 svarų ir t.t. Žaidėjų pasirašytų „Man City"" marškinėlių kaina gali siekti 1500 svarų. Kuo žaidėjai populiaresni, tuo jų marškinėliai yra brangesni. Cristiano Ronaldo pasirašytų marškinėlių kaina prasideda nuo 500 svaro sterlingų.","Pepas Guardiola atsisakė dalinti autografus, nes pastebėjo, kad žmonės juos naudoja siekdami pasipelnyti, o ne dėl tikros aistros futbolui, todėl istorija sukėlė įvairialypes reakcijas. Didžiojoje Britanijoje autografai dažnai parduodami už dideles sumas internete, kas erzina sporto žvaigždes, nes tai paverčiama pelno siekiančia veikla."
"Trečiadienį reperis OG Version pristatė savo naujausią dainą „Po tavimi"". Gerbėjai pastebėjo, kad tai jau trečioji daina po skyrybų su nuomonės formuotoja Karolina Meschino. O joje skambantys žodžiai nurodo, kad vyro širdis sudaužyta. Dainoje „Po tavimi"" skamba žodžiai, kuriuose - išsiskyrimo su mylimu žmogumi liūdesys. „Daiktus susikraukim, paskutinį kartą paatviraukim, nusijuokim, nes geriausia viskas liko, tik geriausia - praeity. Bet žinai, kas baisiausia, kad sienų neišgriausi, dėl to, kas buvo vėl griaužiesi. Nepadės net tūkstantis rožių. Jos neprilygs tavo grožiui"", - dainoje repuoja OG Version. OG Version / Teodoro Biliūno / BNS nuotr. Akyliausi pastebėjo, kad dainoje skamba ir eilutė, kurioje užsimenama apie buvusiosios surastą laimę. Trečiadienį, kuomet buvo išleista daina, pasirodė ir informacija apie galimą naują Karolinos Meschino širdies draugą, aktorių Kęstutį Cicėną. Su juo moteris buvo pastebėta viename klube. „Lieka atminty visi tavo kūno randai, nežinau, ar džiaugtis, jei laimę suradai. Net jei laikinai suveikė šitie vaistai, mūsų nepamirški amžinai"", - dainoje „Po tavimi"" skamba žodžiai.","Reperis OG Version pristatė naujausią dainą „Po tavimi“, kurioje atsispindi liūdesys dėl skyrybų su Karolina Meschino, o dainos žodžiai užsimena apie buvusiosios naują laimę."
"JUDU komentaras dėl nutekintos informacijos JUDU atstovės ryšiams su visuomene Eglės Krušinskaitės teigimu, nutekėję žemėlapiai yra konfidencialūs - tai vidinis JUDU modeliavimo įrankis, naudojamas maršrutams planuoti. Nutekėję duomenys atspindi tik vidinius nustatymus tuo metu, kuriuos galėjo modeliuoti patys įsilaužėliai. Taip pat pridėjo Arno Misiūno, JUDU Viešojo transporto organizavimo vadovo, komentarą. Jame akcentuojama, kad „Made in Vilnius"" pateikti planai nėra oficialiai patvirtinti JUDU planai. „Viešojo transporto maršrutų planavimas ir tvarkaraščių sudarymas - mūsų kasdienis ir nuolatinis darbas. Maršrutus ir tvarkaraščius peržiūrime atsižvelgdami į strateginius miesto plėtros planus, keleivių poreikius, gyventojų prašymus bei skundus. Taip pat planuojame sezoninius maršrutų ir tvarkaraščių pokyčius, vertiname mieste vykstančius gatvių remonto darbus ir, esant būtinybei, koreguojame maršrutus įvykus incidentams, avarijoms ar kitiems nenumatytiems įvykiams. Turime parengę alternatyvius maršrutų planus, kuriuos pritaikome susidarius tam tikroms situacijoms ar poreikiams. Apie visus viešojo transporto maršrutų ir tvarkaraščių pokyčius iš anksto informuojame visuomenę. Didžiausi viešojo transporto maršrutų pokyčiai numatomi nuo 2026 m. pabaigos, įvykus viešojo transporto keleivių vežimo paslaugų konkursui. Gyventojus ir keliaujančius Vilniuje dar ne kartą informuosime apie būsimas permainas. Artimiausiu metu pasidalinsime ir planuojamais maršrutų bei tvarkaraščių pokyčiais nuo balandžio"", - komentavo JUDU ekspertas. Kokia darbinė informacija buvo nutekinta Kaip rašo internautai, planai buvo patalpinti portale „arcGIS"", bet, pasirodo, tai vidiniai įmonės dokumentai ir informacija buvo užblokuota išoriniams vartotojams. Taigi nebebuvo viešai prieinama. Tiesa, viešojo transporto entuziastams pavyko padaryti planų nuotraukas iki kol jie buvo išimti iš svetainės. Kaip pristatoma planuose, kai kurie pokyčiai turėtų įsigalioti dar šių metų IV ketvirtį. Vienas įdomesnių pokyčių - bus keičiama 3G maršruto trasa. Autobusas nebevažiuos iki Fabijoniškių žiedo. Vietoj to, jis savo maršrutą tęs Ukmergės gatve, vėliau suks Perkūnkiemio link ir savo trasą baigs Skalvių stotelėje. Vietoj 3G, į Fabijoniškių žiedą dar šiemet keleivius turėtų vežti 5 autobusas. Jis irgi pakeis maršrutą ir nebevažiuos iki Skalvių stotelės. Taip pat numatoma, kad 52 autobusas nebevažiuos iki miesto centro, jis savo trasą baigs Šeškinėje. Tiesa, bus pristatytas naujas 52A maršrutas, kuris žmones veš iki „Akropolio"". Vis dėlto jo paleidimo data numatyta 2028-aisiais metais. „Didžiausi viešojo transporto maršrutų pokyčiai numatomi nuo 2026 m. pabaigos, įvykus viešojo transporto keleivių vežimo paslaugų konkursui. Gyventojus ir keliaujančius Vilniuje dar ne kartą informuosime apie būsimas permainas. Artimiausiu metu pasidalinsime maršrutų bei tvarkaraščių pokyčiais, kurie planuojami sostinėje balandį"", - komentuoja Arnas Misiūnas, JUDU Viešojo transporto organizavimo vadovas. Didieji pokyčiai - 2026-2028 metų laikotarpiu Daugiau pokyčių šiems metams nėra numatyta. Dauguma jų įsigalios nuo 2026 iki 2028 metų. Tad kas numatoma tuo laikotarpiu? Planuojama panaikinti 2 autobusą, vietoj jo į Vikingų slėnį pradės važiuoti 88 maršrutas. Taip pat keisis 1 autobuso maršrutas - jis kursuos Kapsų gatve. 56 autobusas pakeis savo galutinę stotelę. Vietoj Fabijoniškių žiedo, važiuos iki Kaimelio žiedo. Maršrutas centro link bus pakeistas - autobusas pagal planuojamus pokyčius važiuos iki Karoliniškių. Dideli pokyčiai lauks ir Pilaitės gyventojų: planuojama sukeisti 4G ir 30 autobusų trasas. Naujovė - pagaliau šį miesto rajoną pasieks pirmasis troleibusas. 1 autonominis troleibusas savo trasą pratęs iki pat Pilaitės. Tiesa, dėl šios priežasties nebevažiuos Karoliniškių link. Kaip nurodoma planuose, šis pokytis turėtų įsigalioti jau 2026 m. IV ketvirtį. 12 maršruto troleibusas bus panaikintas. Kiti greitieji maršrutai irgi susilauks pokyčių. 1G ir 2G maršrutai bus pratęsti iki Liepkalnio. Tokiu būdu šie maršrutai baigs savo trasas ne Stotyje, o Liepkalnyje. Tai tik keli esminiai pokyčiai, kuriuos per pastaruosius kelis metus numatoma įgyvendinti Vilniuje. Taip pat planuojami 7 nauji maršrutai, iš kurių 2 bus greitieji. Pirmasis važiuos iš Grigiškių per Gariūnus, Oslo gatve iki Vilkpėdės. Kitas greitasis maršrutas savo trasą pradės Stotyje per Drujos gatvę ir Žalgirio g. ir grįš atgal į Stotį. JUDU planai viešai jau nebepasiekiami „JUDU skelbia tik oficialiai patvirtintus maršrutų planus ir informuoja visuomenę apie planuojamus pokyčius"", - sako JUDU Viešojo transporto organizavimo vadovas. Šie pokyčiai kol kas nėra viešai prieinami gyventojams. Vis dėlto nutekintuose planuose jau yra pažymėtos visos stotelės, pro kurias važiuos autobusai ir troleibusai, pažymėtos naujos ir naikinamos trasos. Kadangi bendrovė jau nė kartą minėjo, kad planuoja koreguoti, tankinti maršrutus, o planuose taip pat buvo ir naujų maršrutų įvedimas, šie planai, atrodo, dar labiau realūs. Be to, neseniai savivaldybė dalinosi planais pirkti 145 naujus elektrinius autobusus, o konkurso būdu bus pasirenkami nauji vežėjai. „Turime parengę alternatyvius maršrutų planus, kuriuos pritaikome susidarius tam tikroms situacijoms ar poreikiams. Apie visus viešojo transporto maršrutų ir tvarkaraščių pokyčius iš anksto informuojame visuomenę"", - tvirtina Arnas Misiūnas. Planuojama, kad iki 2030 m. bus pakoreguotos 46 esamų maršrutų trasos, taip pat bus dažninamas 44 maršrutų kursavimas, kad keleiviams stotelėse tektų laukti kuo trumpiau.","Buvo nutekinta JUDU vidinė informacija apie viešojo transporto maršrutų planus, kuriuose numatyti įvairūs pokyčiai Vilniaus viešojo transporto sistemai nuo 2026 iki 2028 metų, tačiau šie planai dar nėra oficialiai patvirtinti. JUDU atstovai pabrėžia, kad apie visus būsimus maršrutų ir tvarkaraščių poky"
"Pavasaris vilioja į lauką ne tik pasigrožėti atbundančia gamta, bet ir pasimėgauti jos teikiamais malonumais - vienas iš tokių yra jo didenybė grilis. Ant grilio kepta mėsa - tai puota ne tik pilvui, bet ir bendravimo su šeima ir draugais šventė, galimybė atsipalaiduoti, įkvėpti gryno oro ir atsukti veidą saulės bučiniui. Naujokams ir patyrusiems grilio kepėjams kiekvieno sezono pradžioje iškyla klausimas, kokias marinuotų gaminių naujienas siūlo parduotuvės, ką skanaus nusipirkti ir išsikepti, o gal rinktis šviežią mėsą ir marinuoti patiems? Pataria mėsininkas profesionalas. Sezono pradžiai - populiariosios dešrelės Orų prognozės palankios grilio mėgėjams - lauke jau statome kepsnines, kaitiname anglis, čirškiname mėsą. Visada populiarios ir mėgstamos kiaulienos dešrelės, kurias ant grilio paruošite greitai ir paprastai. Kaip tik tinkamos sezono pradžiai, kad atgautume grilio kepimo įgūdžius. Dešreles skanu valgyti su daržovėmis, duona, pagardinti ketčupu, garstyčiomis ar naminiais pagardais ir padažais. „Norfoje"" šviežios sveriamos mėsos skyriuose galite įsigyti keturių rūšių dešrelių: šviežių kiaulienos, šviežių kaimiškų, pikantiškų kaimiškų ir šviežių tradicinių kiaulienos dešrelių. „Visos gardžios, skiriasi tik ingredientai - dominuoja švelnesni tradiciniai arba labiau pikantiški prieskoniai"", - teigia mėsininkas Dainius Bartošius. Dainius Bartošius / Roberto Riabovo / BNS nuotr. Pasitinkame pavasarį su šašlyko aromatu Šašlykų mėgėjų gretos taip pat neretėja. Pavasario pradžią tiesiog būtina pažymėti išsikepus šašlykų - juk pasiilgome to nepakartojamo keptos mėsos kvapo, sklindančio toli už kiemo ar sodo ribų ir sužadinančio apetitą pavėjui gyvenantiems kaimynams. „Norfoje"" šviežios sveriamos mėsos skyriuose ieškokite kiaulienos šašlykų majoneziniame laukinio česnako marinate, kaimiškų kiaulienos šašlykų, tradicinio „Vasaros"" kiaulienos šašlyko, kiaulienos sprandinės šašlykų česnakų ir pipirų marinate. „Rinkitės mėgstamiausią skonį - drėgnesnį su majonezo marinatu, gaivesnį su marinatu, kuriame dominuoja actas, nenusivils ir česnako mėgėjai"", - sako D.Bartošius. Tradiciškai prie šašlykų išsivirkite ryžių, pasigaminkite marinuotų svogūnų, nepamirškite ir didelio dubens šviežių daržovių salotų. Dainius Bartošius / Roberto Riabovo / BNS nuotr. Į eilę rikiuojasi mėsos kepsniai Grilio patiekalų asortimentas dar toli gražu - ne visas. Ant kepsninės prašyte prašosi marinuotos mėsos kepsniai, tereikia išsirinkti mėgstamiausią kiaulienos dalį - šoninę su riebaliuku, šonkaulius, sultingą sprandinę ar mentę. Pasak D.Bartošiaus, „Norfoje"" platus pasirinkimas marinuotos mėsos. Riebesnės mėsos mėgėjams patiks kaimiškas kiaulienos šoninės su kaulu šašlykas, kiaulienos šonkauliai amerikietiškame marinate, kiaulienos šoninė amerikietiškame marinate ir marinuotos kiaulienos karkos kepsnys česnakiniame marinate. Teikiantiems pirmenybę sultingai, minkštai, mažiau riebalų turinčiai mėsai, verta rinktis kiaulienos mentę su kaulu česnakiniame marinate, kiaulienos sprandinę be kaulo žolelių marinate. Ir tikras ypatingų progų „topas"" - šventinė kiaulienos sprandinė be kaulo medaus-graikinių riešutų skonio marinate. Dainius Bartošius / Roberto Riabovo / BNS nuotr. Ragaujame naujienas - yra iš ko pasirinkti Jau viską išbandėte ir norite paragauti ką nors naujo? Prašom - tikrai yra iš ko pasirinkti. D.Bartošius rekomenduoja išsikepti marinuotos kiaulienos nugarinės su šonkauliu žolelių marinate ar marinuoto kiaulienos kumpio su oda BBQ marinate. Išbandykite ir marinuotos kiaulienos nugarinės su kaulu medaus-garstyčių marinate bei marinuotos kiaulienos sprandinės su kaulu BBQ marinate. „Tai gaminiai, kuriuos pasiūlysime „Norfos"" parduotuvių mėsos vitrinose šiltuoju sezonu"", - sako D.Bartošius. Namų grilio meistras Daugelis labiau linkę pirkti jau marinuotus, paruoštus grilio mėsos kepsnius ir šašlykus, nes neturi laiko patys ruošti mėsą, bet visada atsiranda ir tokių, kuriems patinka eksperimentai virtuvėje. Tereikia nusipirkti kokybiškos, šviežios mėsos ir paskleisti prieskonių burtus. D.Bartošius pataria rinktis sprandinę - niekada neprašausite pro šalį, nes šios mėsos dalies riebaliukai suteikia mėsai sultingumą ir skonį. Tinka ir kitos mėsos dalys - nugarinė, išpjova, mentė, tik gali prireikti ilgiau kepti ir parinkti tinkamą kepimo būdą. Mėsininkas akcentuoja dar vieną svarbų patarimą - mėsą pjaustykite gabaliukais skersai raumeninių skaidulų, nes supjausčius išilgai raumens, skaidulos kepant susitrauks, kepsnys bus kietas, sunkiai kramtomas. „Pirmiausia mėsą po minutę apkepkite iš abiejų pusių, kad susidariusi plutelė sulaikytų mėsos sultis kepsnio viduje. Svarbiausia, mėsos neperkepti, tuomet ji išliks sultinga. Kiaulienos kepsniai, priklausomai nuo jų dydžio, turi kepti iki 15 minučių apie 200C temperatūroje"", - pataria D.Bartošius. Grilis. / Shutterstock nuotr. Švelnaus skonio nugarinės su kaulu kepsneliai Reikės: 1,5 kg „Norfos"" mėsinės kiaulienos nugarinės su kaulu, 1 arb. š. druskos, 1 arb. š. pipirų, 2 arb. š. rozmarinų ar kitų žolelių, 4 vnt. česnako skiltelių, 1 vnt. citrinos žievelės. Gaminimas: Kiaulieną supjaustykite taip, kad kiekvienoje porcijoje būtų po vieną kaulą. Mėsą nusausinkite ir įtrinkite druska bei prieskoniais. Pamarinuokite mėsą mažiausiai 1 val. Kepkite ant grilio, kiekvieną pusę po maždaug 8 min. Patiekite su citrinos griežinėliais. Išpjovos kepsnys per 15 min Reikės: 1 vnt. „Norfos"" mėsinės kiaulienos išpjovos, 1 valg. š. aliejaus, 1/2 arb. š. druskos, 1/2 arb. š. pipirų, 1/2 arb. š. česnako granulių, 1 vnt. cukinijos.","Pavasarį prasideda grilio sezonas, kai žmonės mėgaujasi šviežiais, marinuotais ar tradiciniais kiaulienos kepsniais ir dešrelėmis. Mėsininkas Dainius Bartošius rekomenduoja rinktis iš daugybės „Norfos“ siūlomų mėsos gaminių, o tiems, kurie nori eksperimentuoti namuose, pataria dėl"
"Iš viso testą sudaro 12 klausimų, ar pavyks atsakyti bent 9? Testą rasite žemiau. Sėkmės! Tai žurnalo „Legendos"" 2021 m. pirmojo numerio viršelis. Kas toks yra ant viršelio? Jonas Vaitkus Oskaras Koršunovas Rimas Tuminas Eimuntas Nekrošius Tai žurnalo „Legendos"" 2021 m. antrojo numerio viršelis. Kuo vardu Vytauto Kernagio žmona, ant viršelio esanti greta vyro? Marija Aldona Dalia Jolanta Tai žurnalo „Legendos"" 2021 m. trečiojo numerio viršelis. Ant jo - baleto šokėja, operos solisto Virgilijaus Noreikos žmona. Kuo ji vardu? Loreta Bartusevičiūtė-Noreikienė Monika Venckutė-Noreikienė Viktorija Daukšaitė-Noreikienė Rūta Balsytė-Noreikienė Tai žurnalo „Legendos"" 2021 m. ketvirtojo numerio viršelis. Ant jo - kino režisierė ir aktorė. Kas ji? Inesa Kurklietytė Janina Lapinskaitė Izolda Keidošiūtė Galina Dauguvietytė Tai žurnalo „Legendos"" 2021 m. penktojo numerio viršelis. Koks istorikas yra ant šio viršelio? Edvardas Gudavičius Alfredas Bumblauskas Zenonas Norkus Alvydas Nikžentaitis Tai žurnalo „Legendos"" 2021 m. šeštojo numerio viršelis. Kokia aktorė yra ant šio viršelio? Larisa Kalpokaitė Violeta Podolskaitė Kristina Kazlauskaitė Regina Varnaitė Tai žurnalo „Legendos"" 2022 m. pirmojo numerio viršelis. Jame - kadras iš TV filmo „Raudonmedžio rojus"". O kokie aktoriai yra kadre? Remigijus Sabulis ir Vaiva Mainelytė Valentinas Masalskis ir Inesa Paliulytė Liubomiras Laucevičius ir Nelė Savičenko Regimantas Adomaitis ir Jūratė Onaitytė Tai žurnalo „Legendos"" 2022 m. antrojo numerio viršelis. Kokia grupė yra ant šio viršelio? SEL Foje Bix Rojaus tūzai Tai žurnalo „Legendos"" 2022 m. trečiojo numerio viršelis. Kokia aktorė yra ant šio viršelio? Asta Baukutė Dalia Storyk Eglė Gabrėnaitė Virginija Kochanskytė Tai žurnalo „Legendos"" 2022 m. ketvirtojo numerio viršelis. Koks aktorius yra ant šio viršelio? Juozas Budraitis Remigijus Vilkaitis Algirdas Latėnas Algirdas Dainavičius Tai žurnalo „Legendos"" 2022 m. penktojo numerio viršelis. Kokia šeima yra ant šio viršelio? Dukra, beje, jau užaugo. Juozapaičiai Prudnikovai Vyšniauskai Miškūnai Tai žurnalo „Legendos"" 2022 m. šeštojo numerio viršelis. Kokia žurnalistė, TV laidų vedėja yra ant šio viršelio? Gražina Sviderskytė Algimanta Žukauskienė Eglė Bučelytė Aušra Kilkuvienė Žurnale „Legendos"" galima rasti laiko patikrintas istorijas, garsiausių asmenybių biografijas ir išpažintis. Prenumeruoti žurnalą galima čia.","Tekste pateikiamas „Legendos“ žurnalo testas su 12 klausimų apie 2021–2022 m. numerių viršelius, kuriuose vaizduojami žymūs žmonės ir akimirkos iš jų gyvenimo."
"NT rinka ir vėl klesti Palūkanų normoms ir toliau pamažu krentant, gyventojai vis aktyviau ieško nuosavo būsto. Pavyzdžiui, Vilniuje šiais metais ir toliau stebimas spartus rezervacijų pirminėje rinkoje augimas, gerokai viršijantis ilgalaikį istorinį vidurkį. Panašu, kad pirkėjai, kurį laiką atidėlioję būsto pirkimą, šiuo metu skuba išsirinkti sau labiausiai tinkančius namus. Nepaisant vis dar pakankamai didelio neparduotų būstų skaičiaus bei tempą išlaikančių statybos apimčių, stebimas ir paspartėjęs būsto kainų augimas, ypatingai Klaipėdoje. Lietuvos banko skaičiuojamas pasikartojančių sandorių indeksas rodo, kad per metus butai Klaipėdoje brango beveik 15 proc. Kaune - 7 proc., o Vilniuje brangimas nesiekė 2 proc. Registrų centro duomenys indikuoja apie panašų kainų augimą, tiesa, kiek spartesnį Vilniuje - čia per metus kainų augimas siekė daugiau nei 5 proc. Kas lėmė tokias kainų tendencijas? Daugiausiai tam įtakos turėjo stipri darbo rinka - žemas nedarbo lygis ir sparčiai augantys atlyginimai, tačiau buvo ir kitų svarbių priežasčių. Kodėl būsto kainos ir toliau kyla? Būsto rinkos variklis yra pirkėjai - svarbios jų pajamos, užimtumas ir lūkesčiai. Pastaraisiais metais Lietuvoje nedarbo lygis šiek tiek pakilo tik dėl iki arti rekordinių aukštumų esančio užimtumo. Prie to prisidėjo ne tik į šalį atvykę užsienio piliečiai, bet ir į šalį grįžę lietuviai. Visgi, kitas itin svarbus dėmuo yra augančios pajamos - vidutinis darbo užmokesčio augimas siekia kiek daugiau nei 10 proc. Itin svarbia grupe čia išlieka jauni gyventojai, kurie ieško savo pirmojo būsto. Valstybės duomenų agentūros duomenimis, apie ketvirtadalis visų 30-39 amžiaus gyventojų šalyje uždirba daugiau nei 3000 tūkst. eurų neatskaičius mokesčių. Ir tai išlieka didžiausias pajamas gaunanti gyventojų grupė šalyje. Kaip rodo ,,Swedbank"" duomenys, į šią amžiaus grupę patenkantys asmenys dažniausia turi ir didžiausias būsto paskolas, kurios vidutiniškai siekia beveik 100 tūkst. eurų. Negana to, demografinės tendencijos išlieka teigiamos. Visuose didžiuose šalies miestuose gyventojų skaičius didėja pastaruosius 6 metus iš eilės - daugiausiai dėl išorinės imigracijos, bet taip pat ir dėl migracijos šalies viduje. Ir nors grynoji migracija, ateityje, tikėtina, sumažės, vis dar išliks teigiama. Panašu, kad yra ir kultūrinis bei socialinis elementas. Kaip rodo ir vidiniai banko duomenys, Lietuva pirmauja pagal jauniems asmenims suteiktas būsto paskolas Baltijos šalyse. Iš vienos pusės, jaunų gyventojų finansinės galimybės leidžia įsigyti nuosavą būstą, iš kitos pusės, tikėtina, egzistuoja ir socialinis bei kultūrinis spaudimas - gyventojai nuosavą būstą dažniausiai įvardija kaip pagrindinį vidurinės klasės atributą. Lietuvoje, Eurostat duomenimis, būstą nuomoja vos 11 proc. gyventojų. Palyginimui, Estijoje tokių gyventojų yra 21 proc., Latvijoje - 16 proc., o vidutiniškai ES kas trečias gyventojas gyvena nuomojamame būste. Kiti ekonominiai rodikliai taip pat išlieka itin džiuginantys - sparčiai auga ir pramonės, ir mažmeninės prekybos apimtys, o daugelis nekilnojamojo turto vystytojų neturi finansinių problemų, dėl kurių skubėtų likviduoti turtą už mažesnę kainą. Galiausiai, reikia nepamiršti ir augančių statybų sąnaudų statytojų pusėje - atlyginimai, griežtėjantys reikalavimai energetiniam efektyvumui, priedangų bei gerbūvio įrengimas taip pat kelia naujo būsto kainas. Ar NT mokestis gali prisidėti prie kainų augimo? Kol kas nėra aišku, kaip keisis NT mokestis po mokesčių pakeitimų, bet net jeigu ir mokestis išliktų toks pat, kitais metais jį mokės gerokai daugiau gyventojų. Registrų centras šiais metais atliks visos Lietuvos nekilnojamojo turto masinį vertinimą ir perskaičiuos vidutines rinkos vertes, kurių yra skaičiuojami NT mokesčiai. Šiuo metu mokestį moka tie gyventojai, kurių NT turto vertė siekia daugiau nei 150 tūkst. eurų. Visgi, paskutinį kartą mokestinės vertės buvo nustatytos dar 2020 metais - o nuo to laiko būsto kainos išaugo apie 80 proc. Taigi, didelė dalis būstų miestuose jau pateks į šią kategoriją. Iš vienos pusės, platesnis NT mokestis gali prisidėti prie kainų augimo, ypatingai nuomos. Iš kitos pusės, tai gali atlaisvinti šiuo metu mažai naudojamus būstus. Skaičiuojama, kad tokių būstų Vilniuje gali būti iki dešimtadalio, taigi, pasiūla išaugtų. Negana to, investicinio būsto pirkėjai taip pat turės dar kartą gerai įsivertinti ar nuomos grąža juos tenkina. Ko laukti ateityje? Teigiamos demografinės tendencijos, krentančios palūkanos ir dviženkliu tempu augantys atlyginimai - priežasčių spartesniam būsto kainų kilimui toli ieškoti nereikia. Tad gyventojai, laukę pigesnių būstų, neturėtų nustebti, jei didžiausia turto klasė Lietuvoje ir toliau augs. Nepaisant to, vis dar aukštas neparduotų butų skaičius bei žema nuomos grąža taip pat rodo, kad nėra struktūrinio būsto trūkumo, o tai turėtų slopinti būsto kainų augimą ateityje. Kitaip sakant, būsto kainos kyla, ir kils toliau, bet stiprėjant paklausai bus išvengta didelių būsto kainų šuolių. Ypač tokių, kokius matėme 2021-2022 metais.","NT rinka Lietuvoje klesti dėl mažėjančių palūkanų, augančių atlyginimų ir teigiamų demografinių tendencijų, tačiau, nors būsto kainos toliau kyla, struktūrinio būsto trūkumo nėra, kas turėtų slopinti didelius kainų šuolius ateityje. Vilniuje, Klaipėdoje ir Kaune būsto kainos augo skirtingais tempais, o NT mokestis ir nuomos rinkos pokyčiai gali dar labiau paveikti šias tendencijas."
"Nors sostinės ekipa buvo suklupusi reguliariajame sezone, visgi finaliniame etape Širvintose iš Trakų Vokės kilęs lėkščiasvydžio klubas nepaliko vilčių savo varžovams. Ketvirtfinalyje „Vorai"" 17:7 įveikė antrąja savo komanda vadinamą „Trakų Vokę"", pusfinalyje 14:12 susitvarkė su Kauno „Shooting Stars"", o finale sostinės derbyje prieš „KossMix"" pirmavo viso susitikimo metu ir triumfavo 17:14. Arno Talačkos nuotr./Lietuvos lėkščiasvydžio uždarų patalpų čempionatas. „KossMix"" komanda. Viso čempionato metu į priekį „Vorus"" tempė Dovydo Gaubos ir Mato Mikėno tandemas. Finalinėje kovoje pirmasis atliko 7 rezultatyvius perdavimus ir pelnė 5 taškus, o antrasis prisidėjo 5 perdavimais ir 6 disko sugavimais taškų pelnymo zonoje. Kitame pusfinalyje daug kam netikėtai krito Kauno „Skraidantys drambliai"", kurie buvo čempionato lyderiai ir po reguliaraus sezono pirmavo. „KossMix"" gana lengvai 17:10 susitvarkė su laikinosios sostinės ekipa. Verta paminėti, jog „KossMix"" sukūrė mažą stebuklą, mat į atkrintamąsias pateko iš „iššūkio"" grupės, užėmę joje tik 2 vietą. Vilniečiai ketvirtfinalyje 16:13 atsirevanšavo savo skriaudikams iš Klaipėdos „Kylančios bangos"", kurie buvo įveikę juos antrajame pirmenybių etape. Rungtynėse dėl trečios vietos tarp dviejų Kauno komandų „Shooting stars"" ir „Skraidančių dramblių"", pergale 17:15 džiaugėsi pastarieji. Arno Talačkos nuotr./Lietuvos lėkščiasvydžio uždarų patalpų čempionatas. D.Gauba tapo pirmenybių naudingiausiu žaidėju, per rungtynes vidutiniškai pelnydavęs po 8,5 taško. Nuo jo nedaug atsiliko „Dramblių"" lyderis Vytautas Kazlauskas, per mačą vidutiniškai rinkęs 8,2 taško. Arno Talačkos nuotr./Lietuvos lėkščiasvydžio uždarų patalpų čempionatas. Dovydas Gauba Prestižinį žaidimo dvasios apdovanojimą namo išsivežė taip pat „Vorai"". Galutinė 2024/2025 m. Lietuvos uždarų patalpų lėkščiasvydžio čempionato rikiuotė:","Širvintose vykusiame Lietuvos lėkščiasvydžio uždarų patalpų čempionate triumfavo sostinės „Vorai“, kurie finale 17:14 nugalėjo „KossMix“, o naudingiausiu žaidėju tapo Dovydas Gauba."
"„Aš nėjau į valdžią, kad man dovanotų gėlių, sakytų komplimentus ar visi mane labai mylėtų. Taip galvoti yra pats beviltiškiausias užsiėmimas. Politikas kaip krepšinio treneris. Kurį laiką tu gali būti labai geras, visi tau ploja, giria, o tada prasideda..."" - tinklalaidėje „Akis į akį su Arūnu Valinsku"" sakė buvusi premjerė Ingrida Šimonytė. Nuo mažens tiesmukumu garsėjusi politikė teigė visada kėlusi nepatogumų: „Buvau iš tų, kurie nebijodavo pasakyti. Net tada, kai nelabai buvo galima pasakyt. Ir iš to, galbūt, gimė toks manymas, kad esu akiplėša."" Kai ką nors sakyti beviltiška - ji taip pat randa priemonių pozicijai išreikšti. „Yra buvęs toks Gražulis Seime, tai kai jis rėkdavo prie mikrofono, aš užsidėdavau ausines ir garsiai klausydavausi „Metallicos"". Tai buvo mano būdas negirdėti, ką jis sako"", - juokėsi buvusi premjerė. Ir vis dėlto, nors tikina turinti storą odą ir išmokusi nereaguoti į nepagrįstas replikas, vienas parlamente išgirstas klausimas ją įskaudino. „Yra toks pilietis, jis vis dar Seime, perbėgęs kelias partijas. Kai prasidėjo plataus masto invazija į Ukrainą, nenuostabu, kad ir Vyriausybė, ir aš asmeniškai palaikiau puolamą šalį. Tas žmogus parlamente viešai manęs paklausė, kodėl skatinu karą. Klausime buvo įpinta mintis: ar todėl, kad tu neturi vaikų, tau negaila, kad žus Lietuvos vyrai? Nieko šlykštesnio manęs per visą kadenciją niekas nėra paklausęs"", - prisipažino I.Šimonytė.","Buvusi premjerė Ingrida Šimonytė tinklalaidėje pasakojo apie savo tiesmuką politinį stilių ir gebėjimą ignoruoti neigiamas replikas, tačiau prisipažino, kad ją įskaudino vienas klausimas Seime apie jos paramą Ukrainai."
"„Dagny"" - viena ryškiausių Norvegijos popmuzikos žvaigždžių, pasižyminti užkrečiančiomis melodijomis ir energija. Jos dainos perklausytos daugiau nei milijardą kartų, o hitas „Somebody"" tapo Norvegijos radijo topų rekordininku. „Live Nation Lietuva"" nuotr./Dagny Dagny - Somebody Kitas ypatingas svečias „CHINCHILLA"" - kūrėja, rašytoja ir prodiuserė, išsiskirianti savitu stiliumi ir visiška kūrybine laisve. Jos hitas „Little Girl Gone"" perkopė 200 mln. perklausų, o ji tapo pirmąja Jungtinės Karalystės solo atlikėja, pasiekusia „Billboard"" kylančių atlikėjų topo viršūnę. Bendradarbiaudama su „Island Records"" ir turėdama milijonus klausytojų, „CHINCHILLA"" toliau stebina savo išskirtine muzika ir įvaizdžiu. „Live Nation Lietuva"" nuotr./„CHINCHILLA"" CHINCHILLA - Little Girl Gone Jau anksčiau skelbta, kad Justino Timberlake'o koncertas Kaune sulaukė milžiniško susidomėjimo - visi bilietai išparduoti praėjus vos valandai nuo viešos prekybos bilietais pradžios. Kauno Dariaus ir Girėno stadione laukiama daugiatūkstantinės gerbėjų minios iš Lietuvos ir kitų šalių. Justinas Timberlake'as - tikrų tikriausias pramogų pasaulio talentas: įrašų atlikėjas, prodiuseris, dainų autorius ir aktorius. Per savo karjerą jis pardavė daugiau nei 54 milijonus albumų ir 63 milijonus singlų visame pasaulyje, taip pat dar 70 milijonų įrašų kaip grupės „*NSYNC"" lyderis. Justinas Timberlake'as yra pelnęs dešimt „Grammy"" apdovanojimų pop, šokių ir R&B kategorijose, įskaitant sėkmingus solo albumus „Man of the Woods"", „The 20/20 Experience"", „FutureSex/LoveSounds"" ir jo debiutinį albumą „Justified"", taip pat už bendrus projektus su Jay-Z. Atlikėjas gali pasigirti surinkęs daugiau nei 23 milijardus garso ir vaizdo perklausų bei peržiūrų įvairiuose platformose ir yra laimėjęs net keturis „Emmy"" apdovanojimus už įsimintiniausius pasirodymus laidoje „Saturday Night Live"". Kine jis taip pat yra įgarsinęs „DreamWorks"" animacinių filmų franšizės fenomeną „Troliai"", įskaitant trečiąją dalį „Troliai 3"", išleistą 2023 m. Jo hitas „Can’t Stop the Feeling!"" iš filmo „Troliai"" buvo nominuotas „Geriausios dainos"" kategorijoje 2017 m. „Oskarų"" apdovanojimuose. Justin Timberlake - Cry Me a River Visai neseniai Timberlake išleido savo šeštąjį studijinį albumą „Everything I Thought It Was"", kuriame yra 18 visiškai naujų kūrinių, įskaitant hitus „Selfish"" ir „No Angels"". Šiuo metu JustinTimberlake leidžiasi į anšlaginį pasaulinį turą „The Forget Tomorrow World Tour"", kurio metu aplankys daugiau nei 50 miestų, tame tarpe ir Lietuvą. Vienintelis superžvaigždės Justin Timberlake koncertas Lietuvoje įvyks 2025-ųjų metų birželio 6 - ąją dieną Kauno Dariaus ir Girėno stadione.","Tekste aprašomi trys atlikėjai: Norvegijos popmuzikos žvaigždė Dagny, išskirtinio stiliaus kūrėja iš JK CHINCHILLA ir pasaulinė superžvaigždė Justinas Timberlake'as, kuris rengia pasaulinį turą ir koncertuos Lietuvoje 2025 m. birželio 6 d."
"Australų kelpio mišrūnas, kuris buvo rastas negyvas, uždarytas narve, šalia moters kūno namuose, greičiausiai mirė dėl dehidratacijos ir bado bei išsekimo, teigiama Naujojo Meksiko Žemės ūkio departamento ataskaitoje, kurią gavo NBC News. „Skrandis buvo beveik tuščias, išskyrus mažus kiekius plaukų ir tulžies"", ataskaitoje nurodė veterinarijos patologas. „Storosios žarnos buvo beveik tuščios, išskyrus mažus kiekius žalių, storų ir lipnių išmatų, kurios buvo beveik tik iš plaukų."" Tyrėjai nenustatė jokių infekcinių ligų ar sužalojimų, kurie galėjo sukelti gyvūno mirtį. Pagal patologą, „jei šuo buvo uždarytas uždaroje erdvėje be prieigos prie maisto ar vandens, tikėtina, kad jis mirė nuo dehidratacijos / išsekimo."" Kodėl šuo buvo uždarytas narve, paaiškino Santa Fe apygardos šerifas Adanas Mendoza. Jis teigė, kad anksčiau B.Arakawa buvo nuvykusi į vietinę veterinarijos kliniką, kad suteiktų medicininę pagalbą šuniui prieš mirtį. „Iš tyrimo mes žinome, kad 2025 m. vasario 9 d. ji paėmė augintinį iš Gruda veterinarijos ligoninės, - kovo 7d. spaudos konferencijoje aiškino šerifas Adanas Mendoza. - Buvo atlikta procedūra, kuri galėjo paaiškinti, kodėl šuo buvo narve."" Remiantis šuns nekroskopijos ataskaita taip pat patvirtinta, kad jam buvo atlikta operacija. Patologas pastebėjo, kad šuns blužnis buvo pašalinta, o susiūtos žaizdos buvo rastos plonojoje žarnoje. Tačiau dėl audinių stipraus suirimo patologas pažymėjo, kad „operacijos priežastis nebuvo nustatyta"". Vasario 27 d. atlikto skrodimo rezultatai parodė, kad B.Arakawa mirė nuo hantavirusinio plaučių sindromo (HPS) - reto graužikų platinamo viruso. Mirties priežastis buvo natūrali. Tuo tarpu G.Hackmano mirties priežastimi įvardijama hipertenzinė ir aterosklerozinė širdies ir kraujagyslių liga. Reikšmingai prie mirties prisidėjusiu veiksniu taip pat įvardijami progresavusios Alzheimerio ligos požymiai. Naujosios Meksikos vyriausioji teismo medicinos ekspertė daktarė Heather Jarrell nepatvirtino, kad mirusią kino žvaigždę ištiko širdies smūgis, tačiau pažymėjo, kad jam galėjo būti „sutrikęs širdies ritmas"". Vida Press nuotr./Gene'as Hackmanas su žmona Betsy Arakawa Žmonės.lt primena, kad legendinė Holivudo žvaigždė Gene'as Hackmanas ir jo žmona Betsy Arakawa vasario mėnesį buvo rasti negyvi savo namuose. Kartu buvo rastas ir negyvas jų šuo. Vasario 27 d. atlikto skrodimo rezultatai parodė, kad B.Arakawa mirė nuo hantavirusinio plaučių sindromo (HPS) - reto graužikų platinamo viruso. Mirties priežastis buvo natūrali. Tuo tarpu G.Hackmano mirties priežastimi įvardijama hipertenzinė ir aterosklerozinė širdies ir kraujagyslių liga. Reikšmingai prie mirties prisidėjusiu veiksniu taip pat įvardijami progresavusios Alzheimerio ligos požymiai. Naujosios Meksikos vyriausioji teismo medicinos ekspertė daktarė Heather Jarrell nepatvirtino, kad mirusią kino žvaigždę ištiko širdies smūgis, tačiau pažymėjo, kad jam galėjo būti „sutrikęs širdies ritmas"". Dukart „Oskaro"" laureatui sausio pabaigoje sukako 95 metai. Jis buvo žinomas kaip atsiskyrėlis, nes nuo 2004 m., kai suvaidino Monroe „Erelį"" politinėje satyroje „Sveiki atvykę į Mooseportą"" (Welcome to Mooseport), nesifilmavo jokiuose filmuose. Aktorius pirmą kartą atsidūrė dėmesio centre, kai 1967 m. suvaidino filme „Boni ir Klaidas"" (Bonnie and Clyde), o vėliau vaidino daugybėje populiarių filmų ir televizijos laidų, pavyzdžiui, „Supermenas"" (Superman), „Prancūzų ryšininkas"" (The French Connection) ir kt. Vida Press nuotr./Gene'as Hackmanas 2004 m. jis paskelbė, kad baigė aktoriaus karjerą. Gene'as susikrovė daiktus, paliko Los Andželą ir išvyko į Santa Fe miestą Naujoje Meksikoje ir niekada nebesigręžiojo atgal. Iš pradžių kai kas manė, kad šis šokiruojantis sprendimas susijęs su jo santuoka. Iš tikrųjų „Oskaru"" apdovanotas aktorius metė aktorystę dėl patiriamo didelio streso, kuris jam tapo per didelis, kai pradėjo kamuoti širdies problemos, rašo „Daily Mail"".","Gene'as Hackmanas ir jo žmona Betsy Arakawa buvo rasti negyvi savo namuose; B. Arakawa mirė nuo hantavirusinio plaučių sindromo, o G. Hackmano mirties priežastis – širdies ir kraujagyslių ligos. Jų šuo, rastas negyvas narve, greičiausiai mirė nuo dehidratacijos ir bado po atliktos operacijos."
"„Ūkininkai šiandien gali pasitelkti daugybę įrankių, galinčių pagerinti augalų sveikatą, dirvožemio kokybę, optimizuoti išteklių naudojimą ir panašiai. Žinoma, tuo reikia itin domėtis, žinoti, ką ir kokiomis proporcijomis naudoti. Tačiau besikeičiančios sąlygos verčia greičiau adaptuotis ir priimti sprendimus, ir tam kartais praverčia sukauptos žinios"", - sako „Linas Agro"" agrotechnologijų plėtros vadovė dr. Gabrielė Pšibišauskienė. Augalams - stiprybė iš gamtos: kaip atsirado biostimuliatoriai? Trąšos, pesticidai, mikroelementai - vienos dažniausiai ūkiuose naudojamos priemonės. Tačiau greta jų vis dažniau atsiranda ir biostimuliatoriai. Tai - medžiagos, kurios skatina augalų augimą ne tiesiogiai aprūpindamos maistinėmis medžiagomis, bet aktyvindamos natūralius biologinius procesus. Šios priemonės, gaminamos tiek iš natūralių, tiek iš sintetinių medžiagų, padeda geriau įsisavinti maisto medžiagas, didina atsparumą stresui ir gerina dirvožemio būklę. Dabartiniais duomenimis, pasaulinės biostimuliatorių rinkos dydis pernai siekė kiek daugiau nei 4 mlrd. JAV dolerių. Prognozuojama, kad jų rinka iki 2032 m. išaugs daugiau nei dvigubai - iki 9,75 mlrd. JAV dolerių. „Ūkininkai vis dažniau naudoja biostimuliatorius kartu su tradicinėmis trąšomis, siekdami maksimaliai sumažinti augalams tenkantį stresą, padidinti derlių bei sumažinti neigiamą poveikį aplinkai. Šių medžiagų veiksmingumas gali skirtis priklausomai nuo auginamų kultūrų ir vietinių aplinkos sąlygų. Tačiau biostimuliatorius vienija tai, kad jie visi rūpinasi augalų „saugumu"", - teigia G.Pšibišauskienė. „Linas Agro"" duomenimis, itin sparčiai auga pažangių biostimuliatorių naudojimas: ūkininkai vis dažniau pasitelkia jūros dumblių ekstraktus, specifinius koncentruotų amino rūgščių, polisacharidų, mikroorganizmų pagrindo produktus, taip pat mikroorganizmų susintetintų specifinių biologiškai aktyvių junginių produktus. Teigiama, kad jie skatina spartesnį maisto medžiagų pasisavinimą ir augalų augimą. Dirbtinis intelektas atranda kelius ir į žemės ūkį Viena naujausių technologijų, vis labiau įsigalinčių ne tik skaitmeniniame, bet ir realiame pasaulyje, yra dirbtinis intelektas (DI). Jis pasitelkiamas ir žemės ūkyje, suteikiant galimybę priimti duomenų analize paremtus sprendimus. Žemės ūkio specialistai nurodo, kad DI algoritmai realiuoju laiku gali analizuoti dirvožemio, orų ir augalų duomenis, siekiant optimizuoti laistymą ir tręšimą. Ši technologija pasitelkiama ir derliaus prognozėms: mašininio mokymosi modeliai leidžia numatyti derlių bei prognozuoti kenkėjų protrūkius, taip suteikiant ūkininkams galimybę veikti iš anksto. Pastebima, kad Lietuvos ūkininkai pradeda taikyti DI kaip įrankį pasėlių priežiūrai. „Be viso to, DI valdomi įrenginiai, ateityje galėtų tiksliai pasėti ir purkšti laukus, tai leistų sumažinti darbo jėgos poreikį bei sutaupyti. Visos šios technologijos leidžia ūkininkams veikti efektyviau ir greičiau prisitaikyti prie besikeičiančių sąlygų"", - tikina agrotechnologijų ekspertė. Vieno sprendimo nepakanka - būtina visų sinergija G.Pšibišauskienė taip pat pabrėžia, kad praktiškai visos dabartinės technologinės inovacijos leidžia kokybiškai ir itin tiksliai atlikti žemės ūkio darbus. Anot jos, atliekant dirvožemio tyrimus, galima taikyti tikslųjį tręšimą, priimti tinkamus kalkinimo sprendimus ir įgyvendinti kintamosios normos sėją. „Šiuolaikiniame žemės ūkyje turime galimybę naudoti taškinį purškimą pesticidais, kuomet herbicidai išpurškiami tik ant konkrečios piktžolės, nors ši sritis - vis dar tobulinama. Itin pažangūs azoto sensoriai bei palydoviniai sensoriai, kurie nuskaito pasėlius ir tręšia juos tik tiek, koks augalams yra tuo metu faktinis azoto poreikis. Kartu panaudojus ir DI pranašumus, atsiveria visos galimybės dar efektyviau ir ekonomiškiau panaudoti įvairius agregatus"", - teigia „Linas Agro"" atstovė. Nors dabartinių inovacijų ir technologijų potencialas - beveik neribotas ir keliantis iššūkių, tikroji nauda atsiskleidžia tada, kai jos naudojamos kartu, pagal tinkamai parengtą planą. Pavyzdžiui, jei biostimuliatorių naudojime būtų pasitelktos DI galimybės, remiantis pastarojo apdorotais duomenimis būtų galima numatyti, kuriose lauko vietose biostimuliatoriai duotų daugiausia naudos. „Dirbtinio intelekto ir agrotechnologinių priemonių rinkinių derinimas leidžia analizuoti dirvožemio duomenis bei sudaryti efektyvesnius sėjomainos, tręšimo bei purškimo planus. Tokia taikomų technologijų sinergija padėtų spręsti kylančius iššūkius dėl derliaus kiekybės ir kokybės ar dirvožemio degradacijos. Kartu šios inovacijos leidžia ūkininkauti tiksliau, produktyviau, rentabiliau ir draugiškiau aplinkai"", - teigia „Linas Agro"" agrotechnologijų plėtros vadovė dr. G.Pšibišauskienė. Apie AB „Linas Agro"" AB „Linas Agro"" - viena didžiausių agroverslo bendrovių, kuri valdo 13 įmonių Lietuvoje, Latvijoje, Estijoje ir užtikrina visą veiklos grandinę - nuo sėklų pardavimo, iki grūdų supirkimo. Įmonė priklauso AB Akola group.","Žemės ūkio sektoriuje vis dažniau naudojami biostimuliatoriai ir dirbtinis intelektas (DI) siekiant pagerinti augalų augimą ir optimizuoti išteklių naudojimą, o tokių technologijų sinergija leidžia efektyviau spręsti kylančius iššūkius ir aplinkosaugos klausimus."
"Laidoje „Nuogas pokalbis su Danieliumi Bunkumi"" buvęs sostinės meras Artūras Zuokas įvardp savo moto, kuris puikiai aprašo jo sėkmės receptą. „Būk realistas, siek neįmanomo"", - sakė garsus vyras, sukūręs visą eilę sėkmingų verslų, palikęs ryškų pėdsaką politikoje. Artūras pasakojo, kad jo vaikystė nebuvo lengva. Tačiau rankų sudėjęs jis nelaukė geresnių laikų - ėmė dirbti dar paauglystėje. „Aš daug dirbau. Nuo 15-kos dirbdavau pagalbinius darbus tai statybose, tai parduotuvėse. Taip pat turėjau pirmąjį versliuką. Važiuodavau į Klaipėdą, į valiutines parduotuves, kur pirkdavau vadinamuosius „bonusus"", leisdavusius įsigyti valiutinių prekių. Pirkdavau cigaretes. Grįžęs į Jonavą, profesinę mokyklą, kurioje tuomet mokiausi, pardavinėdavau bendramoksliams po vieną cigaretę"", - pirmąjį verslą prisiminė Artūras. Apie nardymą biznio vandenyse papasakojęs garsus vyras prasitarė, kad karjeros pike buvo įvaldęs šimtamilijoninį verslą. Danielius Bunkus, Artūras Zuokas / Žygimanto Gedvilos nuotr. „Aš viską dariau intuityviai. Neturėjau verslo planų, nerengiau skaičiavimų. Aš nesu lošėjas, net loterijos bilietų neperku, - pripažino Artūras ir išvardino garsių pavadinimų įmones, kurias atvedė į Lietuvą. - Vienu metu su partneriais verslą buvau užsukęs iki kokių 100 milijonų Vokietijos markių. Ilgą laiką negalėjau apie tai kalbėti, tačiau vienu metu buvau tapęs vieno iš didžiausių karinių kompleksų Švedijoje atstovu Baltijos šalims"". Pasiturintis vyras laidoje sutiko įvardyti ir brangiausią savo pirkinį. Tai - jachta. „Per gyvenimą daug laivų esu pakeitęs. Pirmasis man kainavo apie 210 tūkst. Vokietijos markių. Tais laikais tai buvo dideli pinigai"", - atskleidė Artūras. Kai laidoje buvo priverstas prabilti erotinėmis temomis, politiko žandai paraudo. Paklaustas, ar jis, nestokojantis charizmos ir sėkmės, sulaukdavo pasiūlymų tapti meilužiais, A.Zuokas pasiryžo paatvirauti. Artūras Zuokas / Žygimanto Gedvilos nuotr. „Be abejonės, visko būdavo - moteriškas kolektyvas. Savivaldybėje rengdavome kalėdinius vakarėlius. Pamenu, kartą viena moteris mane pakviečia šokti, mūsų pokalbis krypsta viliojimo linkme. Ir tuomet ji man sako: „Bet gi jūs gėjus"", - istorija dalinosi buvęs sostinės meras. Jis patikino visada stengęsis valdyti emocijas ir jausmus. Peržengti ribos esą negalėjęs dėl šeimyninės situacijos. Tiesa, prisipažino, kad santykiams priėjus liepto galą, nukrypti į šalį teko. „Mūsų skyrybos truko trejus metus. Tuomet yra buvę pažinčių. Tačiau tai buvo labiau neįpareigojantys dalykai. Kalbant apie dabartinę žmoną, Augustą, jeigu ji nebūtų parodžiusi iniciatyvos, aš pats nebūčiau peržengęs ribos"", - patikino A.Zuokas. Augusta Zuokė, Artūras Zuokas / Patricija Adamovič / BNS","Buvęs Vilniaus meras Artūras Zuokas laidoje „Nuogas pokalbis su Danieliumi Bunkumi"" dalinosi savo gyvenimo ir verslo patirtimi, pabrėždamas savo moto „Būk realistas, siek neįmanomo"". Jis pasakojo apie savo vaikystę, verslininko kelią, asmeninius iššūkius ir santykius, taip pat atskleidė"
"Šaulys - ne tik ginkluotas pilietis „Šaulys - tai ne tik ginkluotas pilietis. Tai ir bendruomenės narys, savanoris, mokytojas, organizatorius ar net virėjas"", - sako Lietuvos šaulių sąjungos Priekulės Vėtros kuopos vadas Algimantas Poška, pabrėždamas, kad šaulys tai visų pirma - sąmoningas žmogus, kuris savo įgūdžius, profesiją, pomėgius nukreipia ten, kur valstybei labiausiai reikia. Šauliai, dažnai matomi karinėse pratybose ar žygiuose, šįkart „Italų dienose Klaipėdoje"" pasirodė visai kitame amplua - įsitraukė į gurmanišką misiją gaminti itališkus makaronus „Italų dienų"" šventės svečiams. „Mums svarbu parodyti, kad šaulystė yra įvairialypė. Tai įsipareigojimas ne tik ginti, bet ir kurti, vienyti žmones, mokyti, įkvėpti"", - pabrėžė Priekulės šaulių vadas. Klaipėdos miesto savivaldybės ir kultūros centro „Žvejų rūmai"" organizuotame renginyje „Italų dienos Klaipėdoje"" Priekulės Vėtros kuopos šauliai itališkus makaronus virė pačių šaulių pagamintuose kazanuose, kuriuose maistą galima gaminti ir lauko sąlygoms - žygiuose ar šaulių pratybose. „Tokios veiklos ne tik džiugina žmones, bet ir parodo, kad šauliai yra universalūs ir gali veikti pačiose įvairiausiose situacijose - vieną dieną mes stovime rikiuotėje su ginklais, o kitą - prie puodų, gaminame maistą ir kviečiame žmones pabendrauti dalydamiesi maistu, bendryste, patirtimis"", - priduria Priekulės Vėtros kuopos vadas. Kulinariniai ir šauliški patarimai Šventėje buvo išdalinta šimtai porcijų makaronų, o miestelėnus šauliai kvietė bendrauti, gaminti kartu, pažinti ir susipažinti su šauliais bei jų veiklomis. Virtuvės šefas Gian Luca Demarco yra puikus pavyzdys, kad šauliu-rėmėju gali tapti ir užsienietis, jei jis yra ES šalies pilietis ir gyvena Lietuvoje. Šventėje kartu su kitais broliais ir sesėmis šauliais jis ne tik dirigavo gaminimo procesui, bet ir dalijosi patarimais, kaip patiems pasigaminti išskirtinį padažą, kad maistas neprarastų tikro itališko skonio. „Pirmieji mano susitikimai su šauliais buvo šventėse, kuriose gamindavau didelius kiekius maisto - tada šauliai padėdavo ten, kur mūsų rankų jau nebeužtekdavo. Prisimenu, kai prieš dešimt metų Ukrainoje prasidėjo neramumai, ėmiau ieškoti, kur galėčiau prisidėti, padėti, o kartu ir pats įgyčiau daugiau žinių, kaip elgtis ekstremaliose situacijose vardan savo šeimos ir savo paties saugumo"", - pasakojo charizmatiškasis italas. Kaip užsienio šalies pilietis, Gian Luca Demarco negalėjo tapti šauliu, tad iš pradžių tiesiog padėjo gaminti maistą. Vėliau jis tapo Lietuvos šaulių sąjungos nariu rėmėju, o tai atvėrė dar daugiau galimybių: „Daugiau sužinojau apie organizacijos veiklą, įgijau vertingų praktinių įgūdžių. Buvimas Šaulių sąjungos dalimi man leido suvokti, kad jei universitetas suteikia žinių ir išsilavinimą, tai čia eini į gyvenimo universitetą"". Pasak Gian Lucos, iš pirmo žvilgsnio svetimi žmonės Šaulių sąjungoje greitai tampa artimi. „Jei blogai - padės, jei gerai - pagirs. Ir man, kaip emigrantui, šauliška brolystė parodė, kad esu savas, kad esu lygus su lietuviais. Laikui bėgant broliai ir sesės šauliai tampa kaip šeima"", - bendryste džiaugiasi jis. Gian Luca Demarco pabrėžia, kad prisijungimas prie šaulių yra ne tik noras kažkam padėti, bet ir rimtas pasiruošimas. „Žmonės galvoja: ‘Kai reikės, kažkaip prisidėsiu’, bet dažniausiai nežino, kiek ir kokių žinių, įgūdžių tam reikia. Džiaugiuosi matydamas, kad Šaulių sąjunga plečiasi - šiandien jau turime beveik 17 tūkstančių šaulių, daugėja ir veiklos sričių: veikia maitinimo, komunikacijos, logistikos, medicinos, kibernetinio saugumo ir informacinių technologijų, bepiločių orlaivių ir kiti vienetai. Fantastiška, kai žmogus savo noru, savo žiniomis ir patirtimi gali padėti savo tautai, miestui, bendruomenei ir šeimai."" Gian Luca atviras - dalyvavimas šauliškose veiklose, pratybose padeda ne tik palaikyti fizinę formą, bet ir skatina nuolat rūpintis sveikata, būti aktyviam. „Tai geriausias vaistas nuo sėdėjimo ant sofos ir burbėjimo, kad gyvenimas blogas. Judėjimas į priekį, fizinis ir emocinis aktyvumas padeda išlaikyti nuotaiką ir tikėjimą, kad viskas bus gerai."" Ugdo jaunus žmones Kol vyresnieji šauliai „Italų dienose Klaipėdoje"" rūpinosi makaronais, jaunieji šauliai iš Vakarų (Jūros) šaulių 3-iosios rinktinės patys gamino itališką citrininį limonadą ir vaišino juo šventės svečius. „Šaulystė moko pilietiškumo, pagarbos, savanorystės ir meilės Tėvynei. Vaikai ir paaugliai šauliai mokosi planuoti savo laiką, atlikti užduotis savarankiškai, bendradarbiauti su vyresniais kolegomis ir būti pasiruošusiais padėti bendruomenei, kai to labiausiai reikia"", - dalijasi Lietuvos Vakarų (jūros) šaulių 3-iosios rinktinės šaulys Šarūnas Vaičiulis. Tad limonado gaminimas jauniesiems šauliams buvo ne tik linksmas laisvalaikio praleidimo būdas, bet ir vertinga ugdymo patirtis: jaunuoliai savanoriavo, bendravo su žmonėmis, veikė komandoje. „Šaulystė ugdo atsakingus, pilietiškus ir bendruomeniškus jaunus žmones. Tokie renginiai leidžia jiems parodyti savo stipriąsias savybes ne treniruotėse, o tarp žmonių - realiame gyvenime"", - pabrėžia Vakarų (Jūros) šaulių 3-iosios rinktinės vadas mjr. Artūras Milkintis. Pastaraisiais metais Lietuvos šaulių sąjunga keičiasi ir auga, plečia veiklų spektrą. Norintys atrasti savo vietą visuotinėje šalies gynyboje gali rinktis ginkluotą arba neginkluotą gynybą, skirtingas specializacijas: informacinių technologijų ir ryšių, komunikacijos, kibernetinio saugumo, bepiločių orlaivių valdymo, logistikos, medicinos ir t.t. „Šaulių sąjunga yra platforma, kuri įgalina žmonių nerimą dėl saugumo ir ateities nukreipti į užtikrintumą, ramybę ir pasirengimą. Čia žmonėms siūloma begalė vertingų mokymų ir kursų. Jeigu galvojate, kad tai ne jums - supraskite, kad mes tokie patys civiliai, kaip ir jūs, tiesiog priėmę sprendimą ne pasyviai laukti, o veikti ir įdarbinti savo turimus įgūdžius, Prireikus, mes jau žinosime, kaip nepasimesti, ką daryti ir kaip pasirūpinti savimi ir savo artimaisiais"", - sakė Priekulės šaulių vadas A. Poška. Šaltinis: https://sc.bns.lt/view/item/italiska-virtuve-sauliu-rankose-isvire-800-porciju-makaronu-ir-vaisino-limonadu-504720","Lietuvos šaulių sąjunga demonstruoja savo įvairiapusiškumą, įtraukdama narius į skirtingas veiklas, nuo karinių pratybų iki kulinarinių renginių, pabrėždama šaulių įsipareigojimą stiprinti bendruomeniškumą ir ugdyti pilietiškus bei atsakingus žmones. Šis požiūris leidžia šauliams ne tik ginti šalį, bet ir prisidėti prie visuomenės, skatinant bendravimą ir savanorystę."
"Kovo mėnesio pradžioje su reperiu Dominyku Ježeriu-OG Version išsiskyrusi populiariausia šalyje nuomonės formuotoja Karolina Meschino verčia naują gyvenimo lapą. Žinoma moteris atvirai prabilo, kas vyko su jos asmenybe penkerius su puse metų ir ko ji siekia dabar, po skyrybų. Socialiniuose tinkluose pasiilgę sekėjai domėjosi, kaip Karolinai sekasi, kaip ji laikosi. Kurį laiką tylos sieną atsitvėrusi žinoma moteris nusprendė nebetylėti ir atsivėrė apie savo išgyvenimus. Įrašais sutiko pasidalinti ir su naujienų portalo Žmonės.lt skaitytojais. „Aš taip seniai kalbėjau į kamerą, kad net jaudinuosi įsijungusi telefoną. Sulaukiau daug žinučių su klausimais: „Kada grįši į eterį?"" „Kada papasakosi, kaip jautiesi?"" - socialiniame tinkle „Instagram"" pasakojimą pradėjo K.Meschino. Tiesa, apie skyrybas moteris kol kas viešai kalbėti nenori. „Galiu pasakyti jums, kad jaučiuosi gerai. Jeigu norite išgirsti spicy dalykų apie santykius, galite praleisti, nes nieko nepasakosiu apie skyrybas. Galiu pasidalinti tik, kaip aš jaučiuosi šiuo metu"", -teigė ji. Garsi nuomonės formuotoja pasakoja, kad būti vėl vienai su savimi yra nelengvas iššūkis, tačiau kabintis į naują etapą ji stengiasi pamažu, atrasdama save paprastose, kasdienėse veiklose. Karolina Meschino / Socialinių tinklų nuotr. „Pagrinde jaučiuosi taip, kad stengiuosi susidraugauti su savimi, kas man atrodo, taip svetima ir turbūt nėra normalu garsiai, tai sakyti. Jaučiuosi taip pametusi save per šiuos 5,5 metų. Viskas taip greitai įvyko - dukrytė, nėštumas. Tiesiog įkritau į kitus žmones ir jaučiuosi taip, kad visą laiką dariau viską dėl kitų. Buvau kažkokia apsėsta ir dabar jaučiuosi tokia nuogutė grįžusi į save. Nors niekas daug ir nepasikeitė kasdienybėje. Aš pati save buvau uždariusi į kažkokį narvelį. Man taip trūko tokių paprastų dalykų, buvau pasivaikščioti 4 kilometrus po naktinį Vilnių viena. Tiesiog aš ir muzika. Ir man net baisu, kaip aš, lyg perdozavus kažkokio grybo. Man visi vaizdai ir garsai skamba kitaip. Būna užeina tokie euforiniai pliūpsniai, absurdiškai euforinės, keistos dienos ir tada tokie sunkūs, tamsūs debesys, bet man atrodo čia normalus tas poskyrybinis periodas. Būtų keista, jeigu būtų kitaip. Man tiesiog taip baisu tas procesas vėl grįžti į save. Jaučiuosi, kad būčiau vėl paauglystėje ir visą laiką vengiau to kontakto artimo su savimi"", - tęsė ji. Karolina Meschino / Stop kadras. Karolina kliaujasi auksine gyvenimo taisykle, kad viskas atsitinka tinkamu laiku ir tinkamoje vietoje. „Tikiu, kad niekas nevyksta veltui, viskas vyksta taip, kaip turi būti ir, kai ateina laikas priimti kažkokius sprendimus stengiuosi niekada dėl nieko nesigailėti ir suprasti, kad viskas turi savo laiką ir viskas atsitiko laiku. Dėl nieko nesigailiu, tiesiog man įdomus šis naujas laikas - trisdešimtmetis ir skyrybos. Atsivertė naujas lapas mano gyvenime. Neįtikėtina, iš tokių dugnų, nepavykusio „projekto"" aš dabar kažkokiam savotiškam savo brandos pike esu. Įdomu viskas, kas manęs laukia. Jaučiuosi pakankamai gerai nusiteikusi. Norisi naujovių, pokyčių, išbandymų ir viskas įdomu"", - dalijosi žinoma moteris. Primename, kad kovo mėnesio pradžioje pasirodė žinia, kad nuomonės formuotoja Karolina Meschino išsiskyrė su atlikėju Dominyku Ježeriu-OG Version. Kalbos apie poros skyrybas aidėjo jau kurį laiką, vis dėlto kovo 8-ąją K.Meschino viešai prabilo sunkius gyvenimo pokyčius. „Žodžiai keliauja greičiau ir lengviau nei sprendimai. Visi mes norime „laimėti"": didžiuotis pasiekimais, dienomis be dėmių ir santykiais be ašarų ir suklupimų. Bet gyvenimas yra ne apie pergales, o apie patį gyvenimą, kuris tęsiasi, nepaisant nieko. Mes su Dominyku nebegyvename kartu. Tačiau, mudviejų gyvenimo tąsa yra mūsų dukra, ir jos labui visų jus prašau susilaikyti nuo viešų vertinimų ar teisimo. Tai, kas atsiduria viešoje erdvėje, niekur nebedingsta, o atsiriboti nuo piktų žodžių nelengva.","Lietuvos nuomonės formuotoja Karolina Meschino, išsiskyrusi su reperiu Dominyku Ježeriu-OG Version, pradeda naują gyvenimo etapą, stengdamasi atrasti save ir susitaikyti su asmenine laisve bei pokyčiais. Nors viešai apie skyrybų detales ji nekalba, Karolina atvirauja apie savo emocinę būseną"
"Viena iš kompleksinės ekologiško viešojo transporto plėtros krypčių - dviračių infrastruktūros gerinimas Kauno, Klaipėdos, Šiaulių ir Panevėžio miestuose. 2007-2013 m. Europos Sąjungos paramos lėšomis šiuose miestuose iš viso bus nutiesta ir atnaujinta daugiau kaip 20 kilometrų pėsčiųjų ir dviračių takų, šalia jų įrengiami dviračių stovai ir suoliukai, apsauginiai atitvarai. Šiems darbams bus panaudota apie 16,6 mln. litų ES sanglaudos fondo lėšų, suteiktų pagal Susisiekimo ministerijos administruojamą Sanglaudos skatinimo veiksmų programos priemonę „Kompleksinė ekologiško viešojo transporto plėtra"". „Šiuos projektus reikia vertinti tik teigiamai, nes sudaromos saugios sąlygos dviratininkams važinėti mieste. Tai išties opi problema, kad dviračių mėgėjai turi naudotis arba automobilių keliu, arba pėsčiųjų takais, o tai didina eismo nelaimių riziką. Dviračių ir pėsčiųjų takai atskiria eismo dalyvius, ir dviratininkams reikia mažiau naudotis automobilių keliais, kur eismo įvykiai būna patys skaudžiausi"", - teigia plento ir kalnų dviračių sporto mėgėjų „FOCUS Vilnius"" komandos vadovas Vitalis Vareikis. Anot dviratininkų bendruomenėje gerai žinomo dviračių sporto veterano, yra sveikintina, kad siekiama didinti dviračių transporto patrauklumą, tuo pačiu siekiant mažinti transporto spūstis ir oro taršą miestuose. „Pavyzdžiui, Klaipėdos eismo struktūroje dviratininkai sudaro tik 0,3 proc. Todėl siekiama gerinti dviračių infrastruktūrą - dviračių takai jungiami į bendrą tinklą, gerinama esamų takų būklė, didinamas gyvenamųjų namų rajonų, rekreacinių zonų ir įvairių įstaigų pasiekiamumas dviračiais"", - projektų svarbą įvardina V. Vareikis. Kauno mieste tiesiamas 5,5 kilometro ilgio dviračių takas, kuris tęsis nuo Neries krantinės iki Jotvingių gatvės. „Tai bus svarbi jungtis Šilainių gyventojams tarp Neries ir Žemaičių g. ir Panerių g. žmonėms, nes jie galės patogiai ir saugiai važiuoti į centrą, ko anksčiau nebuvo. Taip pat labai patogi dviračių tako atkarpa po P. Vileišio tiltu"", - teigia Kaune gyvenantis Lietuvos dviratininkų bendrijos narys Linas Vainius. Jo teigimu, šis takas mieste praplečia saugių ir patogių dviračių takų tinklą, paįvairina rekreacijos, sveikatingumo ir susisiekimo maršrutus. Dviračių ir pėsčiųjų takai tiesiami ir rekonstruojant valstybinės reikšmės kelius, ypač ten, kur šie keliai kerta didesnes gyvenvietes. Didinama užmiesčio eismo dalyvių sauga mažina autoįvykių ir aukų keliuose skaičių. „Itin svarbu, kad takai būtų įrengiami prie visų modernizuojamų kelio ruožų. Atitvarais atskiriami dviračių ir pėsčiųjų takai prie regioninių kelių užtikrina, kad dviratininkai bus saugesni. Jei dviratininkai jausis saugesni, jų skaičius tik didės, o tai didins dar tik gimstančią dviračių mėgėjų kultūrą"", - mintimis dalinasi dviratininkas Vitalis.","2007-2013 m. Europos Sąjungos parama leido pagerinti dviračių infrastruktūrą Kaune, Klaipėdoje, Šiauliuose ir Panevėžyje, nutiesiant ir atnaujinant daugiau kaip 20 km dviračių ir pėsčiųjų takų, siekiant didinti dviratininkų saugumą, mažinti transporto spūstis ir oro taršą. Šie"
"Pasirodymas suburs profesionalius šokėjus ir Parkinsono liga sergančius ar kitų judėjimo sutrikimų turinčius senolius, kurie į sceną lips vos antrą kartą. Šis choreografinis kūrinys - Lietuvos šokio informacijos centro prodiusuojamo tarptautinio projekto „Dance well"" dalis, kurio misija kur kas platesnė nei tik pasirodymas scenoje. Šiuolaikinio šokio miniatiūros „Šokti 1000 metų"" premjera įvyko praėjusių metų spalio mėn. Kauno paveikslų galerijoje. Spektaklio choreografės A.Lisičkinaitė ir G.Grinevičiūtė dalyvavo atvirame Lietuvos šokio informacijos centro kvietime, kurio metu Lietuvos choreografai buvo kviečiami sukurti spektaklį projekto „Dance well"" rėmuose. Organizatorių nuotr./„Dance Well"" Choreografių sprendimą dalyvauti projekte lėmė ilgametė jų darbo su vyresnio amžiaus žmonėmis patirtis, kuri kūrėjoms teikia daug prasmės. Kita priežastis - asmeniškesnė: „Mano močiutė dalyvauja šokio pamokose, todėl tos 15 minučių, kurias kartu galėjome leisti važiuodamos į praktiką, man buvo labai brangios"", - sako A.Lisičkinaitė. Miniatūroje „Šokti 1000 metų"" kūrėjos siekė panaikinti ribą tarp „jų"" ir „mūsų"" - tarp profesionalų ir kasdienybės. Šitaip žiūrovas kviečiamas pažvelgti į šokį iš kitos perspektyvos - kai peržengiamos meninės išraiškos ribos ir šokis tampa universalia žmonių bendrystės patirtimi. „Šių žmonių kūno galimybės yra gana ribotos - net ir pačios paprasčiausios judėjimo užduotys jiems buvo sunkios. Todėl dirbome su kasdieniais judesiais tam, kad jie suprastų, jog šokis yra aplink mus, ir mums nebūtina žinoti kažko konkretaus, kad galėtume šokti. Į miniatūrą įtraukėme tokius veiksmus kaip banano lupimas ir valgymas, nagų lakavimas, kavos gėrimas, mezgimas - tuo norėjome parodyti, kad galime šokti kiekvieną dieną"", - pasakoja G.Grinevičiūtė. Be vyresnio amžiaus šokėjų, scenoje pasirodys ir šiuolaikinio šokio profesionalai, „Dance Well"" mokytojai: Erika Vizbaraitė, Goda Laurinavičiūtė, Gabija Blochina, Mantas Stabačinskas, Marius Pinigis ir Adrianas Carlo Bibiano. Bendradarbiavimas išmokė lėtumo Anot A.Lisičkinaitės ir G.Grinevičiūtės, šiandienos pasaulyje, kuriame visi nuolat skubame, susitikimas su šiais žmonėmis tapo proga sulėtinti žingsnį ir iš naujo pažvelgti į kasdienybės smulkmenas - paprasčiau ir ramiau: Organizatorių nuotr./„Dance Well"" „Dabar, kai stoviu eilėje prekybos centre ir priešais matau žmogų, kuriam apsipirkimas užtrunka ilgiau nei kitiems, nebesusierzinu. Tikiu, kad jei visi mažiau pyktume dėl tokių smulkmenų, gyventume gražesnėje visuomenėje"", - įsitikinusi G.Grinevičiūtė. Projektas siekia didinti senolių integraciją Kūrybiškos Europos projektas „Dance Well"" prasidėjo 2013 m. kaip lokali iniciatyva Italijoje, o iki 2019 metų jau buvo išplėstas tarptautiniu mastu. Projektas vienija aštuonias scenos menų ir švietimo organizacijas iš penkių Europos šalių: Italijos, Vokietijos, Prancūzijos, Lietuvos ir Čekijos. Bendruomenės šiose šalyse, pasitelkdamos šokį siekia švelninti Parkinsono ligos ir kitų judėjimo sutrikimų pasekmes bei gerinti pacientų savijautą. „Šokio pamokas Kaune pradėjome organizuoti 2022 m. Pradžioje susidūrėme su nežinomybės baime - kaip sukurti erdvę, kuri būtų saugi ir senoliams, ir 6 profesionaliems šokio mokytojams, ir muziejaus lankytojams. Nuo pat pradžių tikslas buvo pamokas organizuoti įkvepiančioje aplinkoje - muziejuose ar kitose viešose meninėse erdvėse"", - pasakoja Gintarė Masteikaitė, Lietuvos šokio informacijos centro vadovė, „Po trijų projekto metų matome, kad susidomėjimas pamokomis auga, o žmonės, kurie veda ir lanko užsiėmimus jau neįsivaizduoja savaitės be šokio. Tai yra nuostabu"", - priduria ji. Šių metų pradžioje Kaune prasidėjo trečiasis šiuolaikinio šokio pamokų sezonas, kuris persikėlė į naują vietą - Ąžuolyno biblioteką, Kaune. Pamokos atviros visiems ir dalyvavimas jose nemokamas. Daugiau informacijos čia.","Projektas „Dance Well“ suburia profesionalius šokėjus ir senolius, turinčius Parkinsono ligą ar kitų judėjimo sutrikimų, siekdamas integruoti juos per šokį, kuris tampa universalia žmonių bendrystės patirtimi. „Šokti 1000 metų“ pasirodymas, dalis šio tarptautinio projekto, skatina peržengti meninės išraiškos"
"Romano autoriaus M.Gailiaus žodžiais, šią erdvę Okupacijų ir laisvės kovų muziejuje pritraukė pats tekstas. „Skaitytojų šiaip nesugalvočiau kviesti nei į KGB, nei į jokį kitą kalėjimą, nes tai ypatingo santūrumo erdvės. Vis dėlto dabar šitą vietą - šaltą ir blausų kalėjimo koridorių - pasiūlė pats tekstas. Dalis romano pasakojimo remiasi istoriniu šaltiniu - KGB bylomis, kuriose fiksuoti mano senelio 1947 metų tardymo protokolai. Knygoje tardoma jau veikėja Augustė Gilytė, kuri ir kviečia skaitytojus į šitą, nepabijokime, nejaukią, užtat emocine ir pažintine prasme intensyvią akistatą"", - sako M.Gailius. Bartosz Frątczak nuotr./Benita Vasauskaitė Okupacijos metais KGB vidaus kalėjime veikė karceriai su vandeniu, kuriuose kaliniai turėdavo arba stovėti lediniame vandenyje (žiemą - ant ledo), arba balansuoti ant paaukštinimo, nuo kurių, praradę budrumą, griūdavo į vandenį. Patalpų pusrūsyje įrengtoje šaudymo kameroje buvo nužudyta daugiau kaip tūkstantis žmonių. Aktoriaus ir režisieriaus P.Markevičiaus žodžiais, atšiauri KGB kalėjimo erdvė nepaiks jokio kito pasirinkimo - tik įsitraukti į pasakojimą pagal romano „Augustė Gilytė"" (Lietuvos rašytojų sąjungos leidykla, 2025) ištraukas. „Ten daug emocinio šalčio ir tamsos. Nors koridorių palubėse įsuktos šiuolaikiškos lempelės, nuo to šviesos nepadaugėja. Mes padarysime taip - mes per renginį iš viso paliksime vos vieną lempą. Leisimės apšviečiami vien teksto ir jo energijos. Okupacijos metais laisvės kovotojai ryškiai girdėdavo turbūt bet kurį garsą - kalinamųjų krebždesį gretimoje kameroje, savo tankų kvėpavimą, neramiai dunksinčią širdį. Romano pristatyme lankytojai girdės vien pasakojimą, kuris remiasi laisvės kovų patirtimi"", - sako P.Markevičius. Martyno Norvaišos nuotr./Paulius Markevičius M.Gailiaus romane vaizduojama alternatyviosios istorijos situacija, kuomet Lietuvos valstybei nepavyksta sėkmingai ištrūkti iš imperijos. Romanistui ypač svarbi jo prozos kalba - skaidri ir kartu žaidybiška. Aktorės B.Vasauskaitės pastebėjimu, rašytojo tekstą tinka adaptuoti teatriniam skaitymui, nes jis gausus dialogų, taupių sakinių. „Visa trečia romano dalis yra dialogas tarp romano veikėjos Augustės ir smalsaus tardytojo Nikolajaus. Tai įtraukus ir įtemptas pokalbis apie žmogaus norą būti ir išlikti savimi net tada, kai, atrodo, tai beveik neįmanoma"", - sako B.Vasausakaitė. Performanso metu ji įgarsins pagrindinę veikėją Augustę, P.Markevičius - jos tardytoją. Aktoriai atrinko ir kitų knygos ištraukų, kurias pristatys ketvirtadienio vakarą. „Augustė Gilytė"" yra trečioji 2020 m. Lietuvos metų knygos laureato, Lietuvos rašytojų sąjungos nario M.Gailiaus knyga. P.Markevičius, Marijos Kavtaradzės filmo „Išgyventi vasarą"" pagrindinio vaidmens ir netradicinio teatro kūrėjas, 2025 m. už savo spektaklį „Café existans"" pelnė Auksinį scenos kryžių. B.Vasauskaitė kartu su moksladraugiais ir savo mokytoju yra įkūrusi teatrą „Atviras ratas"". „Augustė Gilytė"" skaitytojus į akistatą KGB kalėjime kviečia balandžio 10 d., ketvirtadienį, 18.30 val. Okupacijų ir laisvės kovų muziejuje (Aukų g. 2a, Vilniuje). Įėjimas nemokamas, bus galima įsigyti knygą ir gauti autografą.","M.Gailiaus romanas „Augustė Gilytė“ remiasi KGB bylomis ir kviečia lankytojus į emocinę ir pažintinę akistatą Okupacijų ir laisvės kovų muziejuje, kur vyks teatrinio skaitymo renginys. Aktorė B.Vasauskaitė ir režisierius P.Markevičius perteiks romano veikėjų dialogus autentiškoje ir nejaukioje kalėjimo aplinkoje."
"Muzikos prodsiuseris, apie viską nuomonę turintis Stanislavas Stavickis - Stano papasakojo apie neseniai įvykusį konfliktą su nuomonės formuotoju, plaukų stilistu Vyteniu Partiku. „Partikas pasididino krūtinę. Mes žinome, kad Ramūnas Rudokas turi nuomonę apie viską. Kokią tu turi nuomonę apie vyriškų papų pasididinimą?"" - draugo tuomet klausė Stano. Ši žinia pritrenkė žinomus, pramogų pasaulio žmones. Savo nuomone apie Partiko sprendimą pasakė ir Stano bei Ramūnas Rudokas. „Kadangi misteris Partikas, kai pasididino sėdmenis, juos parodė, parodė ir kai pasididino krūtinę, tai tegul pasididina pempę ir visiems parodo - bus va taip fantastiškai!"" - į Stano klausimą atšovė Rudokas. Šis vyrų pasisakymas ne juokais įsiutino patį V.Partiką, todėl socialiniame tinkle „Instagram"" jis pasidalijo įrašu ir atkirto kritikams. Vyras teigė, kad tokiu būdu pramogų pasaulio atstovai siekia gauti dėmesio ir pasikelti savo populiarumą. „Mes turėjome koncertą su „Čilinam"", ir aš perskaičiau žinią, kad Partikas įsidėjo papus - įsidėjo krūtinę. Na, aš visokių nesąmonių esu girdėjęs, kad šikną pasididina, bet kad papus ir dar vyras įsidėtų - tokios nesamonės negalėjau įsivaizduoti net baisiausiam sapne. Perskaičiau tą dalyką, įsijungiau telefoną ir paklausiau Rudoko, ką jis apie tai mano. Na, Rudokas išsakė savo nuomonę, kad tada tegul pasididina ir tą pačią paskutinę vietą, kuri tikriausiai yra mažiausia, jei jau didinasi papus.","Muzikos prodiuseris Stano ir jo draugas Ramūnas Rudokas pasisakė apie nuomonės formuotojo Vytenio Partiko sprendimą pasididinti krūtinę, sukeldami konfliktą su Partiku, kuris teigia, kad toks dėmesys siekia tik padidinti jų populiarumą."
"Prieš keletą dienų Vilniaus mero Valdo Benkunsko žmona, solistė Vismantė atšventė savo 27-ąjį gimtadienį. Dėkodama būriui draugų ir bičiulių už sveikinimus, ji pasidalijo jautria padėka ir ypatinga nuotrauka iš dienos, kuomet sužinojo apie šeimos pagausėjimą. Vilniaus mero žmona Vismantė Benkunskienė sekmadienį savo socialinių tinklų paskyrose dėkojo visiems už gimimo dienos sveikinimus ir ta proga parodė ypatingą kadrą. Jame sutuoktiniai užfiksuoti po žinios apie antrąjį vaikelį. „Visus metus nušvietė, prieš mažiau nei metus, aplankiusi žinia - mes būsim keturiese. Nuotrauka tos dienos. Ir tikrai, kiekviena diena kaip stebuklas, būna sunkiau ir lengviau, būna kai nežinai išeities, bet svarbiausia, kad dienose esi ne vienas. Šiandien ryte (sekmadienį, - aut.past.), apkabinus visus tris, dėkojau, kad namuose tiek klegesio, kad gyvenimas aktyvus, kad visokių patirčių per visus metus būta, bet svarbiausia, kad su kiekviena diena randu ko mokytis ir kad turiu ką mylėti. Gera, kad tiek daug žmonių vis sutinka ir palydi. Ačiū už sveikinimus"", - rašė V.Benkunskienė.","Vilniaus mero žmona Vismantė Benkunskienė per savo 27-ąjį gimtadienį dėkojo draugams už sveikinimus ir socialiniuose tinkluose pasidalijo ypatinga nuotrauka, kurioje užfiksuota džiugi žinia apie antrojo vaikelio laukimą."
"Prieš būsimą kelionę į Turkiją „Žalgiris TV"" tinklalaidžių studijoje apsilankė Vytautas Pliauga, kuris specialiai „Žalgiris Insider"" nariams skirtoje tinklalaidėje apie komandos aktualijas ir savo kelią į „Žalgirio"" vyrų komandos trenerių štabą kalbėjosi su krepšinio komentatoriumi Ryčiu Kazlausku. „Turėjome ir gerą treniruočių procesą, dar iki rungtynių žaidėjai gerai dirbo. Buvo nusiteikimas, nežiūrėjome į tai, ar dvikova turi reikšmės, ar ne. Žaidėjai ir treneriai atliko gerą ir profesionalų darbą. Žinojome, kad bus pilna arena, susirinks žiūrovai. Galbūt tas krepšinis nebuvo rezultatyvus taškais, bet kova... Jautėsi nuo rungtynių pradžios, kad tai mūsų rungtynės. Žaidėjai griuvo dėl kiekvieno kamuolio. Užtenka vienam žaidėjui parodyti pastangas ir kiti tuo užsikrečia kaip virusu"", - aiškino specialistas. V.Pliauga tinklalaidėje kalbėjo ir apie komandos lyderių, Igno Brazdeikio bei Sylvaino Francisco, nekritusius tritaškius metimus keliose pastarosiose žalgiriečių rungtynėse. Trenerio teigimu, svarbiausia, kad žalgiriečiai atliktų savalaikius metimus. „Treniruotėse, treniruočių procese, savose rutinose, kiek žaidėjai yra turėję su manimi individualių treniruočių, žaidėjai pataiko fantastiškai. Jie gali pataikyti 35 metimus iš eilės - tiek Francisco, tiek Iggy, tiek Dovydas. Rungtynėse viskas yra kitaip. Yra intensyvumas, yra kontaktas. Klausimas - ar metimas savalaikis, ar ne? Kartais tą reikia žaidėjams atpažinti. Jeigu žaidėjai prameta gerą metimą, mes bent jau jį susikūrėme, tai yra proceso dalis. Treneris sugebėjo per derinį surasti metimą ir, jeigu pramestas laisvas metimas, mes galim tik paploti ir viskas tvarkoje. Kada meti avantiūrišką metimą, tada ir treneris pyksta ir žaidėjas pats pyksta, kad nesugeba jo įmesti. Kaip bebūtų, žaidėjai yra protingi ir supranta krepšinį. Jų IQ yra aukštas ir jie atsirinks tuos metimus per likusią sezono dalį"", - tikino V.Pliauga.","Vytautas Pliauga „Žalgiris TV"" tinklalaidėje aptarė komandos pasirengimą rungtynėms, pabrėždamas gerą treniruočių procesą ir pastangas aikštelėje, taip pat diskutuota apie žaidėjų metimų savalaikiškumą ir jų pasitikėjimą vykdant derinius."
"„Bendrai vertinant, tas tiesioginis efektas mūsų ministerijos (Ekonomikos ir inovacijų - BNS) skaičiavimu tikrai turėtų įtaką mūsų BVP mažėjimui, kuris galėtų siekti iki 0,65 proc. vidutiniu laikotarpiu, per 3-4 metus"", - Žinių radijui ketvirtadienį sakė L.Savickas. Pasak jo, muitų įtaka Lietuvos ekonomikai būtų „dar ženklesnė"", jei jie būtų ilgalaikiai. Ekonomikos ir inovacijų ministerija ketvirtadienio rytą pristatė pirmąjį, 20 mln. eurų vertės pagalbos nuo muitų nukentėjusiam verslui priemonių planą, skirtą sušvelninti JAV pradėto prekybos karo poveikį, padėti diversifikuoti rinkas. Pasak L.Savicko, priemonės skirtos padėti verslui perorientuoti prekybą.„Reikia diversifikuoti savo rinkas ir tokiu būdu išlaikyti savo konkurencingumą"", - sakė ministras. Ministerijos duomenimis, į JAV iš Lietuvos eksportuoja 1041 įmonė, daugiausiai aukštos pridėtinės vertės produktų, naftos gaminių ir baldų gamintojai, mineralų eksportuotojai. Pasak jos, apie 100 Lietuvos įmonių eksportas į JAV sudaro daugiau nei pusę visos apyvartos. L.Savicko teigimu, Lietuva muitams pasiruošusi. „Pasitinkame tikrai stipriomis pozicijomis, Lietuvos ekonomika išskirtinai sparčiai auga, palyginti su valstybėmis regione. Tokiam scenarijui ruošėmės (...) ir esame pasiruošę"", - kalbėjo ministras. Jis vylėsi, jog JAV ir ES, ruošianti atsakomuosius muitus, susitars, ir muitai bus trumpalaikiai. Pasak ministro, žalą Lietuvos eksportuojams itin sumažintų svarstomos išimtys - Baltieji rūmai teigia, kad abipusių muitų neįves tokioms prekėms kaip puslaidininkiai, vaistai, mediena, varis ir kt. „Išimtys, jei jos pasiteisins, mums bus labai palankios, nes beveik pusė mūsų eksporto į JAV yra aukšta pridėtinė vertė. Farmacija ir puslaidininkiai būtų mums labai palankios išimtys"", - sakė L.Savickas. JAV prezidentas Donaldas Trumpas trečiadienį paskelbė importą iš ES bendrai apmokestinantis 20 procentų muitu. Jis neįvardijo, kokioms konkrečioms prekėms kokie konkretūs muitai bus taikomi. Tiesioginis Lietuvos eksportas į JAV sudaro apie 6,8 proc. viso lietuviškos kilmės prekių eksporto ir pernai siekė 1,6 mlrd. eurų. BNS rašė, jog Lietuvos bankas anksčiau skelbė, kad galimas prekybos karas tarp JAV ir Europos Sąjungos (ES) Lietuvos ekonomikos augimą per ketverius metus sumažintų 0,33-1,3 procentinio punkto. D.Trumpas trečiadienį paskelbė apie muitų įvedimą įvairioms pasaulio šalims ir pavadino tai „Išlaisvinimo diena"". Šiais sprendimais jis siekia sugrąžinti gamybą į Jungtines Valstijas.","Lietuvos ekonomika gali patirti iki 0,65% BVP sumažėjimą per 3-4 metus dėl JAV muitų, kuriuos siekiama sušvelninti 20 mln. eurų vertės pagalbos planu, skatinant įmones diversifikuoti rinkas. JAV muitai paveiktų įvairias įmones, tačiau galima rasti palankių išimčių, ypač aukštos pridėtinės"
"„Transporto ir logistikos sektorius sukuria ženklią dalį bendrojo vidaus produkto, tad nuo šalies transporto infrastruktūros būklės priklauso ne tik šio sektoriaus plėtra, bet ir valstybės gerovė, žmonių gyvenimo kokybė, investuotojų požiūris į valstybę. Dėl to svarbu užtikrinti svarbiausių šalies automobilių kelių, geležinkelių, jūrų ir oro uostų rekonstrukciją, modernizaciją, taip pat naujų objektų statybą"", - teigia transporto plėtros projektus administruojančios įstaigos Transporto investicijų direkcijos (TID) direktorius Gintautas Predkelis. Skaičiuojama, kad per pastaruosius septynerius metus šalies transporto infrastruktūros modernizavimui ir plėtrai iš Europos Sąjungos Sanglaudos bei Regioninės plėtros fondų skirta daugiau nei 5 mlrd. litų. Panaudojant Europos Sąjungos struktūrinių fondų ir Lietuvos Respublikos valstybės biudžeto lėšas buvo rekonstruotas strategiškai svarbus transeuropinis kelias Vilnius - Kaunas - Klaipėda, pastatyti transporto srautus iš miestų centrų nukreipę ir gyventojus nuo sunkiasvorio transporto keliamo triukšmo bei taršos apsaugoję Kairių ir Vilniaus aplinkkeliai, trijų lygių Jakų sankryža. Taip pat modernizuoti oro uostai, pagilintas Klaipėdos jūrų uostas. Klaipėdoje rekonstruota Draugystės geležinkelio stotis ir šalia jos esantis kelynas. Daugiau informacijos apie TID vykdomus projektus ir jų reikšmę mūsų gyvenime - vaizdo reportažuose.","Transporto ir logistikos sektorius yra svarbus Lietuvos ekonomikai, todėl būtina modernizuoti ir plėtoti šalies transporto infrastruktūrą, naudojant ES fondų ir valstybės biudžeto lėšas. Pastaraisiais metais buvo atnaujinti keli strateginiai keliai, aplinkkeliai, oro uostai, uostas ir geležinkelio stotys, siekiant pagerinti transporto efektyvumą ir suma"
"Tryliktoje turnyrinės lentelės vietoje žengiantis Lietuvos flagmanas paskutiniuose dviejuose mūšiuose kausis ne tik dėl garbės, bet ir dėl piniginės premijos už pasiektą galutinę poziciją Eurolygoje. Finansinės lygos paskatos po sezono sulauks keturiolika pirmųjų klubų, o nesėkmių atveju Kauno „Žalgiris"" gali teoriškai nukristi ir į penkioliktą vietą. Tuo metu Belgrado „Partizan"" atstovai vis dar svajoja apie įkrintamųjų etapą, nuo kurio Željko Obradovičiaus komandą skiria dvi pergalės. Šių dviejų komandų tarpusavio istorija yra palanki Serbijos ekipai, kuri pergalės šokį šoko pastaruosius šešis kartus. Pastarąsias rungtynes išvykoje gruodžio pradžioje „Žalgiris"" pralaimėjo 78:84. „Tai paskutinės mūsų namų rungtynės šiame Eurolygos sezone. Mes norime parodyti pagarbą šiai dvikovai, kuri vyks mūsų sirgalių akivaizdoje, norime sužaisti geriausias įmanomas rungtynes, - mačo išvakarėse kalbėjo A.Trinchieri. - Tai yra ypatingos rungtynės man, nes esu dirbęs „Partizan"" klube. Visada malonu, visada smagu sutikti šią komandą. Taip būtų ir ateityje, jei tektų žaisti prieš „Žalgirį"". Žinau, kad nebeturime šansų pasiekti įkrintamąsias, bet nekreipiu į tai didelio dėmesio. Aš negalvoju apie tai. Mes žaisime namuose po ilgos serijos svečiuose, tad labai norime parodyti pagarbą šiam susitikimui demonstruoti geriausią įmanomą žaidimą."" - Galbūt sulaukėte žinučių iš „Partizan"" sirgalių, kurie prašė pagelbėti? - Aš nesu pernelyg socialus vyrukas, nesinaudoju instagramu. Suprantu situaciją, bet aš esu „Žalgirio"" treneris, esu profesionalas, nors savo širdyje visada turėsiu vietos „Partizan"" dėl nenusakomos sirgalių meilės. Mano darbas yra rodyti pagarbą organizacijai, kuriai atstovauju, ir tai, prieš kurią varžysimės. Geriausias dalykas tai daryti - kautis iš paskutiniųjų. Jei mačo pabaigoje jie atrodys geriau ir nusipelnys pergalės, paspausiu jiems ranką ir pasveikinsiu. Taip buvo Belgrade, kai gerai kovėmės, bet iki pergalės mums šiek tiek pritrūko. - Kuo galima būtų paaiškinti slogius pastarosios penkių rungtynių serijos „Partizan"" rezultatus? - Taip yra ir su lyderiaujančiomis komandomis. Eurolygos turnyras yra beprotiškas. Pažvelkite į „Žalgirį"". Mes laimėjome Belgrade prieš „Crvena zvezda"", bet Vitorijoje kritome per vieną metimą prieš „Baskonia"". Buvome nusipelnę pergalės, tačiau pralaimėjome tik dėl to, nes nepataikėme laisvų metimų. Mes atsilikome 20 taškų skirtumu, bet galiausiai laimėjome prieš „Paris"", kuri neseniai laimėjo OAKA arenoje prieš „Panathinaikos"". Mes pirmavome 39 minutes ir 43 sekundes išvykoje prieš „Monaco"", nusipelnėme kitokios mačo pabaigos Laimėjome tik kartą, bet žaidžiame puikiai, esame geroje atkarpoje. Šis turnyras yra neįtikėtinas. „Olympiakos"" pirmavo viso sezono metu, demonstravusi ekstremaliai solidų ir stabilų žaidimą, bet dabar yra pralaimėjusi jau tris susitikimus iš eilės. Negalėjome pagalvoti, kad tai galėtų nutikti prieš pat atkrintamąsias kovas, bet Eurolyga yra neįtikėtina. - Gal turite kokių gerų žinių dėl Luko Lekavičiaus reabilitacijos ir galimo sugrįžimo į aikštelę? - Ne, jokių gerų žinių. Luko trauma yra labai specifinė, labai keista ir labai reta. Mūsų medikų štabas bando rasti išeitį. Tokie dalykai per vieną dieną neišsisprendžia. Linkiu Lukui greito sugrįžimo, nes žinau, kad tai sudėtinga situacija jam. Eriko Ovčarenko / BNS nuotr./Lukas Lekavičius - Stebėjote „Žalgirio"" dublerių rungtynes Vilkaviškyje. Kokį įspūdį susidarė apie NKL pirmenybių lygį ir rungtynių atmosferą? - Smagu buvo važiuoti į užmiestį, buvo saulėta ir graži diena. Atmosfera buvo labai smagi. Nors salė maža, bet sausakimša. Sirgaliai puikiai palaikė namų komandą, nebuvo jokių negatyvių dalykų, nutaikytų į svečių ekipą. Jie koncentravosi į savo palaikomą komandą, o man tai labai patiko. Namų komanda nusipelnė laimėti, gerai žaidė susitikimo pabaigoje. Aš tikrai mėgavausi šia patirtimi, o rungtynės buvo puikios. Žalgirio nuotr./Andrea Trinchieri - Galbūt pavyko įvertinti legendinio Lietuvos krepšininko Sauliaus Štombergo sūnaus Igno, kuris prisijungė prie „Žalgirio"" treniruočių, potencialą? - Matysime, matysime. zalgiris.lt nuotr./Ignas Štombergas - Galbūt per paskutines namų rungtynes Eurolygoje, kurios „Žalgiriui"" sportine prasme jau nieko nereiškia, bandysite labiau pasimėgauti atmosfera ir vaizdeliu tribūnose? - Nežinau, ar treneriai dvikovos metu gali tuo mėgautis. Žinoma, po rungtynių viską pergalvoji, pajauti kažkokius momentus, kurie sustingsta tavo mintyse. Tai - kokio palaikymo sulaukė mano žaidėjai, kaip nuostabu yra žaisti tokioje atmosferoje... Bet rungtynių metu aš būnu susikoncentravęs į komandos valdymą, sprendimų priėmimą ir kitus panašius dalykus. Aš nesu puikus ties mėgavimusi rungtynėmis dvikovos metu. Bet patikėkite manimi, kai grįžtu namo, visada mintyse atsuku laiką ir pergalvoju mačą. Tą darau net eidamas nuo aikštelės parketo iki rūbinės. Galvoju apie emocijas, kurias patyrėme mačo mato. Man pasisekė, kad karjeros metu beveik visur teko pajausti nuostabų sirgalių palaikymą. Pradedant nuo Kantu, kur viskas vyko mažesniame lygyje, bet palaikymas namuose buvo fantastiškas. Mes laimėjome daugybę Eurolygos rungtynių, nors buvome visiški autsaideriai. Toliau teko padirbėti Bamberge, kuris turi geriausią areną visoje Vokietijoje. Jis vadinamas beprotišku miestu. Vėliau dirbau „Partizan"", o dabar - „Žalgiryje"". Vis klausiu savęs, kaip viskas atrodytų, jei tokio palaikymo nebūtų? Aš neturiu atsakymo.","Kauno „Žalgiris“ siekia pagerinti savo poziciją Eurolygos turnyrinėje lentelėje, kovodamas ne tik dėl garbės, bet ir dėl finansinių premijų, tačiau yra rizika nukristi į žemesnę poziciją. Treneris Andrea Trinchieri, turintis ryšių su „Partizan“, akcentuoja pagarbą abiem komandoms ir tikisi geriausio žaidimo"
"Ar žinote: Kokiu greičiu juda metro traukiniai? Avariniai stabdžiai traukinių keleivių salonuose tikrai yra - tai nėra kažkoks filmų kūrėjų sugalvotas išradimas. Ir jau seniai - garvežių traukiamuose vagonuose jau buvo avariniai stabdžiai. Bet suprasti, kam jie skirti, gali būti sunku. Juk traukinio priekyje važiuojantis mašinistas geriau mato kliūtis ir žino, kada reikia stabdyti. Vidmanto Balkūno / 15min nuotr./Avarinis stabdis Kam keleiviams reikalinga ši galimybė, nesuteikiama kitose transporto priemonėse? Užbėgant populiariam spėjimui už akių, dėl sunegalavusių keleivių stabdyti negalima. Ir nėra ko. Reikia kviesti pagalbą, o ne stabdyti traukinį. Jei traukinyje kyla medicininė problema, mašinistas ir greitosios pagalbos medikai ras optimaliausią vietą susitikti. Paprastas nusikaltimas (pavyzdžiui, vagystė) irgi nėra priežastis traukti avarinio stabdžio rankeną. Pamestas Poliarinio Ekspreso bilietas būtų geresnė priežastis, bet ir už tai gautumėte pylos. Iš tikrųjų, avarinio stabdžio naudojimo taisyklės skirtingose šalyse skiriasi, bet, paprastai tariant, avarinis stabdis naudojamas tada, kai keleiviams reikia skubiai evakuotis. Dėl to šalia avarinio stabdžio rankenos dažnai yra ir plaktukas langams.","Metro traukiniuose avariniai stabdžiai egzistuoja siekiant suteikti keleiviams galimybę skubiai evakuotis avarijos atveju, tačiau jie nėra skirti reagavimui į medicinines problemas ar smulkius nusikaltimus. Keleivių salone esantis avarinis stabdis dažniausiai naudojamas tik ekstremaliomis situacijomis, kai būtina iš karto sustabdyti traukinį dėl saugumo."
"Buvusi „Nacionalinio sambūrio"" pirmininkė buvo nuteista ketverių metų laisvės atėmimo bausme, iš kurių dvejų metų bausmės vykdymas bus atidėtas, naudojant elektroninę apyrankę, ir 100 tūkst. eurų bauda, rašo naujienų agentūra AFP. Draudžiama 5 metus būti renkamai M.Le Pen buvo kaltinama piktnaudžiavimu valstybės lėšomis. Nurodoma, kad teismas uždraudė M. Le Pen penkerius metus būti renkamai į valdžios institucijas. Dvylika padėjėjų, dalyvavusių Europos Parlamento lėšų pasisavinimo byloje, taip pat buvo pripažinti kaltais dėl lėšų iššvaistymo. Teismas apskaičiavo, kad bendra žala siekia 2,9 mln. eurų. Tyrimo duomenimis, M.Le Pen, būdama Europos Parlamento nare 2004-2017 m., pasamdė keturis fiktyvius padėjėjus. Jie buvo įdarbinti europarlamentarų padėjėjais ir už tai gaudavo atlyginimą, nors iš tikrųjų dirbo arba pačiai M.Le Pen, arba jos partijai. Tarp šių padėjėjų buvo Marine Le Pen asmens sargybinis ir štabo vadovas Thierry Lejeune'as ir Catherine Griset. Nuo 2014 m. Europos kovos su sukčiavimu tarnybos, nepriklausomos Europos Sąjungos (ES) tyrimo institucijos, atlikto tyrimo metu nustatyta, kad nuo 2014 m. spalio mėn. iki 2015 m. rugpjūčio mėn. laikotarpiu K.Griset Europos Parlamente praleido tik 740 minučių, kai turėjo eiti padėjėjos pareigas. Prokuratūra mano, kad daugiausia ji dirbo biuro vadove „Nacionalinio sambūrio"" partijos būstinėje Nante. Be fiktyvaus įdarbinimo, M. Le Pen įtariama dalyvavusi pinigų, sumokėtų jos partijai 2004-2016 m., pasisavinimo schemoje. Įtariama, kad ji šioje sistemoje tariamai atliko „pagrindinį vaidmenį"" ir leido savo artimiems bendrininkams praturtėti ES lėšų sąskaita. Sprendimas gali sužlugdyti M.Le Pen galimybes kandidatuoti 2027 metais vyksiančiuose prezidento rinkimuose. Ji išėjo iš teismo salės po to, kai buvo paskelbtas nuosprendis ir ši sankcija, bet prieš teisėjai paskelbiant sprendimus dėl galimos laisvės atėmimo bausmės ir baudos, sakė naujienų agentūros AFP korespondentas. Kremlius sprendimą vadina nedemokratišku Kremlius pirmadienį pasmerkė Prancūzijos teismo sprendimą neleisti kraštutinių dešiniųjų lyderei M.Le Pen eiti viešąsias pareigas, priimtą byloje dėl sukčiavimo fiktyviomis darbo vietomis Europos Parlamente (EP). „Vis daugiau Europos sostinių eina demokratinių normų pažeidimo keliu"", - sakė Kremliaus atstovas spaudai Dmitrijus Peskovas, paklaustas apie teismo sprendimą.","Buvusi „Nacionalinio sambūrio"" pirmininkė M. Le Pen buvo nuteista už piktnaudžiavimą valstybės lėšomis bei fiktyvaus įdarbinimo schemą, jai skirtas ketverių metų laisvės atėmimas ir 100 tūkst. eurų bauda, o Kremlius šį teismo sprendimą pavadino nedemokratišku."
"Carlo Ancelotti auklėtiniai namie 1:2 (0:1) pralaimėjo „Valencia"" ekipai. Geriausias pasaulio futbolininkas pagal FIFA versiją Vinicius Jr. pirmajame kėlinyje nerealizavo baudinio ir vos po dviejų minučių Mouctaras Diakhaby (15 min.) išvedė į priekį „Valencia"". Vida Press nuotr./Vinicius Jr. Antrajame kėlinyje tas pats Vinicius Jr. rezultatą išlygino (50 min.), šeimininkai spaudė svečius, tačiau šie tarė paskutinį žodį. Nokautuojantį įvartį per teisėjo pridėtą laiką pelnė Hugo Duro (90+5 min.). Pagal smūgius į vartus „Real"" dominavo 21:10 (į vartų plotą - 9:2), kamuolį kontroliavo 65 proc. laiko („Valencia"" - 35 proc.), susikūrė net 3,70 tikėtino įvarčio (xG, „Valencia"" - 0,81), bet šansais nepasinaudojo. 🌟 | PLAYER OF THE MATCH Giorgi Mamardashvili v Real Madrid: 🧤 8 saves 📥 5 saved shots from inside the box 🛑 1 penalty save ✋ 2.28 Goals prevented 📈 8.5 Sofascore Rating A huge goalkeeping display ensures Valencia leave Santiago Bernabéu with all three points! 👏👏… pic.twitter.com/BDYbfx6Hwr — Sofascore Football (@SofascoreINT) April 5, 2025 Pralaimėjęs Madrido klubas liko su 63 taškais ir nepasinaudojo galimybe pasivyti pirmaujančios „Barcelona"" (66 tšk.) komandos, kuri savo rungtynes dar žais - namuose su Sevilijos „Real Betis"". Valencia shock Real Madrid at the Bernabéu! 🦇 pic.twitter.com/Xgc6EOIq2m — Fabrizio Romano (@FabrizioRomano) April 5, 2025 Verta pažymėti, kad „Real"" namuose prieš „Valencia"" paskutinį sykį buvo pralaimėjęs dar 2008 metais. Valencia's first win against Real Madrid at the Bernabéu since March 2008. pic.twitter.com/Puk8A7372D — Madrid Universal (@MadridUniversal) April 5, 2025 Tuo metu „Valencia"" (34 tšk.) vienuolikei - tai itin svarbi pergalė kovoje dėl išlikimo aukščiausiame Ispanijos divizione.","„Real Madrid“ namuose 1:2 pralaimėjo „Valencia“ ekipai, nors dominavo pagal smūgius ir kamuolio kontrolę, o „Valencia“ pergalingą įvartį pelnė per teisėjo pridėtą laiką. Ši pergalė „Valencia“ buvo pirma prieš „Real Madrid“ Bernabéu stadione nuo 2008 metų ir labai svarbi kovoje dėl išlikimo aukščia"
"Užuot išmetę žieveles, pasinaudokite šiais sodininkystės ekspertų patarimais - taip sutaupysite laiko bei pastangų puoselėjant augalų grožį, rašoma MarthaStewart.com. Naudokite kaip kompostą Keleto vaisių ir daržovių likučiai, įskaitant apelsinų žieveles, gali būti dedami į dirvą kaip kompostas. Apelsinų žievelės praturtina dirvą tokiomis būtinomis maistinėmis medžiagomis kaip azotas, fosforas ir kalis, taip skatindamos augalų šaknų vystymąsi. „Savo sode būtinai naudokite tik ekologiškų apelsinų žieveles, jei nenorite, kad cheminės medžiagos įsiskverbtų į jūsų sodo dirvą"", - pataria sodininkas Adamas Weissas. Norėdami panaudoti apelsinų žieveles kompostui, pirmiausia jas išdžiovinkite. Tuomet žieveles sutarkuokite arba labai smulkiai supjaustykite. Sudėkite jas į komposto krūvą arba paskleiskite aplink augalų pagrindą, prieš palaistydami. Žievelėms prireikia šiek tiek laiko suirti, todėl labai svarbu jas supjaustyti į mažesnius gabalėlius. Naudokite kaip repelentą Apelsinų žievelės gali būti puiki natūrali skruzdėlių atbaidymo priemonė. Pasak kiemo priežiūros specialisto Steve‘o Corcorano, skruzdėlės jautrios apelsinų žievelėse esančiam kvapui, todėl jos laikomos natūraliu vabzdžių repelentu. Tokiu tikslu naudojant apelsinų žieveles, iš pradžių geriausia jas visiškai išdžiovinti. Po to žieveles galima sumalti į miltelius ir pabarstyti jų aplink sodą. Kadangi tai biri medžiaga, kurią gali lengvai nupūsti vėjas, gali tekti šį procesą pakartoti keletą kartų. Naudokite kaip vazoną sodinukams Jeigu norite namuose nuo nulio užsiauginti augaliukų, galite apelsino žievelę panaudoti ir kaip biologiškai susiskaidantį vazonėlį. Ekspertų teigimu, apelsinų žievelėse gausu azoto ir kalio, o tai gali padėti jauniems augalams gauti maistinių medžiagų. Shutterstock nuotr./Pomidorų daigai Tiesiog perpjaukite apelsiną per pusę ir pašalinkite minkštimą bei sėklas. Užpildykite puselę žeme ir pasėkite sėklas. Kai daigai turės vieną ar du lapelius, persodinkite juos į didesnius vazonėlius. Naudokite nubaidyti amarui Apelsinų žievelės, anot ekspertų, yra puiki priemonė, su kuria galima nuo sodo atgrasyti amarus. Tereikia šviežią apelsino žievelę įdėti į purškimo buteliuką su karštu vandeniu ir šiek tiek indų plovikio, aiškina sodininkas A.Weissas. Suplakus mišinį, juo periodiškai reikėtų nupurkšti apatinius augalų lapus ir stiebus. „Indų ploviklis leidžia tirpalui prilipti prie lapų, o apelsinų kvapas atbaido amarus"", - sako jis, pridurdamas, kad po lietaus procesą reikėtų pakartoti.","Apelsinų žievelės gali būti naudingos sodininkystėje kaip kompostas, natūralus skruzdėlių repelentas, biologiškai susiskaidantis vazonėlis sodinukams bei priemonė prieš amarus. Jas naudojant svarbu žieveles išdžiovinti ir tinkamai paruošti, o sode rinktis ekologiškas žieveles."
"Jei norite pasigaminti ne tik skanų, bet ir maistiniu požiūriu vertingą, aprūpinantį organizmą baltymais, būtinaisiais riebalais ir vitaminais mėsos patiekalą, reikėtų rinktis šviežią mėsą. Tačiau kartais lengva pasakyti, sunku padaryti - dirbantys, skubantys žmonės kaip viesulas įlekia į parduotuvę, griebia prekę ir lekia namo - ar liks laiko ir noro gaminti vakare? O gal palikti kitai dienai ar savaitgaliui? Kaip sutvarkyti šviežią mėsą, kad ji išliktų šviežia ir kokybiška? Parduotuvėje išsirinkote sprandinės, mentės, nugarinės, kitos mėsos dalį ar maltą mėsą, pardavėjas ją įdeda į plastikinį maišelį, kurį patogu parsinešti namo. O ką daryti toliau - ar reikia iš karto mėsą pasūdyti ir tą pačią dieną siųsti į „komandiruotę"" keptuvėje ar orkaitėje? Ar gali palaukti kelias dienas šaldytuve? Į klausimus atsako „Norfos"" mėsininkas Dainius Bartošius. Roberto Riabovo / BNS nuotr./Dainius Bartošius Visada šviežia ir kokybiška lietuviška kiauliena Pirkėjai ypač vertina lietuvišką kiaulieną - „Norfos"" prekybos tinkle parduodama tik Lietuvos kiaulių augintojų ūkiuose išauginta mėsa, todėl produkcija visada kokybiška ir šviežia. Į „Norfos"" parduotuves kiauliena atkeliauja iš modernaus įmonės „Rivona"" mėsos cecho, kuriame įdiegta staigi mėsos atšaldymo technologija, leidžiantis greitai ir saugiai atvėsinti skerdenas, užkirsti kelią mikrobinei taršai. „Rivonoje"" tą pačią dieną paskersta kiauliena atvėsinama per 6 valandas ir vakare išvežiojama į „Norfa"" parduotuves. Patekusi į parduotuvės mėsines, kiauliena supjaustoma dalimis ir malama. „Išpjaustyta mėsa realizuojama per dvi paras, smulkinta mėsa per 12 val. Mėsą užsakome, pjaustome ir malame pagal prekybos poreikį, todėl užtikriname, kad kiauliena visada šviežia"", - tvirtina D.Bartošius. Roberto Riabovo / BNS nuotr./Dainius Bartošius Laikykitės trijų taisyklių Pasak mėsos eksperto, šviežia mėsa šaldytuve gali būti laikoma iki poros parų, o tinkamai paruošta ir įpakuota - iki 5 dienų. „Pirmiausia, mėsą išimkite iš plastikinio maišelio, pasūdykite, pabarstykite prieskoniais ir įdėkite į sandarią maistinę dėžutę ar įvyniokite į maistinę plėvelę. Taip paruošta mėsa šaldytuve gali stovėti keletą dienų: nusipirkote pirmadienį - gaminti galite penktadienį"", - pataria ekspertas. Nepasūdytos mėsos nelaikykite ilgiau nei dvi paras. Smulkintos mėsos laikymo terminas trumpiausias - nusipirkus geriausia gaminti tą pačią dieną. Jei norite palikti kitai dienai, būtinai pasūdykite. Atsargų šaldiklyje nelaikykite per ilgai „Norėdami šviežią mėsą išlaikyti ilgiau, dėkite ją į šaldiklį"", - sako D.Bartošius. Tris mėnesius šaldiklyje mėsą laikysite drąsiai - prireikus atšildysite ir jos kokybė bus nepakitusi. „Ilgiau laikyti mėsos atsargų neverta, nes šaltis ištraukia drėgmę, patiekalai nebus tokie sultingi. Be to, kartu su drėgme dingsta ir dalis vertingų medžiagų, mėsoje atsiranda pašalinis kvapas"", - pabrėžia mėsininkas. Vertėtų retkarčiais praverti šaldiklį ir patikrinti, ar neužsiliko mėsos gabaliukas - kartais apie jį tiesiog pamiršti. Jei tokį radote, geriau jį atšildykite, ką nors skanaus pasigaminkite ir tik tada pirkite šviežią mėsą - planuokite pirkinius protingai ir nekaupkite nereikalingų atsargų, jų turi būti tik tiek, kiek sunaudosite per artimiausius mėnesius. Shutterstock nuotr./Mėsa Nepjaustyta mėsa nepraras drėgmės Parduotuvėje susigundėte nusipirkti didesnį mėsos gabalą, bet namuose sudvejojote - gaminti iš karto ar palikti ateičiai? Jei nusprendėte užšaldyti, dar vienas klausimas - pjaustyti ar nepjaustyti? D.Bartošius vienareikšmiškai pataria: „Nepjaustyti"". Užšaldyti geriau didelį mėsos gabalą, nes supjaustyta mėsa greičiau praras ir kokybę. „Pjaustant mėsą pažeidžiamos skaidulos, todėl ji greičiau netenka drėgmės"", - tvirtina mėsos žinovas. Svarbu ir tinkamai supakuoti mėsą. D.Bartošius pataria mėsą išimti iš plastikinio maišelio ir suvynioti į maistinę plėvelę arba įdėti į sandarią dėžutę, kad būtų kuo mažesnis sąlytis su oru ir mėsa nedžiūtų. Mėsai kenkia ekstremalūs temperatūrų skirtumai Užšaldyti galima ne tik šviežią mėsą, bet ir pasiruoštų pusgaminių - marinuotos mėsos ar kotletų faršo. „Tik geriau nedėti druskos, nes ji ištraukia drėgmę - racionaliau pasūdyti patiekalą prieš gaminant"", - pataria mėsininkas. Shutterstock nuotr./Šaldyta mėsa. Taisyklių reikia laikytis ne tik užšaldant mėsą, bet ir ją atšildant. Pasak D.Bartošiaus, atšildyti mėsą reikia palaipsniui, nes staigūs temperatūrų pokyčiai kenkia mėsos kokybei, suardo skaidulas: „Negalima išimti mėsos iš šaldymo kameros ir įdėti į karštą vandenį."" Patiekalus iš šaldytos mėsos reikėtų planuoti iš anksto. Mėsininkas pataria iš vakaro išimti mėsą iš šaldiklio ir padėti į šaldytuvą, o prieš gaminant kelias valandas palaikykite kambario temperatūroje. Gardus troškinukas iš atšildytos kiaulienos mentės Viename puode ir mėsa, ir daug daržovių - sotus, aromatingas troškinys, kurio užteks didelės šeimos pietums ar vakarienei. Lengvai virškinamas ir paprastai pagaminamas patiekalas. Reikės: 1 kg „Norfos"" kiaulienos mentės, 100 g „Norfos"" kiaulienos šoninės, ½ puodelio miltų, 1 vnt. svogūno, kelių skiltelių česnako, 2 vnt. morkų, 1 vnt. poro, 4 puodelių mėsos sultinio, 2 valg.š. pomidorų padažo, 1 arbat.š. kmynų, ½ arbat.š. rozmarino, kelių lauro lapelių, 2 vnt. bulvių, ½ puodelio džiovintų slyvų, ½ vnt. pastarnoko, druskos, pipirų. Gaminimas: Mėsą atšildykite ir supjaustykite mažais gabaliukais, apvoliokite miltais, druska, pipirais ir gerai įtrinkite. Keptuvėje įkaitinkite aliejų ir pakepkite kiaulienos gabaliukus, kol gražiai apskrus. Mėsą atidėkite į šalį, toje pačioje keptuvėje pakepinkite iki apskrudimo šoninės gabaliukus ir sudėkite kartu su kiauliena. Keptuvėje pakepkite supjaustytas morkas, svogūną, porą, kol suminkštės. Į puodą supilkite sultinį, pomidorų padažą, sudėkite mėsą, prieskonius ir kartu su daržovėmis troškinkite apie 45 min. Sudėkite supjaustytas slyvas, pastarnoką, bulves ir dar troškinkite apie pusvalandį. Atšildytos kiaulienos išpjovos kepsniai Išpjova - puiki mėsa, iš jos pagaminti kepsniai yra minkštučiai ir sultingi. Su prieskoninėmis žolelėmis, azijietiškais prieskoniais ir keliais sviesto gabaliukais paruošite puikius kepsnius, kurie surinks daug „patiktukų"". Reikės: 2 vnt. „Norfos"" kiaulienos išpjovos, 2 valg.š. rudo cukraus, 1 arbat.š. rūkytos paprikos, 1 arbat.š. imbiero miltelių, 1 arbat.š. česnako miltelių, 1 arbat.š. prieskoninių žolelių, 1 arbat.š. pipirų, 1 arbat.š. druskos, ¼ puodelio kubeliais pjaustyto sviesto, žiupsnelio pjaustytų petražolių. Gaminimas: Visus prieskonius sumaišykite ir įtrinkite atšildytą mėsą iš visų pusių. Pamarinuokite mėsą kelias valandas. Dėkite išpjovą į kepimo indą, ant viršaus sudėkite sviesto gabaliukus. Kepkite orkaitėje 180 laipsnių apie 30 min. Iškeptą mėsą apibarstykite petražolėmis ir patiekite su bulvių koše. Virta nugarinė šaltiems užkandžiams Senas, laiko patikrintas receptas, kuris niekada nenuvilia - išvirkite šmotą mėsos, atvėsinkite ir pjaustykite riekelėmis - tinka su krienais, marinuotais agurkėliais ir duona. Dar skanesnė pastovėjusi šaldytuve - drąsiai virkite didesnį gabalą, tikrai suvalgysite. Reikės: 1 kg „Norfos"" kiaulienos nugarinės, ½ vnt. česnako galvutės, 1 arbat.š. džiovintų raudonėlio, mairūno, kmynų, kelių lauro lapelių, ½ arbat.š. pipirų žirnelių, 1 valg.š. druskos. Gaminimas: Į didelį puodą įpilkite vandens, supilkite druską ir įdėkite atšildytą mėsos gabalą. Kai vanduo užvirs, nugraibykite pakilusias putas. Sudėkite visus prieskonius ir virkite apie 1 val. Patikrinkite, ar mėsa minkšta ir ištraukę iš puodo atvėsinkite. Skanaus!","Tekste aptariama, kaip tinkamai laikyti ir ruošti šviežią kiaulieną, kad ji išliktų kokybiška ir skani, pateikiamos praktinės mėsos laikymo ir šaldymo taisyklės bei keli receptai su ""Norfos"" kiauliena."
"Baudą už neprisegtą saugos diržą važiuojant ant galinės sėdynės gavęs S.Kučas stebėjosi, kodėl apie šį reikalavimą jam nepriminė „Bolt"" vairuotojas, tačiau pavėžėjimo paslaugų operacijų vadovas L.Jakštys portalui Žmonės.lt teigė, kad tiek vairuotojas, tiek keleivis privalo išmanyti KET taisykles. „Pavėžėjimo kelionės metu tiek vairuotojams, tiek keleiviams galioja tos pačios Kelių eismo taisyklės, kaip ir įprastos kelionės atveju, tad tiek pavežėjai, tiek keleiviai per programėlę „Bolt"" užsakytos pavėžėjimo kelionės metu privalo segėti saugos diržus. Pagal Saugaus eismo automobilių keliais įstatymą, užsisegti saugos diržą yra keleivio pareiga, kurios nesilaikymas gali keleiviui užtraukti baudą. Vairuotojas visada turi pareigą užtikrinti savo ir keleivių saugumą, todėl pavežėjus raginame keleiviams priminti diržo dėvėjimo svarbą. Vairuotojams periodiškai primename saugaus eismo principus. Bendrovės nuotr./„Bolt"" pavėžėjimo paslaugos Kiek girdime iš „Bolt"" partnerių vairuotojų, didžioji dauguma keleivių supranta saugos priemonių svarbą ir atsakingai užsisega saugos diržą. Vis dėlto, siekdami dar labiau sustiprinti kelionių saugumą, papildomai informuosime tiek keleivius, tiek vairuotojus apie saugos diržų dėvėjimo būtinybę"", - sakė L.Jakštys. Primename, kad sekmadienį portalui Žmonės.lt S.Kučas pasakojo, jog tą vakarą „boltu"" vyko į „Anna Festival"". Vienas draugas sėdėjo priekyje, o jis su dar vienu bičiuliu - gale. Jie nė nenumanė, kad galėtų užkliūti pareigūnams. „Vyko reidas, turbūt alkoholio patikrinimui. Policininkai nustatė, kad vairuotojas blaivus, mūsų promilių nenustatinėjo, nors mes ir nebuvome išgėrę. Tačiau pareigūnai pasižiūrėjo į mus, sėdinčius ant galinės sėdynės, ir sako - ateikite iki mūsų automobilio. Galvojame, kas čia dabar nutiko. Kai atėjome, sako - buvote neprisisegę saugos diržų"", - prisiminė Simas. Simas Kučas Paklaustas, ar vairuotojas neprašė prisisegti saugos diržo, S.Kučas tai paneigė. „Aš su „Bolt"" važinėju kiekvieną dieną. Nė karto man nė vienas vairuotojas nėra pasakęs, kad sėdėdamas gale prisisegčiau saugos diržą. Išskyrus labai retus atvejus, kada yra tos mašinos, kur pradeda pypsėti, jeigu neprisisegi. O šiaip nė vienas per daug metų nėra pasakęs - užsisek diržą"", - kalbėdamas su portalu Žmonės.lt stebėjosi Simas. S.Kučas neslėpė - kadangi vairuotojai to nereikalaudavo, jis sėdėdamas gale diržo ir nesisegdavo. „Pripažįstu, kad dariau neteisingai, negerai. Nuo šiol dabar tikrai visada segsiuosi diržą ir sėdėdamas ant galinės sėdynės"", - pridūrė teniso treneris. Asmeninio albumo nuotr./Saugos diržo gale neprisisegęs Simas Kučas sulaukė policijos baudos Simas pabrėžė, kad iš šios situacijos reikėtų pasimokyti daugeliui. „Ne tik „Bolt"" keleiviams, bet turbūt apskritai visiems žmonėms, važinėjantiems su mašina - būtinai reikia prisisegti diržą net ir gale. Jeigu policija pasakė, kad yra toks reikalavimas dėl saugumo - reiškia, reikia laikytis. Tikrai labai gerbiu tiek policininkų, tiek medikų, tiek gaisrininkų, apskritai visų institucijų darbuotojus, nes jie daro didelį darbą. Jiems jaučiu didžiausią pagarbą"", - portalui Žmonės.lt sakė svarbią pamoką išmokęs S.Kučas. Už tai, kad nebuvo prisisegęs saugos diržo, Simas sulaukė 15 eurų baudos.","Simas Kučas gavo 15 eurų baudą už tai, kad nesegėjo saugos diržo „Bolt“ automobilyje ant galinės sėdynės ir stebėjosi, kodėl vairuotojas nepriminė apie šį įstatymo reikalavimą. „Bolt“ atstovai pabrėžė, kad tiek vairuotojai, tiek keleiviai privalo žinoti Kelių eismo taisyk"
"Grupė „Hypocrite"" pristato naują albumą „Šokis Dievams"", tačiau šįkart jie nusprendė peržengti tradicinio albumo pristatymo ribas. Lietuvoje dar niekas nėra to daręs: valandos trukmės YouTube podcastas, kuriame grupės nariai atskleidžia kiekvienos dainos istoriją, dalijasi kūrybiniais užkulisiais bei pristato unikalius pasirodymus, nufilmuotus skirtingose lokacijose. „Dainos gali kalbėti pačios, bet mes norėjome, kad žmonės išgirstų ir tai, kas slypi tarp eilučių. Kiekviena daina - tai atskiras pasaulis, su savo istorija ir atmosfera. Tad šįkart nusprendėme padaryti kitaip - pasidalinti viskuo atvirai. Dar taip atvirai nekalbėjau"", - sako Edgaras Bechteris. Ir tai dar ne viskas. Kiekviena albumo daina „Hypocrite"" YouTube kanale pasirodys atskirai kas mėnesį su unikaliomis vizualizacijomis ir vaizdo klipais, suteikiant joms naują gyvavimo ciklą. Tačiau jau dabar viso albumo galima klausytis Spotify, Apple Music ir YouTube podcast’e - tam, kad net ir tie, kurie nenaudoja muzikos platformų, galėtų iškart pasinerti į visą kūrybinę kelionę. „Muzika šiandien suvartojama per greitai. Mes norime, kad kiekviena daina turėtų savo akimirką - kad ji būtų ne tik išgirsta, bet ir pajausta. Tai ne tik albumas - tai mūsų pokalbis su klausytojais. Dalijamės mintimis, istorijomis, net abejonėmis"", - teigia Dmitrijus Kudrinas Klipo filmavimas „Šokis Dievams"" - albumas apie pasirinkimus „Šokis Dievams"" - tai albumas apie tai, kam mes skiriame savo energiją. Visi kažkam „šokame"" - meilės, karjeros, savo svajonių ar iliuzijų labui. Vieniems tai džiaugsmas, kitiems - vidinė kova. Ar meilė - tai laisvė, ar grandinės? Ar muzika - tai tik garsai, ar ritualas? Mūsų albume šokio ekstazė susilieja su filosofiniais klausimais"", - apie albumo idėją pasakoja Edgaras Bechteris. „Kai žmonės klausys šio albumo, jie nesupras, kur pateko - čia pop? Čia repo tusas? O gal reivo vakarėlis? Bet būtent tai daro šį albumą ypatingą. Kiekviena daina buvo nufilmuota skirtingoje lokacijoje, suteikiant jai unikalią atmosferą. Tai ne tik muzika - tai istorijos, kurios turi savo vizualinį pasaulį"", - priduria Antanas Jakimavičius. „Hypocrite"" visada buvo apie eksperimentus, ir šis albumas - ne išimtis. Čia nėra dviejų vienodų dainų - kiekviena jų turi savo charakterį, savo ritmą, savo veidą"", - sako grupės vokalistas Dmitrijus Kudrin. Klipo filmavimas Kiekviena daina - tikra istorija Šio albumo tekstų autorius Edgaras Bechteris į jį sudėjo daug asmeninių patirčių - nuo santykių peripetijų iki gilesnių apmąstymų apie žmonių ryšius ir pasaulio chaosą. „Mane visada domino santykiai - ne tik romantiniai, bet ir apskritai, kaip mes veikiame vieni kitus. Augame per žmones, su kuriais susiduriame. Kartais tai skauda, kartais pakelia į viršų. Visa tai yra šiame albume"", - pasakoja Edgaras. Pavyzdžiui, daina „Samsara"" gimė iš pasaulinės situacijos - karo Ukrainoje, socialinio neteisingumo ir vis kartojamų istorijos klaidų. „Kai rašiau „Samsarą"", galvojau apie tai, kad žmonija lyg ir turėtų mokytis iš savo klaidų, bet vis kartoja tas pačias. Nesąžiningumas, galia, manipuliacija - visa tai sugrįžta ratu. Gal kada nors išmoksime?"", - svarsto Edgaras. Grupė „Hypocrite"" / Ignė Butrimaitė nuotr. Benas Povilonis: „Tai buvo kova su savimi"" Už albumo skambesį atsakingas Benas Povilonis, kuris prie „Šokis Dievams"" dirbo dienomis ir naktimis - tiesiogine prasme. Perfekcionizmas, kūrybinis maksimalizmas ir nesibaigiantis noras išgryninti garsą privedė jį prie išsekimo - albumo prodiusavimo pabaigoje Benas atsidūrė ligoninėje. „Mes su šiuo albumu ėjome iki galo. Tai nebuvo tiesiog darbas - tai buvo kova su laiku, nuovargiu ir savimi pačiu. Bet aš žinojau, kad negaliu paleisti kažko, kas nėra iki galo išdirbta. Kiekvienas garsas, kiekvienas niuansas buvo svarbus"", - sako Benas.","Grupė „Hypocrite"" pristatė savo albumą „Šokis Dievams"" su inovatyviu podcast'u, kuriame atskleidžia dainų istorijas ir užkulisius, o kiekviena daina bus paviešinta atskirai su unikaliais klipais. Albumas nagrinėja filosofinius klausimus apie pasirinkimus ir žmonių ryšius, o skambesiu rūpinosi Benas Povilonis, kuris dėl to patyrė išsekimą."
"2024 metais pavyko plėstis įvairiomis kryptimis „Mūsų grupė nuolat plečiasi, auga, ieško naujų galimybių diversifikuoti veiklas. Jau seniai nesame tik butų pardavėjai - įgyvendiname pačius įvairiausius projektus, susijusius su nekilnojamuoju turtu ir investicijomis šioje srityje Lietuvoje ir už jos ribų. Tai leidžia mums matyti plačią perspektyvą, sutelkti skirtingų kompetencijų turinčius aukščiausio lygio profesionalus, pasirinkti teisingus investavimo sprendimus, laiku pamatyti atsiveriančias naujas galimybes"", - sako Domas Dargis, „EIKA group"" generalinis direktorius. 2024-ieji „EIKA"" įmonių grupei buvo dar vieni augimo metai. „EIKA Construction"" nauju proveržiu tapo strateginiai valstybiniai projektai, tokie kaip Vilniaus oro uosto išvykimo terminalas, Vilniaus universiteto medicinos centras, Rūdninkų karinio miestelio statybų pirmasis etapas. „EIKA Asset Management"" valdomi investiciniai fondai rodė puikius rezultatus, o NT projektų valdymo įmonė „EIKA Development"" butų Vilniuje pardavimus išaugino 2,3 karto ir užsitikrino lyderės pozicijas. Planuoja tolimesnį augimą Šiais, 2025-aisiais metais, „EIKA group"" planuoja tolimesnį augimą, bet šiek tiek keis investicijų kryptis. „EIKA Group"" skaičiuoja, kad visos įmonių grupės investicijos, įskaičiuojant ir investicijų valdymo fondo „EIKA Asset Management"", augs 45%. Lietuvoje investicijos liks panašaus dydžio: 2024 m. jos siekė 75 mln. eurų, 2025 m. šioje rinkoje bus investuojami 78 mln. eurų. Tačiau investicijas į užsienio projektus „EIKA Group"" šiemet didins net 2,5 karto lyginant su praėjusiais metais, nuo 30 iki 74 mln. eurų. Grupės įmonės užsienyje investuos tiek į gyvenamąjį, tiek į komercinį turtą. „EIKA Group"" investicijos į gyvenamojo būsto projektus šiemet augs 38%, planuojama investuoti ir į būsto projektus Lenkijoje. „Auganti gyvenamojo būsto paklausa ir atsigavusi rinka skatina mus didinti investicijas šiame segmente. 2025 m. planuojame pradėti pirmąsias investicijas į gyvenamąjį būstą užsienio rinkose, siekdami diversifikuoti portfelį ir pasinaudoti masto ekonomika didesnėse rinkose"", - atskleidžia D. Dargis. „EIKA Group"" šiais metais ženkliai didins investicijas į komercinį turtą užsienyje: jos augs nuo 27 iki 63 mln. eurų. „Planuojame aktyvią plėtrą Vidurio ir Rytų Europos regione, daugiausia dėmesio skiriant Lenkijos rinkai. Šiais metais esame ten suplanavę dviejų modernių logistikos sandėlių plėtrą, jų bendras plotas viršys 66 tūkst. kv. m."", - pasakoja D. Dargis. Šaltinis: https://sc.bns.lt/view/item/domas-dargis-eika-group-plecia-strategines-kryptis-musu-akys-vis-labiau-krypsta-i-uzsieni-504734","2024 m. „EIKA Group“ augo ir diversifikavo savo projektus, reikšmingai padidindama investicijas užsienio rinkose, ypač Lenkijoje, kur planuoja toliau plėstis tiek gyvenamojo, tiek komercinio turto srityse. 2025-aisiais grupė ketina padidinti investicijas iki 45%, siekiant išnaudoti augančią būsto paklausą ir didesnės rinkos ekonomijas."
"Suplanuok viską bent savaitę prieš Nors viskas vyks vieną dieną - sėkmė slypi pasiruošime. Sukurk paprastą planą: Kurie daiktai keliaus su tavimi? Ką paliksi ar atiduosi? Kada tiksliai prasidės kraustymasis? Pradėk nuo retai naudojamų daiktų - knygų, sezono drabužių, dekoracijų. Susikrauk po dėžę kasdien ir per savaitę net nepastebėsi - kaip viskas pasiruošta. Žymėk dėžes aiškiai ir logiškai Perkraustymo dieną nenorėsi atsidūręs kambaryje pilname identiškų dėžių be jokių užrašų. Todėl: Naudok spalvų kodus ar kambario pavadinimus (pvz., ""Virtuvė"", ""Miegamasis""), Užrašyk, ar dėžėje yra dūžtančių daiktų, Priklijuok lapelį su prioritetu (""atidaryti pirmiausia"", ""nebūtina šiandien""). Tai padės tiek tau, tiek perkraustymo komandai viską iškrauti greitai ir logiškai. Pasiruošk ""gyvenimo dėžę"" Tai maža, bet labai svarbi detalė - viena dėžė ar kuprinė, kurioje turi būti viskas, ko prireiks pirmąją dieną naujuose namuose: dokumentai; telefonų įkrovikliai; tualetinis popierius, dantų šepetėlis, rankšluostis; užkandžiai, vanduo, arbata... Ši ""gyvenimo dėžė"" padės tau išlikti žmogumi net tada, kai visas tavo pasaulis dėžėse. Samdyk perkraustymo profesionalus Jeigu nori išsikraustyti per vieną dieną - vienam tai padaryti sunku. Profesionalios perkraustymo paslaugos Vilniuje pasirūpina: sunkių baldų išnešimu ir transportavimu; pakrovimu ir iškrovimu; specialių daiktų (pvz., buitinės technikos) pervežimu; netgi supakavimu, jei to reikia. Tai reiškia - mažiau fizinio krūvio, jokių nugaros skausmų ir aiškus planas. Baldų išmontavimas? Pasiruošk arba patikėk specialistams Jei turi baldų, kuriuos reikia išardyti - pasiruošk iš anksto: turėk atsuktuvą, instrukcijas ar pažymėk dalis. Dar geriau - rinkis perkraustymo komandą, kuri tai padaro už tave. Tai ypač aktualu, kai reikia transportuoti didelį spintą ar kampinę sofą, kuri tiesiog netelpa pro duris. Tvarka naujuose namuose - dar tą pačią dieną Kad pirmąją naktį naujuose namuose neatsidurtum dėžių džiunglėse, pasitelk taisyklę ""viena dėžė - vienas kambarys"". Visos miegamojo dėžės keliauja į miegamąjį, virtuvės - į virtuvę ir t. t. Jeigu viską pažymėjai - iškraustymo komanda daiktus iškraus tiesiai į reikiamą vietą, tau beliks išpakuoti prioritetines dėžes. Saugok sveikatą ir energiją Neignoruok savijautos - dienos eigoje nepamiršk: gerti vandens; padaryti pertraukų; pavalgyti. Net jei tau padeda profesionalai - stresas ir įtampa gali išsunkti energiją. Tad pasirūpink savimi taip pat, kaip ir savo baldais. Išsikraustyti per vieną dieną įmanoma - bet ne improvizuojant. Sėkmingas perkraustymas prasideda iš anksto: nuo plano, ženklinimo, logistikos ir, svarbiausia, teisingos pagalbos pasirinkimo. Šaltinis: https://sc.bns.lt/view/item/perkraustymas-be-streso-kaip-issikraustyti-per-viena-diena-504704","Straipsnyje pateikiami patarimai, kaip efektyviai planuoti ir įgyvendinti kraustymąsi per vieną dieną, akcentuojant išankstinį pasiruošimą, dėžių ženklinimą ir profesionalių perkraustymo paslaugų naudojimą, siekiant sumažinti stresą ir fizinį krūvį."
"„Pirmą kartą teniso raketę į rankas paėmiau būdamas trijų su puse metų. Iš pradžių tėvai mane nuvedė į komandinį ir individualų sportą, kad pajausčiau kas man labiau patinka. Galėjau rinktis - žaisti krepšinį komandoje ar žaisti tenisą ir būti atsakingas tik už savo rezultatus. Man labiau patiko žaisti tenisą, nes tik aš pats atsakau už pergales ir pralaimėjimus"", - sako E.Balkūnas. Eriko Balkūno dosjė Gimimo data: 2011 06 23. Gimimo vieta: Vilnius. Ūgis: 177 cm. Treneris: Algirdas Draugelis, Alatus teniso akademija. Mėgstamiausia danga: kietoji danga. Lietuvos reitingas (iki 14 m.): Nr. 1. Lietuvos reitingas (iki 16 m.): Nr. 4. Laimėjimai: daugkartinis Lietuvos ir tarptautinių turnyrų ""Tennis Europe"" nugalėtojas ir prizininkas. Lietuvos teniso rinktinių U12; U13, U14 narys. Pomėgiai: žaisti tenisą, keliauti, žiūrėti filmus. Mėgstamiausias maistas: vidutiniškai keptas sultingas jautienos didkepsnis. Mėgstamiausias tenisininkas: Jannikas Sinneris. Pradėjęs sportuoti su treneriu Algirdu Draugeliu, vilnietis bendradarbiauja su juo iki šiol. Lietuvos tenisininkų iki 14-os metų reitinge Erikas tvirtai pirmauja. Artimiausias jo varžovas atsilieka 1100 taškų. Jaunasis Lietuvos talentas labiausiai žavisi ir lygiuojasi į italą Janniką Sinnerį, kuris šiuo metu yra geriausias pasaulio tenisininkas. Asmeninio archyvo nuotr./Erikas Balkūnas ir treneris Algirdas Draugelis „Norėčiau būti tokio lygio sportininkas kaip Sinneris. Kai kurie žmonės pamatę mane ir mano žaidimą, sako, kad turime nemažai panašumų. Sunkiai ir daug dirbu, kad tobulėčiau. Labai norėčiau ateity žaisti didžiojo kirčio turnyruose bei pasiekti ATP geriausiųjų 50-uką. Tačiau iki tol dar teks labai nemažai prakaito išlieti"", - įsitikinęs vilnietis. Vida Press nuotr./Jannikas Sinneris Šiuo metu didžiausio palaikymo Erikas sulaukia iš savo šeimos. Mama Natalija ir tėtis Andrius keliauja kartu su sūnumi į turnyrus bei palaiko kompaniją, kai tik gali. „Esu labai daug šalių aplankęs. Dažnai jos kartojasi, nes daug turnyrų vyksta tokiose šalyse kaip Prancūzija, Ispanija, Italija, Suomija, Lenkija ar Latvija. Labai patinka pažinti naujas šalis, kuriuose dar nesu buvęs. Esu žaidęs turnyruose Azerbaidžane, Armėnijoje, Turkijoje, Jungtiniuose Arabų Emyratuose. Šalyse, kur kultūra skiriasi man įdomiau ir labiau patinka. Pamatai kažką naujo. Netrukus keliausiu į turnyrą Islandijoje, kur žaisiu Tennis Europe turnyre. Žaisiu vyresnių grupėje iki 16-os metų"", - pasakoja trylikametis. Asmeninio archyvo nuotr./Mama Natalija, Erikas Balkūnas, tėtis Andrius Keliaudamas ir dalyvaudamas turnyruose Erikas didžiąją laisvo laiko dalį skiria mokslams, todėl dėl praleidžiamų pamokų iš mokytojų pylos negauna. „Mokytojai pakankamai palankiai žiūri į mano išvykas į turnyrus. Aišku, turiu viską, ką esu praleidęs, grįžęs atsiskaityti. Esu dėkingas mokytojams už supratingumą. Mano pažymių vidurkis yra virš 9 balų. Tenisas yra loginis sportas, kur turi visada numatyti kaip varžovą apžaisti, vien jėgos nepakanka. Loginis mąstymas padeda ir moksluose"", - įsitikinęs septintokas. Asmeninio archyvo nuotr./Erikas Balkūnas Jaunasis Lietuvos talentas neliko nepastebėtas ir buvusios tenisininkės, Lietuvos rinktinės narės Agnės Čepelytės. Karjerą baigusi ir finansinių paslaugų sektoriuje dirbanti buvusi sportininkė ėmėsi iniciatyvos padėti Erikui jo sportininko kelyje. „Pati žaidžiau tenisą ir puikiai žinau, kad tai labai finansams imlus sportas. Kol prasimuši ir sulauki rėmėjų pasiūlymų reikia daug dirbti ir skaičiuoti kiekvieną eurą. Kai pamačiau Eriko žaidimą ir rezultatus, pasiūliau kolegoms prisidėti prie Eriko kelionės į aukščiausias pozicijas ir paremti, nes mūsų komandoje žmonėms suteikiamos sąlygos augti ir tobulėti. Kolegos palaikė mano siūlymą ir dabar esam ne tik didžiausi Eriko fanai, bet ir prisidedam prie jo svajonės išsipildymo. Kas žino, gal po kelerių metų pasirodys, kad tai buvo geriausia investicija"", - pasakoja ""Guru Pay"" atstovė.","Erikas Balkūnas, jaunas Lietuvos tenisininkas, nuo mažens pasinėręs į tenisą, pasiekė įspūdingų rezultatų ir yra pirmas Lietuvos reitinge iki 14 metų. Jis siekia tapti pasaulinio lygio sportininku, įkvėptas Janniko Sinnerio, ir sulaukia šeimos, mokytojų bei rėmėjų palaikymo."
"Atvira, jautri ir tikra Pastaraisiais metais koncertuodama su gyvo garso grupe, pasirodydama įvairiuose projektuose ir kurdama autorinę muziką, Liepa augo ne tik kaip atlikėja, bet ir kaip žmogus. Dabar ji grįžta į sceną kitaip - be perteklinių formų, be blizgesio, su tuo, kas tikra: muzika, žodžiais ir jausmu. „Labai ilgai brandinau šį turą. Norėjau, kad tai nebūtų tiesiog koncertas - tai būtų tikras susitikimas. Akimirkos, kai nereikia nieko įrodyti, kai galima kvėpuoti tuo pačiu ritmu su žmonėmis salėje,"" - sako Liepa. Asmeninio archyvo nuotr./Liepa Mondeikaitė-Norkevičienė Dainos, kurios suskambės kitaip Scenoje - tik balsas, klavišiniai, gitara ir visa emocijų paletė. Liepos autorinės dainos šiuose koncertuose suskambės naujai - subtiliai, išgrynintai, kupinos intymumo ir asmeniško pasakojimo. Specialiai turui Liepa sukūrė naują „Eurovizijos"" dainos versiją, kurioje atsiskleidžia visai kita jos pusė - brandesnė, jautresnė, dar artimesnė. O klausytojų laukia ir daugiau muzikinių staigmenų: netikėti kūriniai, išskirtiniai pasirodymai, o kiekviena vakaro detalė - kruopščiai apgalvota. Asmeninio archyvo nuotr./Liepa Mondeikaitė-Norkevičienė Brandos ženklas ir tikras atsidavimas Tai - trijų miestų muzikinė kelionė: grįžimas prie šaknų, prie to, kas svarbiausia - tikėjimo, svajonių, artumo troškimo ir tyliai bręstančios stiprybės. Tai koncertai, kuriuose svarbi ne tik muzika, bet ir tai, kas nutinka tarp dainų - žvilgsniai, pauzės, tyla po paskutinės natos. Liepa viską, ką daro, daro šimtu procentų - su visa energija, atsidavimu ir meile scenai. Prie šio turo įgyvendinimo prisideda didelė kūrybinė komanda, kuriai rūpi ne tik garsas ar vaizdas, bet ir atmosfera, emocija, magija. Žiūrovai gali būti tikri - laukia ne eilinis koncertas, o išjaustas, profesionaliai parengtas ir įsimintinas reginys, kuriame susijungs balsas, tyla ir siela. Koncertų datos: Gegužės 8 d. - Vilnius, Šv. Kotrynos bažnyčia Birželio 12 d. - Palanga, Kurhauzas Birželio 13 d. - Klaipėda, Koncertų salė „Tai vakaras ne apie tai, kas įvyksta scenoje. Tai - apie tai, kas nutinka tarp dainų. Apie tylą, kuri kalba. Apie žvilgsnį į save. Apie tai, kaip muzika padeda prisiminti, kas mes esame"", - kviečia Liepa Mondeikaitė. Bilietus platina bilietai.lt","Liepa Mondeikaitė-Norkevičienė grįžta su nauju koncertiniu turu, kuriame akcentuojama tikra ir intymi muzika, asmeninis ryšys su publika ir emocijų atskleidimas. Koncertai vyks Vilniuje, Palangoje ir Klaipėdoje, o juose Liepa pristatys išgrynintas ir jautrias autorines dainas, sukurdamas"
"Anykščiai dažnai vadinami Lietuvos literatūros lopšiu, nes čia gimė ir kūrė garsūs rašytojai: Antanas Baranauskas, Jonas Biliūnas ir Bronius Radzevičius. Juos įkvėpusi gamtos ramybė ir pavasarėjantis oras sukvietė gausų būrį žygeivių iš Lietuvos, Jungtinės Karalystės, Italijos, Latvijos, Norvegijos, Lenkijos, Slovėnijos ir Ukrainos. Kaip ir visuomet, maršrutuose juos lydėjo ištikimi keturkojai augintiniai (346 šuniukai). Be Antano Baranausko poemos išgarsinto Anykščių šilelio, žygeivių laukė sraunūs šaltiniai, kalvos ir slėniai, vienas ilgiausių Lietuvos tiltų ir net 16 salų garsėjantis Rubikių ežeras. Net 5 originalūs maršrutai Renginio dalyviai galėjo rinktis iš penkių maršrutų: 7, 16, 24, 31 ir 58 km. Net 4 trasų žygeiviai turėjo progą pirmąjį kilometrą įveikti legendiniu Siauruku. Tai - ilgiausias Baltijos šalyse veikiantis siaurojo geležinkelio ruožo (74 km) atkarpa, jungiantis Panevėžį, Anykščius ir Rubikius. Be kelionės traukiniu dalyviai galėjo apsilankyti Siauruko muziejuje ir išbandyti elektrinę ir rankinę drezinas. Trumpiausias maršrutas prasidėjo prie istorinės Anykščių geležinkelio stoties, tęsėsi pro aukščiausią Lietuvoje dvibokštę Šv. Mato bažnyčią ir vedė iki pušynų apsupto Dainuvos slėnio. Populiariausio 16 km maršruto metu žygeiviai turėjo progą aplankyti 265 tonas sveriantį Puntuką, o vėliau kabančiu tiltu per Šventąją pasiekti mistiniais pasakojimais apipintą Karalienės liūną. „Swedbank"" 24 km maršrutas dovanojo gausybę gamtos ir kultūros perlų, tačiau dar daugiau atradimų laukė pasirinkusiųjų „Ecoservice"" 31 km trasą. Keliautojai grožėjosi vaizdingomis Šventosios pakrantėmis, žygiavo kabančiu tiltu, vedančiu link Šlaitų prie Šventosios senvagių, aplankė romantiškąjį Bučinių slėnį ir paslaptingąjį Karalienės liūną. Didžiausią iššūkį priėmusieji „Hiatus"" 58 km trasoje išnaršė ne tik Anykščius, bet ir Šimonių girią. Jų kelyje atsivėrė įspūdinga Variaus atodanga, Siauruko geležinkelio tiltas, o pražygiavus tiltuku per Anykštos upelį, laukė daugybė gamtos stebuklų - tik spėk dairytis ir fiksuoti akimirkas! Dėmesys tvarumui ir partnerių dovanos „TrenkTuro"" žygiai išsiskiria ne tik unikaliais maršrutais ir glaudžia bendraminčių bendruomene, bet ir dideliu dėmesiu tvarumui. Organizatoriai nuolat primena, kad gamtoje esame tik svečiai, ir kartu su partneriais skatina atsakingai rūšiuoti atliekas. Taip pat, kartu su partneriais, ragina pasirinkti sąmoningą keliavimo būdą - traukiniais, autobusais ar susikooperavus su kitais žygeiviais. Tvarumo idėją renginio metu skleidė „Ecoservice"" ir „Žaliasis taškas"", kvietę žygeivius pasitikrinti savo žinias apie rūšiavimą specialioje viktorinoje. Renginio partneriai „Atliekų kultūra"" priminė apie atsakingą elgesį gamtoje, o „Žalia giria"" pasirūpino, kad dalyviai nepritrūktų vandens. Renginyje netrūko ir partnerių dovanų. Generalinis partneris „SPA Vilnius"" - sveiko poilsio centrai Druskininkuose, Anykščiuose ir Vilniuje - dovanojo žygeiviams unikalią patirtį: dovanų medžioklę su vertingais prizais. „Swedbank"" kvietė stiprinti finansinę sveikatą ir žygyje kvietė patirti įspūdingas pramogas , o „PZU Lietuva gyvybės draudimas"" užtikrino didesnį žygeivių saugumą - dalyviai, kartu su žygio bilietu įsigiję draudimą, dovanų gavo apsaugą visai žygio dienai. „Activus"" stebino net keturiomis pietų opcijomis, dalino proteininius batonėlius ir finišavusius nudžiugino prizais. „Vero Cafe"" rūpinosi žygeivių energija su specialia žygio kava, o „Gaidelis"" vaišino MINI krekeriais, legendiniais „Nomeda"" batonėliais ir „7 grūdai"" pusrytainiais. Pamiršti neliko ir keturkojai žygeiviai - naujasis partneris „Dr Clauder's"" paruošė jiems gardžią maisto ir skanėstų degustaciją. Žygio naujiena „TrenkTuras COMFORT"" paketą pasirinkusiuosius lepino gardžiais partnerių užkandžiais bei gėrimais poilsio erdvėje, greita pirmumo eile registracijoje bei galimybe parkuoti automobilį visai arti starto. Jau paskelbtas ir naujas „TrenkTuro"" „Labanoro žygis su Dexcom"", kuris vyks gegužės 24 d. Registracija prasidėjo, apie žygį galima paskaityti čia.","Anykščiuose vykęs žygis pritraukė dalyvius iš įvairių šalių, siūlydamas įvairius maršrutus ir akcentuodamas tvarumą bei gamtos grožį. Renginį praturtino partnerių dovanos, o dalyviai galėjo mėgautis unikaliomis patirtimis ir prizais."
"Tarsi laikui nepavaldi dainininkė Goda Alijeva sako mylinti ir besirūpinanti savimi, o tai atsiliepia ir jos požiūriui į grožį. Ji pripažįsta, kad anksčiau svarstė apie išvaizdos tobulinimus, tačiau dabar džiaugiasi, jog nepasileido plastinių operacijų keliu. „Su metais supratau, kad ir nereikia"", - teigia dainininkė, tikinama, kad geriausias grožio receptas, tai sveikas bei skanus maistas, saikas ir meilė sau. Šeštadienio rytais „Lietuvos ryto"" televizijos žiūrovus žadina kulinarinė laida „Skanus gyvenimas"", kurioje žinoma kulinarė, receptų knygų autorė ir tinklaraštininkė Ilona Juciūtė pas save į svečius pasikviečia įdomius Lietuvos žmones, kurie vertina gerą maistą bei jaukius pokalbius. Šįkart jos laukia susitikimas su kaimyne, čia pat už tvoros gyvenančia dainininke Goda Alijeva. Ji tikina mėgstanti gaminti, nesunkiai mokėtų ir mėsos vyniotinį padaryti, bet šiaip stengiasi maitintis sveikai, kas atsiperka dailiai figūrai ir, kaip pastebi pati Ilona, nesenstančiai jos išvaizdai. „Esu už tai, kad mažiau visada yra geriau. Dėl to atsargiai galvodavau apie įvairiausias injekcijas, operacijas ir dar kažką, nes man tai būdavo baisu, o paskui su metais supratau, kad ir nereikia. Nors kažkada tikrai labai norėjosi kažką pasitobulinti, bet džiaugiuosi, kad to nepadariau"", - teigė Goda. Tačiau meilę sau dainininkė matuoja ne tik žvelgdama į veidrodį, bet ir rūpindamasi savo sveikata. Visai neseniai ji viešai prakalbo apie problemas, su kuriomis susidūrė. Nuotrauka iš ligoninės pasidalinusi Goda savo sekėjams atvirai prisipažino, jog eilinės patikros metu pas ginekologę išgirdo sukrečiančią Žmogaus papilomos viruso (ŽPV) diagnozę, o po biopsijos - dar ir tai, kad jos kūne rasta vėžinių ląstelių. „Tai rimta, intymi, moteriška liga, kuri ištinka tikrai ne vieną moterį. Mano žinutė buvo skatinanti susimąstyti, kad laikas pasitikrinti ne rytoj, ne poryt, o šiandien. Tu gali jaustis sveikas, stiprus, o pasitikrinęs sužinoti, kad nešioji bėdą, kurios laiku nepastebėjus, gali laukti rimti padariniai"", - laidoje teigė Goda. Visgi, moteris neslepia tokias išgirstas naujienas išgyvenusi itin jautriai. Nors jai buvo sėkmingai atlikta operacija ir pritaikius gydymą ŽPV dingo, Goda vis vien pripažįsta tą akimirką pergalvojusi tiek tvirtos sveikatos prasmę, tiek klaidas, kodėl nepasitikrino anksčiau. „Ta žinia, kad turi vėžinių ląstelių, smogia kaip Perkūnas iš giedro dangaus. Juk mes moterys, esame emocingas, iš karto savo galvoje susikuriam dramą ir serialą. Taip buvo ir man. Kelis mėnesius gyvenau sudėtingame etape, kai turėjau eiti į visuomenę ir šypsotis. Koncertai, klipų filmavimai, įvairiausi renginiai, pasiruošimai, dainų įrašai - daug veiklų, o šalia to tu supranti, kad nešioji vėžį, vėžines ląsteles, nuo kurių nepasveiksi išgėręs tabletę. Gydytojai pasakė, kad reikia daryti operaciją, bet jeigu būčiau tai pastebėjusi mėnesiais atgal, gal būtų užtekę lazerinės procedūros. Deja, man to nepakako, vadinasi, aš pasitikrinau gal pusmečiu, gal metais per vėlai"", - atviravo Goda. Būtent todėl viešai pasidalindama ir šiandien garsiai kalbėdama apie savo istoriją, Goda ragina kitas moteris ją išgirsti bei suprasti, jog Lietuvoje veikianti nemokama gimdos kaklelio vėžio prevencinė programa yra svarbi priemonė, galinti išgelbėti gyvybes. „Laikai keičiasi ir tai, apie ką anksčiau būdavo gal nepadoru ar negražu kalbėti, dabartinėje visuomenėje yra tiesiog privaloma dalintis. Aš žinojau, rašant tą postą, kad galbūt atsiras moterų, kurios niekaip nesureaguos, bet joms išliks ta mintis, jog reikia pasitikrinti. Tikiuosi ir noriu visas moteris kviesti tą daryti, prižiūrėti savo sveikatą ir mylėti save"", - žinutę siuntė Goda.","Dainininkė Goda Alijeva dalinasi savo išgyvenimais apie sveikatos problemas, su kuriomis susidūrė, įskaitant Žmogaus papilomos viruso ir vėžinių ląstelių diagnozę. Ji ragina moteris rūpintis savo sveikata ir pasinaudoti nemokama gimdos kaklelio vėžio prevencijos programa, pabrėždama savalaik"
"Vis dėlto šis jausmas labai svarbus sielvartaujant - štai kodėl, rašo „Psichology Today"". Nepalankus visuomenės požiūris Visuomenė dažnai pyktį įvardija kaip pavojingą ar „blogą"" jausmą ir emociją. Ir, tiesą sakant, jis tikrai gali būti trikdantis ir net žalingas. Tokie posakiai, kaip „išėjau iš proto"", „išmušo saugiklius"" ir „nunešė stogą"", labai gerai atspinti, koks chaosas ir uraganas vyksta žmogaus viduje. Nieko keisto, kad daugelis iš paskutiniųjų stengiasi sukontroliuoti jaučiamą pyktį arba išvis jo nejausti. Tačiau, nors ir neginčijama, kad pyktis gali sukelti konfrontaciją ar smurtą (todėl jį reikia tam tikru mastu valdyti), žiūrint į jį tik kaip į neigiamą, neatsižvelgiama į jo natūralų ir esminį vaidmenį gedėjimo procese. Shutterstock nuotr./Palaikymas Pykčio ir netekties ryšys Pasak psichoterapeutės Cyntios Vejar, kai išgyvename sielvartą ir netektį, neretai šalia tyko neteisybės jausmas. Mantra „gyvenimas nėra teisingas"" sustiprėja mirties, ligos, išdavystės, skyrybų, persileidimo ir kitų netekčių akivaizdoje. Šis neteisingumo jausmas gali pakurstyti pyktį, o pyktis tampa to, kas neteisinga ir nenuspėjama, balsu. „Tačiau pyktis nėra tik pikta emocija; jis yra funkcionali mūsų išlikimo instinkto dalis ir padeda mums apsauginiu būdu reaguoti į grėsmes, o jo nepastovumas padeda padidinti budrumą ir pasirengimą veikti. Įsivaizduokite, kad jus persekioja plėšrūnas, o pykčio ir adrenalino antplūdis didina susikaupimą ir jėgą, taip pat paruošia kūną kovai arba bėgimui. Gedint pyktis gali būti savęs pažinimo kelrodis ir parodyti, kad kažkas negerai arba kad buvo pažeistos jūsų ribos"", - sako psichikos sveikatos specialistė. Dėl netekties galime jaustis pažeidžiami ir bejėgiai. Tačiau tinkamai nukreiptas pyktis gali suteikti drąsos kalbėti, siekti pokyčių ir susigrąžinti kontrolės jausmą. Pavyzdžiui, traumuojančios situacijos akivaizdoje pyktis gali paskatinti imtis veiksmų: ieškoti atsakymų dėl tokių aplinkybių, kaip liga ar mirtis, arba reikalauti atsakomybės po išdavystės. Tai padeda žmonėms susigrąžinti kontrolės jausmą tuo metu, kai kitu atveju jie gali jaustis nejudrūs ir bejėgiai. Tai padeda žmonėms susigrąžinti kontrolės jausmą tuo metu, kai kitu atveju jie gali jaustis bejėgiai. Suprasdami pykčio normalumą, galime į jį žiūrėti kaip į dar vieną būdą apdoroti neigiamas ar slegiančias emocijas - tik kitu kampu. Anot psichologės, liūdesys ir kaltė paprastai nukreipti į vidų ir pasireiškia kaip savęs kaltinimo ar gilaus sielvarto jausmai, o pyktis yra labiau nukreiptas į išorę, į žmones, situacijas ir tikrą ar tariamą neteisybę: „Iš esmės internalizuotas ir eksternalizuotas sielvartas yra tik dvi tos pačios monetos pusės, ir žmonės gali juos patirti atskirai arba kartu - kartais vienu metu, kartais vieną po kito arba net šokinėti tarp jų, kai išgyvena netektį."" Shutterstock nuotr./Konfliktas Kada jausti pyktį gerai, o kada - ne Tačiau, deja, pyktis gali turėti ir neigiamų pasekmių. Jis gali prisidėti prie sveikatos problemų, įskaitant širdies ir kraujagyslių ligas. Jis gali įvaryti pleištą tarp mylimųjų, paversdamas santykius konfliktų kupinais mūšio laukais. „Tai gali tapti kliūtimi ir judėti į priekį gijimo procese. Neišsprendžiamas pyktis gali sugriauti žmogaus gyvenimą, sukeldamas agresiją ar emocinę sumaištį"", - perspėja „Psichology Today"" autorė. Taigi kaip žmogus gali pasinaudoti sveikomis pykčio savybėmis ir palikti destruktyvias? Pasak jos, svarbu atpažinti ir priimti pyktį, o ne jį slopinti. Jei pyktis ignoruojamas, jis ne tik neišnyksta - jis randa išeitį, kaip vanduo, prasiskverbiantis pro uždarytų ir užrakintų durų plyšius. „Žmogus turėtų praktikuoti užuojautą sau ir suvokti, kad pyktis nėra priešas; priešingai, jis yra tarsi įspėjamoji lemputė automobilio prietaisų skydelyje, skirta padėti mums vieninteliu jam žinomu būdu"", - kalbėjo psichoterapeutė. Galite kontroliuoti savo pyktį, ieškodami sveikų būdų jam išreikšti: kūrybinėmis priemonėmis, kalbėdamiesi su artimaisiais, užsiimdami fizine veikla ar ieškodami profesionalios pagalbos. Tokios technikos kaip dėmesingas įsisąmoninimas (mindfullness), dienoraščio rašymas ar sąmoningas gilus kvėpavimas taip pat gali padėti jums stebėti pyktį jo neužvaldant. Pyktis yra neatskiriama gedėjimo proceso dalis Ji priminė, kad pykčio nereikia bijoti. Tai galinga emocija, kuri gali padėti įveikti sudėtingą sielvarto procesą. Pripažindami jo buvimą, suprasdami jo paskirtį ir nukreipdami jį sveikais būdais, galime panaudoti pyktį kaip gijimo priemonę, o ne leisti jam tapti kliūtimi. „Kaip sielvartas yra kelionė, taip ir mokymasis valdyti pyktį yra kelionė. Priimdami abu šiuos būdus, atveriame sau augimo, savęs pažinimo, aiškaus kelio, kuriuo eidami galime priimti sprendimus, ir galiausiai - emocinio atsparumo galimybę. Kitą kartą, kai gedint pajusite pyktį, padarykite pauzę ir paklauskite savęs: ar jis yra draugas, kuris jus veda, ar priešas, tupintis ir reikalaujantis kantrybės, ar kažkas tarpinio? Bet kuriuo atveju pyktis gali kažko išmokyti - jei esate pasirengę klausytis ir mokytis"", - įsitikinusi C.Vejar.","Straipsnis iš „Psychology Today” aptaria pykčio vaidmenį sielvarto procese, pabrėždamas, kad nors pyktis dažnai suvokiamas kaip neigiamas, tinkamai suprastas ir nukreiptas gali padėti atgauti kontrolės jausmą ir skatinti gijimą. Anot psichoterapeutės Cyntijos Vejar, pyktis gali būti funkcionali išlikimo instinkto dalis, padedanti reaguoti į grėsmes ir apsaugoti save, bet reikia sąmoningai jį valdyti, kad jis netaptų kliūtimi gijimo procese."
"Būtent ji kartu su projekto „60+"" įkūrėja suorgavizavo kovo 29-ąją Vilniaus „Akropolyje"" vykusį ypatingą mados renginį „Wrinkles of Style"", kuris tapo tikra revoliucija mados pasaulyje bei atkreipė dėmesį į senjorų grožį, orumą ir gyvenimo džiaugsmą, rašoma pranešime žiniasklaidai. Vilniuje podiumu žengė išsipustę senjorai Organizatoriai neskaičiavo valandų Kaip pasakoja Gabija Veronika Barkauskė, suorganizuoti viską nepriekaištingai tikrai prireikė nemažai laiko. „Kaip ir buvo numatyta, podiumu žengė dešimt senjorų - aštuonios moterys ir du vyrai. Vilniaus tema buvo miesto elegancija. Renginiui pasiruošimas truko ne vieną dieną, o renginio savaitę, nuo pirmadienio, stilistė Modesta Šukė rūpinosi parduotuvėse išrinkti drabužius bei aksesuarus pagal modelius."" Pasak organizatorės, tokio renginio Lietuvoje seniai reikėjo. „Podiumu žengė sunkias ligas ir net netektis įveikusios moterys. Jų gyvenimo istorijos - sukrečiančios, kai kurios labai skaudžios. Vis tik modeliai vakar įrodė, kad gyventi galima net ir po didžiulių gyvenimo nelaimių. Tai - tikra revoliucija. Norėčiau, kad mados ir stiliaus pasaulis atsigręžtų į senjorus. Visiems susirinkusiems podiumu žengę senjorai buvo tobulas pavyzdys, kokia gali būti senatvė."" Vilniuje podiumu žengė išsipustę senjorai Mada - ne tik jaunųjų privilegija „Nors kiekvienas iš mūsų turi savo ligų ir nesėkmių bagažą, tačiau šie senjorai buvo pavyzdys, kaip įmanoma visus jausmus bei emocijas palikti nuošalyje ir iškelta galva žygiuoti podiumu"", - kalbėjo G.V.Barkauskė. „Redlips Events"" įkūrėja sako, kad ją labiausiai sujaudino dalyvių reakcijos. „Mane nudžiugino, kad visi dalyvavę senjorai labai mėgavosi procesu. Mano tikslas - sukurti prisiminimą ir džiaugsmą. Labai smagu, kad senjorai išbandė kažką naujo, renginyje skambėjo muzika, o nuotaika buvo išskirtinė. Jie buvo tikras energijos užtaisas ir didžiulis pavyzdys, kokia graži ir ori gali būti senatvė."" Vilniuje podiumu žengė išsipustę senjorai Tikisi, kad pakeis požiūrį Gabija Veronika Barkauskė įsitikinusi, kad tokie renginiai keičia visuomenės požiūrį ir parodo, kad senjorai yra aktyvūs, džiaugsmingi ir mėgaujasi gyvenimu: „Visiems atrodo, kad aplink mus yra vien liūdni ir viskuo nusivylę senjorai. Noriu sugriauti šį mitą - aš mačiau aktyvius, energingus ir šarmingus senjorus, kurie gyvena tokį gyvenimą, kokį turėtume gyventi kiekvienas iš mūsų."" Organizatorė taip pat pabrėžė savo komandos profesionalumą ir svarbą tokio pobūdžio projektuose. „Labai noriu pasidžiaugti darbu su Laura Balčiūte ir dizainere Modesta Šuke. Mūsų visų trijų profesionalumas, atsidavimas ir noras pasiekti rezultatus parodė, kad šis projektas yra didžiulė perspektyva. Renginys „Wrinkles of Style"" atvėrė naujas galimybes senjorams bei pakeitė požiūrį į amžių ir madą. Mes tikimės, kad šis projektas taps ilgalaike iniciatyva ir paskatins dar daugiau vyresnio amžiaus žmonių atrasti mados pasaulio žavesį.""","Vilniaus „Akropolyje"" surengtas mados renginys „Wrinkles of Style"" atkreipė dėmesį į senjorų grožį ir eleganciją, tuo pačiu mėginant keisti visuomenės požiūrį į vyresnio amžiaus žmones bei jų vietą mados pasaulyje. Organizatoriai tiki, kad šis projektas taps ilgalaike iniciatyva, skatinančia senjorų aktyvumą ir džiaugsmą."
"Thomas Bachas traukiasi po 12 metų poste. Buvęs fechtavimosi olimpinis čempionas, paskui tapęs teisininku, vadovavo turtingai ir galingai sporto organizacijai nuo 2013 metų, bet jau anksčiau paskelbė, kad naujos kadencijos nebesieks. 71 metų vokietis perduos vairą organizacijos, kurios biudžetas šiam olimpiniam ciklui (2025-2028 m.) skaičiuojamas 7,3 mlrd. dolerių (iš jų 3 mlrd. atkeliauja iš transliacijos sandorio su NBC). LTOK nuotr./Daina Gudzinevičiūtė ir Thomas Bachas Rinkimai Graikijos pietų kurorte ketvirtadienį vyks už uždarų durų, o tarp 105 balso teisę turinčių IOC narių yra ir Daina Gudzinevičiūtė. Tiesa, kaip ir kiti IOC nariai, taip ir Lietuvos tautinio olimpinio komiteto prezidentė savo favorito negali atskleisti. Suprasti akimirksniu „Tema dėl Tarptautinio olimpinio komiteto prezidento rinkimų turime išlikti neutralūs, - teigiama LTOK paaiškinime 15min. - Lietuvos tautinio olimpinio komiteto prezidentei Dainai Gudzinevičiūtei kaip IOC narei keliami ypatingai griežti etikos reikalavimai, tarp jų ir viešai niekur nedeklaruoti savo galimo favorito rinkimuose. Buvo paruoštos specialiai IOC prezidento rinkimams skirtos direktyvos, su kuriomis LTOK prezidentė susipažino ir privalėjo pasirašyti liudijimą, kad taisyklių laikysis. Taip pat yra ir griežtas IOC Etikos kodeksas. Visos su olimpiniu judėjimu susijusios organizacijos, įskaitant IOC Garbės narius, nacionalinius olimpinius komitetus, tarptautines sporto federacijas, olimpinių žaidynių organizacinius komitetus ir kitas organizacijas, privalo išlikti neutralūs rinkimų kampanijos metu. Nėra leidžiama bet kokia forma deklaruoti savo palaikymo konkrečiam kandidatui. Į šį apibrėžimą įeina visos galimos formos - kandidatų palaikymas socialiniuose tinkluose, persidalinant jų turinį, spaudžiant emocijų mygtukus ant jų įrašų. Neutralumo turi laikytis ir visi minėtų organizacijų darbuotojai. „New York Times"" rinkimus pavadino „kebliausiais"" per visą istoriją ne tik dėl neaiškaus vienintelio favorito, bet ir dėl ypač neramių geopolitinių laikų pasaulyje. Patys rinkimai vyks etapais, per kuriuos mažiausiai balsų sulaukęs kandidatas bus eliminuojamas. Kitų pretendentų surinkti balsai bus laikomi paslaptyje, kol bus išrinktas naujasis IOC prezidentas. Iš viso gali prireikti šešių balsavimo raundų. Balsavimo raundai tęsis, kol vienas kandidatas surinks daugiau nei pusę balsų. Gali būti, kad lyderiai keisis, nes rinkėjai galės keisti savo favoritus atsižvelgdami į tuos, kas praeina į kitus etapus. Prieš sunkiai nuspėjamus rinkimus glaustai pristatome kiekvieną iš septynių kandidatų. Olimpinis čempionas su aiškiais principais Bene labiausiai sporto pasaulyje žinomas kandidatas, pretenduojantis tapti 10-uoju IOC prezidentu, yra Sebastianas Coe. Dukart buvęs olimpinis čempionas 1500 metrų bėgimo distancijoje nuo 2015 metų vadovauja Tarptautinei lengvosios atletikos federacijai. Vida Press nuotr./Sebastianas Coe Londone prieš 68 metus gimęs britas pirmavo kai kuriose apklausose, nors svarbu pabrėžti, kad tokioje uždaroje organizacijoje, kaip IOC, balsavimas gali pakrypti visiškai kitaip dėl narių savų interesų ir paslėptų susitarimų. S.Coe jau yra gerai žinomas žmogus sporto pasaulyje, dėl ryškių asmenybės bruožų ir patirties, kurią sukaupti padėjo ir organizatoriaus vaidmuo 2012 metais Londono olimpinėse žaidynėse. Lietuva ir kitos Ukrainą palaikančios šalys turėtų skirti jam simpatijas, nes S.Coe vadovaujamoje lengvojoje atletikoje dėl Rusijos vykdomo karo nėra jokių nuolaidų šalies-agresorės sportininkams - jie negali dalyvauti tarptautinėse varžybose nei rinktinės sudėtyje, nei individualiose rungtyse. Tačiau vadovaujant Th.Bachui, IOC yra rekomendavusi leisti rusams ir baltarusiams dalyvauti varžybose neutraliu statusu, o tarp IOC narių yra nemažai, kurie laikosi kitokių vertybių nei S.Coe. Griežta pozicija rusų atžvilgiu, o taip pat S.Coe pasiūlymas teikti premijas Paryžiaus olimpiniams čempionams, vertinama prieštaringai olimpinėje išrinktųjų šeimoje - yra ir pritariančių, ir nepalaikančių. Tėvo pėdomis sekantis funkcionierius - palankus rusams","Thomas Bachas po 12 metų traukiasi iš Tarptautinio olimpinio komiteto vadovo posto, o jį pakeis naujai išrinktas prezidentas, kurio rinkimai vyks už uždarų durų, laikantis griežto neutralumo reikalavimo. Rinkimų procesas bus sudėtingas ir įtemptas, nes tarp kandidatų nėra aiškaus favorito, o balsavimas gali prireikti kelių raundų."
"Siekė slėpti 75 metus? „Štai ką „Pfizer"" žudikai norėjo 75 metus laikyti paslaptyje: „saugią ir veiksmingą vakciną"" su 9 puslapiais šalutinių poveikių"", - taip vienas „Facebook"" vartotojas pakomentavo, jo žodžiais, slaptą dokumentą. Jis pasidalijo ir pačiu beveik 9 puslapių „šalutinių reiškinių, keliančių ypatingą susidomėjimą, sąrašu"". Tekstas yra didesnio dokumento, pavadinto „Pranešimų apie nepageidaujamus reiškinius po registracijos kaupiamoji analizė"" (Cumulative Analysis of Post-Authorisation Adverse Events Reports), priedas. Ekrano nuotr. iš „Facebook""/Nepageidaujamų reiškinių, kuriais žmonės skundėsi po skiepo, sąrašas neįrodo, kad juos sukėlė pati vakcina Visų lapų viršuje parašyta „BNT162b2"" (tai yra JAV ir Vokietijos bendrovių „Pfizer"" bei „BioNTech"" sukurtos vakcinos nuo COVID-19 pavadinimas, rinkoje ji žinoma kaip „Comirnaty""). Iš to galima suprasti, kad kalbama būtent apie šiuos skiepus. Būklės, kaip rodo pavadinimas, buvo užfiksuotos ne vakcinos bandymų metu, o jau tuomet, kai ja buvo leista skiepyti žmones. Paieška internete rodo, kad 38 puslapių ilgio dokumentas dar 2021 m. buvo paskelbtas tikrai kaip „riboto naudojimo verslo informacija"". Bet dabar jis prieinamas ir viešai. Saugos dokumento pabaigoje pateiktas ir sąrašas, kuriuo dalijamasi „Facebook"". Bet jis interpretuojamas klaidingai. „Šalutinis poveikis"" yra nepageidaujamas reiškinys, priežastingai susijęs su vakcina, pavyzdžiui, alerginė reakcija į sudedamąją dalį. Sąraše paminėti ne vakcinos šalutiniai poveikiai, o bet kokie nepageidaujami reiškiniai, pasireiškę po skiepijimo, neatsižvelgiant į tai, kas juos sukėlė. Šie reiškiniai paremti tik pranešimais apie būkles, kurie savaime neįrodo, kad juos nulėmė pati vakcina. Sunegaluoti po skiepo galima ir ne dėl jo 2021 m. rugpjūčio 23 d. JAV maisto ir vaistų administracija (FDA) bendrovėms „Pfizer"" ir „BioNTech"" suteikė pirmą jų sukurtos COVID-19 vakcinos patvirtinimą. Biologinių medžiagų licencijos paraiškoje išdėstyta informacija buvo konfidenciali iki FDA kitų metų kovo 1 d. paskelbė dalį šių duomenų. Be kita ko, buvo paskelbta ir minėta 38 puslapių saugos stebėjimo ataskaita, parengta per pirmus tris mėnesius po leidimo suteikimo, su platinamu 9 puslapių priedu. Pastaruoju tekstu netrukus imta dalytis socialiniuose tinkluose su komentarais, esą vakcina nuo COVID-19 sukelia daugybę šalutinių poveikių. Jau tuomet apie tai rašė tinklalapis „Health Feedback"", melagieną paneigė Bosnijos ir Hercegovinos faktų tikrintojai iš „Istinomer"". Dokumente nurodytas ne skiepo šalutinis poveikis. Bendrovės tiesiog rinko duomenis apie nepageidaujamus reiškinius, apie kuriuos pranešta po vakcinacijos. Pranešimai apie šias būkles neįrodė, kad vakcina sukėlė nepageidaujamą poveikį ir yra nesaugi. Anot „Health Feedback"", norint suprasti, kodėl sąrašo interpretacijos yra neteisingos, svarbu suvokti skirtumą tarp „nepageidaujamo įvykio"" ir „šalutinio poveikio"". Atsitiktiniai pranešimai apie galimas nepageidaujamas reakcijas nėra įrodymas, kad jos iš tiesų susijusios su konkrečiu vaistu. Reakciją gali sukelti vienu metu vartojami du vaistai, tai gali būti ir kitos ligos simptomas. Sąvoka „nepageidaujamas reiškinys"" apibūdina bet kokią sveikatos problemą, kuri atsiranda po vakcinacijos. Pavyzdžiui, danties skausmas pasiskiepijusiam žmogui būtų toks reiškinys. Tačiau jis negali būti siejamas su vakcinacija. Užtat „šalutinis poveikis"" yra nepageidaujamas reiškinys, priežastingai susijęs su vakcina, pavyzdžiui, alerginė reakcija į vakcinos sudedamąją dalį. „Pfizer"" dokumentas paremtas pranešimais apie bet kokius nepageidaujamus reiškinius (ne vakcinos šalutinį poveikį, kaip aiškina internautai), užregistruotus po skiepijimosi. Jie buvo surinkti iki 2021 m. vasario 28. Iš viso buvo surinkti 42 086 tokie pranešimai (kiek žmonių juos patyrė, nenurodyta). Informacijos šaltiniais buvo tiesiai kompanijai ar 63 šalių sveikatos priežiūros institucijoms pateikti spontaniški pranešimai, medicinos literatūroje paskelbti ar per tyrimus surinkti atvejai. Ekrano nuotr. iš „Facebook""/Iš pusšimčio „Pfizer"" vakcinos šalutinių poveikių, kuriuos mini internautai, vos keli sutampa su oficialiai skelbiamais Du trečdaliai pranešimų buvo gauti iš JAV ir Jungtinės Karalystės (atitinkamai 13 739 ir 13 404), daugiausia per stebėjimo sistemas (JAV - vakcinų nepageidaujamų įvykių pranešimų sistemą VAERS, - JK Geltonosios kortelės schemą). Bet joje surinktais duomenimis negalima kliautis be papildomos analizės. Mat dažnai informaciją pateikia ne specialistai, o žmonės, patys nusprendę, kad vieną ar kitą negalavimą nulėmė skiepai, nors tai gali būti tiesiog nepageidaujamas reiškinys. Norint įrodyti, kad jį sukėlė vakcina, reikia papildomos analizės. FDA paviešintame dokumente apie tai įspėta - atkreiptas dėmesys į neišsamią klinikinę informaciją ir išorinius veiksnius. Bene dažniausiai žmonės po skiepo skundžiasi dūrio vietos paraudimu, patinimu ar skausmu, nuovargiu, galvos ar raumenų skausmu, šaltkrėčiu, karščiavimu. „Pranešimai nebūtinai rodo, kad konkretų nepageidaujamą reiškinį sukėlė vaistas, jį gali nulemti pagrindinė liga ar koks nors kitas (-i) faktorius (-iai), pvz., ankstesnės ligos istorijos ar kartu vartojami vaistai"", - rašoma 6-ame dokumento puslapyje. Tikri - vos keli šalutiniai poveikiai Internete jau kelias savaites plinta ir trumpesnis sąrašas, kuriame taip pat išvardyti tariami informacine RNR paremtos „Pfizer""/„BioNTech"" vakcinos šalutiniai poveikiai. „Pfizer"" paskelbė savo „vakcinos COVID-19"" šaltinių poveikių sąrašą (kalba netaisyta - red. past.)"", - taip pavadintas tekstas, kurį platina ne vien lietuviai. Jame - 45 punktai (vienas kartojasi). Minimi putos ant burnos, veido paralyžius, kepenų pažeidimas, 1 tipo diabetas, pankreatitas, plaučių uždegimas, miokarditas, kraujo, širdies skilvelių, stuburo arterijų, giliųjų venų ir kepenų kraujagyslių trombozės, ūminis inkstų pažeidimas, smegenų kamienų embolija ir trombozė, širdies smūgis, mažas kūdikių gimimo svoris, naujagimių priepuoliai ir mirtis, staigi mirtis. „Priimkite tai kaip eksperimentą. Paėmiau tekstą iš mokslo žurnalo anglų kalba. Išverčiau laisva forma"", - prie teksto pridėjo vienas juo pasidalijęs „Facebook"" vartotojas. Kad tekstas verstas, patvirtina kai kurie nelietuviškai skambantys punktai: „fetalni disperguoja sindrom"", „generalizuoti toniniai-kloniniai atakos"", „hepatitas imuno posredovan"", „laikino ertmės epilepsija"". Kita lietuvė pasidalijo dar vasario pabaigoje tuo pačiu vienos serbės paskelbtu įrašu. Išvertus šį tekstą, aiškesni tampa ir pastarieji negalavimai. Šis sąrašas turi mažai ką bendro su nustatytais „Pfizer"" skiepų nuo COVID-19 šalutiniais poveikiais - sutampa vos šeši punktai. Pastarąjį su savo vakcina susijusį pranešimą „Pfizer"" išplatino pernai rugpjūtį (pranešė apie FDA leidimą naudoti patobulintą skiepo variantą). Nei šiame pranešime, nei vėliau kompanija neskelbė jokio šalutinių poveikių sąrašo. Ekrano nuotr. iš „Facebook""/Iš pusšimčio „Pfizer"" vakcinos šalutinių poveikių, kuriuos mini internautai, vos keli sutampa su oficialiai skelbiamais „Comirnaty"", kaip ir bet kuri vakcina, gali sukelti nepageidaujamą reakciją. Ji priklauso nuo įvairių faktorių - kaip minėta, nuo anksčiau persirgtų ar turimų ligų, vartojamų vaistų, žmogaus organizmo apskritai. Jie neretai užfiksuojami jau per bandymus, analizuojami ir tuomet, ir vėliau. Bene dažniausiai žmonės po skiepo skundžiasi dūrio vietos paraudimu, patinimu ar skausmu, nuovargiu, galvos ar raumenų skausmu, šaltkrėčiu, karščiavimu. Tokios reakcijos minimos daugelyje šaltinių, įskaitant JAV Ligų kontrolės ir prevencijos centrą (CDC), pačiai vakcinai skirtame puslapyje. Jos paminėtos ir FDA patvirtintame skiepo informaciniame lapelyje. Šalutinius poveikius skelbia ir Europos vaistų agentūros (EMA). Pastarosios medžiagoje minimos tik šešios būklės, esančios ir cituotame sąraše: miokarditas ir perikarditas (širdies raumens ir širdį gaubiančios plėvės uždegimai), tachikardija (padažnėjęs širdies plakimas), giliųjų venų trombozė, veido paralyžius, trombozė (kraujo krešuliai). Šie negalavimai buvo susieti su vakcina, bet jie pasitaikė retai arba labai retai. Sauliaus Žiūros nuotr./Vilniaus miesto klinikinės ligoninės medikų vakcinacija nuo COVID-19 EMA taip pat pabrėžė, kad ne visos būklės, užfiksuotos po skiepo, buvo tiesiogiai susijusios su juo: „Atsitiktiniai pranešimai apie galimas nepageidaujamas reakcijas savaime nėra įrodymas, kad jos iš tiesų susijusios su konkrečiu vaistu. Reakciją gali sukelti vienu metu vartojami du vaistai, bet tai gali būti ir kitos ligos simptomas."" 15min verdiktas: melas. „Pfizer"" dokumente pateikiama informacija apie nepageidaujamus reiškinius, pasireiškusius po vakcinacijos, bet juos nebūtinai sukėlė skiepas. Ataskaitos nerodo priežastinio ryšio tarp vakcinos ir organizmo būklės ir nepatvirtina, kad „Comirnaty"" yra nesaugi. Kitas platinamas šalutinių poveikių sąrašas taip pat klaidina - vos keli jame išvardyti negalavimai minimi kaip galimi skiepo šalutiniai poveikiai. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","„Pfizer"" dokumentas, kuris buvo klaidingai interpretuotas socialiniuose tinkluose, pateikia informaciją apie nepageidaujamus reiškinius po vakcinacijos, tačiau neįrodo, kad juos sukėlė pati vakcina. Šių reiškinių sąrašas dažnai painiojamas su tikrais šalutiniais poveikiais, nors dokumentas nepatvirtina vakcinos nesaugumo."
"„Tai nėra tik valdančiosios daugumos (mokestiniai pasiūlymai - BNS). Šitie mokesčiai yra lygiai taip pat inspiruoti Gitano Nausėdos. Nėra taip, kad sugalvojo Paluckas (premjeras Gintautas Paluckas - BNS) ir Žemaitaitis"", - Žinių radijui trečiadienį sakė R.Žemaitaitis. „Prezidentas, kadangi kėlė reikalavimą, yra visiškai atsakingas už visą mokesčių reformą, nes jis dės parašą"", - pridūrė jis. Pasak jo, šalies vadovas yra informuojamas apie visus koalicijos diskutuojamus mokesčių pakeitimus, jiems pritaria: „Jis apie visus mokesčius žino, jis yra informuotas, jis juos visus palaiko."" Premjeras G.Paluckas antradienį patvirtino, kad valdančiųjų - socialdemokratų, demokratų ir „aušriečių"" - koalicijos taryba beveik galutinai susitarė dėl kai kurių mokesčių pertvarkos. Anot jo, su kai kuriomis išlygomis bus siūlomas visuotinis nekilnojamojo turto (NT) mokestis, vienu punktu didesnis - 17 proc. pelno mokestis, 12 proc. pridėtinės vertės mokesčio lengvata, taip pat trys gyventojų pajamų mokesčio tarifai, nepriklausomai nuo pajamų šaltinio, o tik nuo jų dydžio, - tai yra 20, 25 ir 32 proc. Dar siūlomas 10 proc. draudimo mokestis ir 5 proc. jo lengvata. R.Žemaitaičio teigimu, mokestiniai pakeitimai „nėra idealūs"", tačiau koalicijos partneriai atsižvelgė į „aušriečių"" siūlymus. Anot jo, valdantiesiems pavyko sutarti dėl teisingesnio NT mokesčio modelio, nei siūlyta anksčiau. Pirmiausia siūlyta žmonių būstą apmokestinti nuo 20 tūkst. eurų Registrų centro nustatomos mokestinės vertės, tačiau koalicija ketina siūlyti 0,1 proc. tarifą iki 200 tūkst. vertės turtui, daliai nuo 200 tūkst. iki 400 tūkst. eurų - 0,2 proc., iki 2 proc. tarifus brangiam turtui. Taip pat numatomas 50 proc. mažesnis tarifas pirmajam būstui, oficialiai besinuomojantiems, socialiai remtiniems žmonėms. „Jei mokesčiui nebūtų pritarę - mūsų idėjai, žmogus, kuris Antakalnyje turi būstą, nuo kitų metų būtų mokėjęs 250 eurų. Dabar (jei būtų priimtas koalicijos sutartas mokestis - BNS) jis mokės 100 eurų"", - kalbėjo R.Žemaitaitis. Koalicijoje kol kas nėra sprendimo dėl lengvatinio PVM tarifo vaisiams, daržovėms, ekologiškiems produktams, bei civilinės gyvybės draudimo apmokestinimo, tačiau anksčiau sutarta dėl vadinamojo cukraus mokesčio cukraus ar kitų saldiklių turintiems gėrimams. G.Paluckas antradienį sakė, jog galutiniai skaičiai ir tarifai paaiškės po to, kai Finansų ministerija pateiks tikslesnius skaičiavimus. Vyriausybė viliasi, jog mokestiniai pakeitimai bus priimti dar Seimo pavasario sesijoje, o įsigalios nuo kitų metų.","Valdančioji koalicija, įskaitant prezidento Gitano Nausėdos palaikymą, beveik susitarė dėl mokesčių reformos, kuri apims nekilnojamojo turto, pelno ir gyventojų pajamų mokesčių pakeitimus. Nors kai kurie sprendimai dar nėra galutinai patvirtinti, tikimasi, kad pakeitimai įsigalios nuo kitų metų."
"Tai išbandžiusieji sako, kad dirbtinio intelekto kelionių planuokliai gali būti greiti, patogūs ir paprasti naudoti - maršrutai dažnai sukuriami per kelias sekundes. Vėliau juos galima pritaikyti taip, kaip norite, atsižvelgiant į tai, kokią informaciją pateikėte ieškodami informacijos, rašo „Euronews"". 2024 m. „NowNext"" kelionių ataskaitoje nurodoma, kad 44 proc. Europos ir JAV keliautojų atskleidė, jog šiais metais naudosis dirbtiniu intelektu kelionių užsakymui ir planavimui. Pernai tokių buvo 27 proc. Pasak „American Express"" apklaustų Z kartos ir tūkstantmečio kartos keliautojų, vienos iš naudingiausių dirbtinio intelekto kelionių funkcijų buvo biudžeto ir išlaidų valdymas, veiklos rekomendacijos, asmeninės kelionių rekomendacijos ir vertimo pagalba. Aurelijos Jašinskienės / 15min.lt nuotr./Talino uostas Tačiau kiek iš tiesų naudingas dirbtinis intelektas, planuojant kelionę? Įsitikinti tuo nusprendusi „Euronews"" žurnalistė Indrabati Lahiri „ChatGPT"" paprašė suplanuoti jai ir jos vyrui kelionę į Estijos sostinę Taliną. Išvyką jie numatė kovo pradžioje. Pasak žurnalistės ir eksperimento autorės, didžiąją kelionės dalį ji suplanavo su „ChatGPT"", tačiau taip pat naudojo ir „Vacay"" bei „GuideGeek"". Gautas rekomendacijas palygino. „Jau buvome užsisakę viešbutį, todėl dirbtinio intelekto programėlių paprašiau suplanuoti trijų dienų ir dviejų naktų pigią kelionę. Visos trys platformos pasiūlė labai panašius maršrutus, tik šiek tiek skyrėsi restoranai, veikla ir laikas. Tai pavyko padaryti per kelias sekundes"", - pasakojo moteris. Pixabay nuotr./Kadriorgo dailės muziejus, Talinas, Estija Pasak jos, „ChatGPT"" versija buvo išsamiausia ir įdomiausia. Į ją buvo įtrauktos tokios lankytinos vietos kaip Talino senamiestis, Aleksandro Nevskio katedra, Kadriorgo parkas ir rūmai, Balti Jaam turgus. „Daugeliu rekomendacijų pasinaudojome būdami Taline. Man ypač patiko Kiek in de Kök - žavus gynybinis bokštas, kuris yra didesnio muziejaus komplekso dalis, taip pat Kadriorgo parkas, kuriame galėjome mėgautis gaiviu kovo pradžios oru. Balti Jaam turguje buvo puikių maisto produktų ir didžiulė istorinių ir keistų rankdarbių kolekcija"", - pasakojo žurnalistė. Ji pabrėžė, kad buvo sužavėta, jog visos dirbtinio intelekto rekomendacijos iš tiesų atspindėjo miesto dvasią. Nusivilti neteko ir „ChatGPT"" pasiūlytomis viešojo maitinimo vietomis. „Seniausia Estijos kavinė „Cafe Maiasmokk"" pasirodė esanti dykumų rojus su gražiu dekoru. Kavinė „Cafe Reval"" taip pat turėjo platų meniu ir elegantišką, modernią atmosferą, puikiai tinkančią prie puodelio matchos"", - pažymėjo eksperimento dalyvė. Žinios apie maistą - visiška nesąmonė Visgi ne viskas buvo taip gražu. Taliną tyrinėjusi pora liko nusivylusi dirbtinio intelekto žiniomis apie estišką virtuvę. „Viena didžiausių problemų, su kuria susidūrėme šios kelionės metu, buvo maistas. Aš valgau beveik viską, bet ne itin mėgstu jautieną ar kitą raudoną mėsą, o mano vyras nevalgo nei žuvies, nei raudonos mėsos. Nė vienas iš mūsų taip pat nemėgsta blynų, ir nors esame gurmanai, nesame labai drąsūs valgytojai. Dėl to buvome šiek tiek suklaidinti, nes daugumoje pirminių „ChatGPT"" restoranų rekomendacijų daug dėmesio buvo skiriama tradiciniams estiškiems patiekalams, pavyzdžiui, įvairiems blynams ir žvėrienai. Tą patį darė ir „Vacay"" bei „GuideGeek"", - rašė žurnalistė. Ji pažymėjo, kad pastebėjusi tai, keletą kartų susiaurino užklausą dirbtinio intelekto programėlėms ir nurodė konkrečius kriterijus, pagal kuriuos reikėtų išrinkti restoraną ar kavinę: „Prašiau restoranų, kuriuose būtų daugiau paukštienos patiekalų pasirinkimo variantų, arba konkrečiai tam tikrų rūšių patiekalų. Tik tuomet „ChatGPT"" pateikė tinkamesnių variantų. Tačiau kiekvieną kartą, kai kartojau šį procesą, atrodė, kad bendras maršrutas tampa vis prastesnis ir prastesnis, smarkiai sumažėja veiklos ar lankytinų vietų skaičius"", - pažymėjo Taline pagal dirbtinio intelekto rekomendacijas viešėjusi moteris. Be to, kalbant apie viešojo maitinimo įstaigas, pasak jos, dirbtinio intelekto pateikiama informacija dažnai būdavo pasenusi. „Mūsų siaubui, kai kurie restoranai buvo visam laikui uždaryti, pavyzdžiui, restoranai „Vanaema"", „Juures"" ir „Kohvic Komeet"". Apie tai sužinojome tik tada, kai jau buvome išalkę ir ieškojome, kur pavalgyti, o atėję pabučiavome duris. Kiti pasiūlymai, pavyzdžiui, „Cafe Nop"", labiau priminė sveiko maisto parduotuvę, kurioje beveik nebuvo pusryčių pasirinkimo. Su šia problema susidūrė ir „Cafe Rost"", kurioje buvo labai garsi cinamoninė bandelė, bet labai nedaug kitų patiekalų."" Ar verta planuoti kelionę, naudojant dirbtinį intelektą? Įvertinusi savo patirtį, žurnalistė pateikė verdiktą. „Man šiek tiek kliuvo tai, kad, norint sudaryti gerą kelionės planą, reikėjo įvesti daug duomenų, pvz., fizinio pasirengimo lygį ir atostogų tipą. Ypač atsižvelgiant į tai, kad vienas iš tokių įrankių naudojimo privalumų turėtų būti tai, kad planavimui sugaištama mažiau laiko"", - rašė ji. Be to, panagrinėjusi kitų dirbtinio intelekto naudotojų patirtį, planuojant keliones, ji sako supratusi, kad ne vienintelė susidūrė su problemomis dėl pasenusios informacijos. Tai patvirtina ir kelionių organizatoriai, bendravę su šio straipsnio autore. „Turėjau klientų, kurie, remdamiesi dirbtinio intelekto pasiūlymais, beveik užsisakė kelionę į Kiotą (Japonija) sakurų tema, visiškai nežinodami, kad vyšnių žydėjimo sezonai pasikeitė dėl klimato kaitos ir kad daugelį šventyklų dabar reikia rezervuoti iš anksto dėl pernai įvestos pernelyg didelio turizmo politikos"", - sako kelionių konsultantė ir rašytoja Coco Tran. Ji pabrėžia, kad dirbtinis intelektas taip pat negali pakeisti tikros patirties vietoje: „Dirbtinis intelektas paprasčiausiai negali realiuoju laiku pateikti patarimų apie nuolat besikeičiančias kelionių sąlygas. Jis apdoroja duomenis, bet negali pasakyti, pvz., kuris Japonijos rajonas iš tiesų priima svečius užsieniečius, o kuris juos tik toleruoja - šių niuansų išmokau per daugelį darbo metų."" Vertindama savo eksperimentą, „Euronews"" žurnalistė I.Lahiri teigė: „Tikrai turėtumėte naudotis dirbtinio intelekto kelionių planuokliais, kad galėtumėte sudaryti apytikslį kelionės maršrutą, tačiau niekas neprilygsta jūsų pačių atliktiems tyrimams. Jei ketinate tai išbandyti, dar kartą patikrinkite informaciją, kurią gavome „ChatGPT"" ar kitose programėlėse.""","Dirbtinio intelekto kelionių planuokliai gali greitai ir patogiai sukurti maršrutus, tačiau žurnalistė Indrabati Lahiri pastebėjo, kad šie įrankiai kartais pateikia pasenusią informaciją, ypač apie restoranus ir maitinimo įstaigas. Ji rekomenduoja naudoti dirbtinį intelektą kaip pradinį įrankį, tačiau pataria papildomai atlikti savo tyrimus."
"DI atrankos procesuose: galimybės ir rizikos Personalo atrankų specialistų nuomos įmonės „Talenteek"" įkūrėja Erika Sirutytė pirmiausia mini dirbtinį intelektą (DI), kuris pastaruoju metu vis dažniau naudojamas pradiniuose atrankos etapuose, analizuojant kandidatų atsakymus ir elgseną. Nors Lietuvoje ši praktika dar nauja, užsienyje ji sparčiai populiarėja. DI generuoti atsakymams neretai pasitelkia ir patys kandidatai, todėl darbdaviai keičia atrankos metodus, kad patikimiau įvertintų tikruosius gebėjimus. Šalia tradicinių interviu vis dažniau taikomi praktiniai testai, verslo simuliacijos ar darbo aplinkoje atliekamos užduotys. O gyvos diskusijos ir situaciniai klausimai ir yra dar viena galimybė, leidžianti įvertinti tikruosius kandidato gebėjimus ir patirtį. Bendrovės nuotr./Erika Sirutytė Jei pokalbis vis dėlto vyksta nuotoliniu būdu, E.Sirutytė pataria nepiktnaudžiauti DI sugeneruojamais atsakymais - jie dažnai būna pernelyg sterilūs arba atvirkščiai - per daug išsamūs ir neatitinkantys kandidato natūralaus kalbėjimo stiliaus. „Jei kandidatas, atsakydamas į paprastą klausimą „Kas jums patinka dabartiniame darbe?"", pateikia itin akademiškai suformuluotą atsakymą su perteklinėmis techninėmis detalėmis, tai jau gali kelti įtarimų. Taip pat, jei atsakymai skamba lyg bendriniai, stokoja asmeninių pavyzdžių, darbdavys gali įtarti, kad jie nėra autentiški ir neatspindi tikrųjų kandidato patirčių"", - atkreipia dėmesį E.Sirutytė. Ko šiandien klausiama kandidatų? Tradiciniai klausimai, kai klausiama, kur kandidatas „mato save po 5 metų"" ar prašoma įvardinti savuosius trūkumus, vis retesni. Vietoje to, darbdaviai koncentruojasi į temas, kurios padeda suprasti, kaip kandidatas geba prisitaikyti prie technologinių ir verslo aplinkos pokyčių. Vienas iš tokių klausimų - „Kaip DI galėtų palengvinti kasdienes užduotis?"". DI tampa neatsiejama darbo dalimi įvairiose srityse, todėl atsakymas į šį klausimą atskleidžia kandidato gebėjimą efektyviai naudotis šiuolaikinėmis priemonėmis darbo procesuose. Dėl sparčių technologinių ir verslo aplinkos pokyčių dirbti neapibrėžtose situacijose ir priimti sprendimus esant ribotai informacijai tenka vis dažniau. Todėl darbo pokalbiuose nevengiama teirautis, kaip kandidatas geba valdyti stresą ir prisitaikyti prie pokyčių. Kuo kandidatui vertėtų pasidomėti darbo pokalbyje? Darbdaviai vis labiau vertina kandidatus, kurie patys užduoda klausimus - tai rodo jų domėjimąsi pozicija, gebėjimą kritiškai mąstyti ir norą suprasti įmonės veiklą. Tinkamai parinkti klausimai ne tik palieka gerą įspūdį, bet yra galimybė gauti vertingos informacijos apie būsimą darbą. „Pavyzdžiui, paklausus, kaip atrodys pirmosios 90 dienų būsimame darbe, galima geriau suprasti darbdavio lūkesčius, o pasiteiravimas, kaip įmonė remia darbuotojų augimą ir tobulėjimą, padės įvertinti karjeros galimybes. Taip pat svarbu pasidomėti ir įmonės darbo kultūra"", - patarimais dalinasi E.Sirutytė. Visgi, yra klausimų, kurių reikėtų vengti. Pavyzdžiui, nereikėtų skubėti klausti, kada būsite paaukštintas pareigose ar kada galėsite išeiti atostogų. Darbdaviui ar atrankos specialistui tai gali pasirodyti kaip skubotas susitelkimas į privilegijas, o ne į patį darbą - kandidatas sudarys įspūdį, kad jam tai rūpi labiau nei komandos tikslai. Kaip atrodo geriausiai pasiruošęs kandidatas? E.Sirutytė pasakoja, kad ne mažiau svarbus ir kandidato „asmeninis prekės ženklas"". Ir čia jau socialiniai tinklai gali pasitarnauti kaip CV papildymas. Todėl „LinkedIn"" profilis turėtų būti išsamus, aiškiai atspindintis darbo patirtį, pasiekimus ir įgūdžius. „Rekomenduojama aktyviai komentuoti aktualias temas, dalintis įžvalgomis ir palaikyti profesinius ryšius. Aktyvus dalyvavimas padeda darbdaviams susidaryti įspūdį apie kandidato ekspertinę sritį, komunikacijos gebėjimus ir požiūrį į darbą"", - neabejoja „Talenteek"" įkūrėja. Ji apibendrina, kad šiemet sėkmės darbo pokalbiuose siekiantys kandidatai turi būti ne tik turintys stiprius technologinius gebėjimus, bet ir gebantys strategiškai mąstyti bei prisitaikyti prie pokyčių. Sėkmingi kandidatai prieš darbo pokalbį pasirūpins atlikti išsamią įmonės analizę, pasirodys suprantantys rinką ir galės aiškiai parodyti, kaip jų patirtis gali prisidėti prie organizacijos augimo. DI turėtų būti tik kaip pagalbinė priemonė, bet ne pagrindinis atsakymų šaltinis. Darbdaviai vertina gebėjimą kritiškai mąstyti ir argumentuotai pagrįsti sprendimus.","Erika Sirutytė iš „Talenteek“ aptaria dirbtinio intelekto naudojimo galimybes ir rizikas atrankos procesuose, pabrėždama, kad technologinės priemonės turėtų papildyti, o ne pakeisti autentiškus kandidatų atsakymus. Ji taip pat pabrėžia, kad sėkmingi kandidatai turi būti pasiruošę adaptuotis prie pokyčių, kritiškai mąstyti ir aktyviai dalyvauti profesiniuose tinkluose, siekiant sukurti stiprų asmeninį prekės ženklą."
"Trečiadienio vakarą pasklido žinia, kad muzikos prodiuseris, atlikėjas Deivydas Zvonkus prie Seimo sukėlė avariją - nuvertė šviesoforą. Be to, šis vairano ne savo, o kolegos Stanislavo Stavicko-Stano numylėtą automobilį, kurį šiuo metu pardavinėjo. Neilgai trukus jis paviešino, kaip reagavo į tai, kad šis naujų pirkėjų ko gero nebesulauks. „Viskas labai paprastai. Aš nusipirkau naują automobilį, o šitą pardavinėjau. Tačiau mano geriausias draugas, Deivydas Zvonkus vairuoja prancūzišką auto, kuris genda kas antrą savaitę, todėl iš manęs pasiskolino šitą. Iš neįpratimo per stipriai paspaudė gazo pedalą... Važiavo vienas. Ačiū Dėvui, nenukentėjo joks gyvas žmogus. O tik šviesoforas. Visą žala bus atlyginta. Zvonkus, ačiū Dėvui, irgi visiškai sveikas, tik šiek tiek išsigandęs"", - rašė jis. Primename, kad Vilniuje trečiadienį vakarinio piko metu neišvengta eismo incidento: sankryžoje prie Seimo rūmų automobilis rėžėsi į šviesoforą. Paaiškėjo, kad automobilis priklauso Stano, o jį vairavo Deivydas Zvonkus. Primename, kad į avariją patekusią transporto priemonę Stano šiuo metu pardavinėjo, mat įsigijo naują automobilį. Tačiau į autoįvykį pateko dar nespėjus surasti pirkėjo. „Draugai, atsisveikinam su vienu iš savo gausios šeimos augintiniu? Jis mėlynas, kaip delfinas?, bet ne delfinas, o elektromobilis. Kai parduodi mašiną, tai visi pirmiausia klausia - „O tai kodėl tu parduodi"". Todėl atsakymas kitoje nuotraukoje. Parduodu, nes turiu kitą. Nes šita pabodo per šešerius metus. Tai tas atvejis, kai nieko negaliu pasakyti blogo. Ir važiuoja gerai ir tvarkinga, ir super ekonomiška. Bet... Kas rytą atsisėdęs atsidūstu, nes nebedžiugina.","Trečiadienio vakarą Deivydas Zvonkus prie Seimo sukėlė avariją, nuvertė šviesoforą vairuodamas Stano parduodamą automobilį. Laimei, niekas nenukentėjo, o visa žala bus atlyginta; automobilis priklausė Stano, kuris jį pardavinėjo, nes neseniai įsigijo naują transporto priemonę."
"„Lietuvos ryto"" žiniasklaidos grupės vadovas Gedvydas Vainauskas slapta vedė bankininkę Audronę Maciulevičienę. Gedvydo Vainausko išrinktoji Audronė Maciulevičienė po vestuvių pasirinko Vainauskienės pavardę. Abiems jaunavedžiams tai yra trečioji santuoka. Apie netikėtas tuoktuves pranešė lrytas.lt. Pasak portalo, pora slapta susituokė praėjusių metų pabaigoje, gruodžio 27-ąją, Palangoje. Primename, kad praėjusiais metais Gedvydas Vainauskas išsiskyrė su bvusia „Lietuvos ryto"" žurnalo „Stilius"" redaktore Liuminata Vainauskiene. Kaip portalas Žmonės.lt rašė anksčiau, kalbos apie Vainauskų šeimos krizę pasklido dar 2021 metų spalį. Tuo metu pora apie santykius neatviravo. „Išsiskyrėme taikiai. Kad ir kokia būtų to priežastis, savo vyrui esu už viską labai dėkinga"", - tv3.lt portalui sakė L.Vainauskienė. Taip pat skaitykite Taip pat skaitykite Primename, kad Gedvydas Vainauskas ir 29 metais jaunesnė Liuminata susituokė 2014 m. rugsėjį Venecijoje. Tuo pat metu šiame Italijos mieste tuokėsi Holivudo garsenybė George‘as Clooney ir advokatė Amal Alamuddin, tad miestas knibždėte knibždėjo žurnalistų, pasirengusių nušviesti jų vestuves. AP naujienų agentūros korespondentai pastebėjo ir pakalbino jaunavedžius G.Vainauską ir L.Mickutę. Jis lietuvių poros pasiteiravo, kodėl tuoktuvėms pasirinko dieną, sutampančią su G.Clooney vestuvėmis. „Man tai nerūpi, nes šiandien mano vestuvės, o ne Clooney"", - į kamerą šypsojosi Liuminata. 2019 m. rugpjūtį Liuminata ir Gedvydas Vainauskai susilaukė sūnaus.","Lietuvos ryto žiniasklaidos grupės vadovas Gedvydas Vainauskas slapta vedė bankininkę Audronę Maciulevičienę, kuri po vestuvių pasirinko Vainauskienės pavardę; tai trečioji santuoka abiems jaunavedžiams. Jie susituokė 2022 m. gruodžio 27 d. Palangoje, o prieš tai Vainauskas iš"
"Ketvirtadienio vakarą Vilniuje garsūs svečiai rinkosi į išskirtiniais aromatais praturtintą renginį - populiarieji kvapų kūrėjai šventė savo 12-ąjį gimtadienį ir žinomus bičiulius pakvietė susipažinti su paslaptingu ir labai įtraukiančiu kvapų pasauliu. Pasveikinti „Natūralių idėjų"" įkūrėjų Gretos ir Pauliaus Vaitulionių bei Saugirdo Vaitulionio su dar vienais sėkmingais metais, atvyko būrys žinomų veidų: verslininkės Oksana Pikul ir Erika Vitulskienė, atlikėja Ingrida Martinkėnaitė, nuomonės formuotojos Indrė Burlinskaitė-Vaisieta su vyru Liudu ir Vaida Gudo, laidų vedėjos Gintarė Gurevičiūtė ir Giedrė Talmantienė, stilistė Milda Metlovaitė, atlikėja Diana Dargienė, dizainerė Viktorija Jakučinskaitė su vyru Vitalijumi, Australijoje gyvenanti finansų konsultantė Roberta Kazilionienė, iš Maltos trumpam į Lietuvą grįžusi Violeta Repčenkaitė ir daugelis kitų, rašoma pranešime spaudai. Fotogalerija: Šį kartą, ypatingais renginiais garsėjantys kvapų kūrėjai nusprendė sukurti visiškai kitokį vakarą ir nustebinti svečius netikėta patirtimi. Prancūzijoje mokslus baigusi parfumerė Greta Vaitulionė, supažindino svečius su parfumerijos pasauliu ir pasidalijo žiniomis bei garsenybes pakvietė sukurti savo kvepalus. „Kartu su Pauliumi ir Saugirdu nusprendėme, kad šis gimtadienis gali būti dovana ir visiems mūsų svečiams - manau daugelis savo kvepalus bandė kurti pirmą kartą gyvenime. Ir ne vienam iš jų - tikrai puikiai pavyko. Manau šis vakaras, tai puiki pradžia to, ką noriu daryti vis dažniau - kurti edukacinius vakarus ir įtraukti dar daugiau žmonių į magišką kvapų pažinimo ir kūrimo pasaulį"", - vakaro metu dalinosi viena iš prekės ženklo įkūrėjų, parfumerė Greta Vaitulionė. Kvapų kūrėjų gimtadienio šventė Visą namų kvapų liniją ir jau antruosius kvepalus sukūręs Saugirdas Vaitulionis renginyje neslėpė, jog atrado didžiausią savo aistrą: „Kvepalų kūrimas šiuo metu man teikia didžiausią džiaugsmą. Didžiuojuosi ir esu laimingas, kad tiek mano kurti namų kvapai, tiek kvepalai jau džiugina tūkstančius žmonių tiek Lietuvoje, tiek ir visame pasaulyje. Nėra geresnio jausmo ir įvertinimo, kuomet gatvėje prasilenki su žmogumi, kvepiančiu tavo kurtais kvepalais."" Kvapų kūrėjais pirmą kartą pasijausti galėjo ir į renginį susirinkę kviestiniai svečiai. Dauguma susirinkusiųjų pripažino, jog sukurti kvapą - tikras iššūkis, panašus į sudėtingą matematinės formulės kūrimą. Ir nors vieni džiaugėsi sukūrę intriguojantį kvapą, kiti pripažino, jog mieliau šį procesą patikėtų tikriems profesionalams. Kvapų kūrėjų gimtadienio šventė „Dabar suprantu, ką sakė Saugirdas, kalbėdamas, jog kvapo kūrimas - tikra aukštoji matematika. Aš maniau, kad kvepalų kūrimas daug paprastesnis, bet kai pirmą kartą prisiliečiau prie to supratau, kad tai labai sudėtingas procesas reikalaujantis daug laiko ir svarbiausia - labai gero suvokimo ką darai. Turi suprasti, kuris kvapas kurį iškelia, ką nori jausti, kiek lašų kurio kvapo reikia. Vis dar turiu svajonę kažkada sukurti ir savo grožio salono individualų kvapą"", - renginyje kalbėjo Oksana Pikul. Kvapų kūrėjų gimtadienio šventė Tuo tarpu laidų vedėja Gintarė Gurevičiūtė pripažino, kad kvapai jos gyvenime užima labai svarbią vietą: „Žemai lenkiu galvą prieš visus parfumerius. Visada svajojau susikurti savo kvepalus ir džiaugiuosi, kad šiandien turėjau galimybę prisiliesti prie šio meno. Bet tai labai sudėtingas procesas. Pripažinsiu, kad net ir pačiai išsirinkti mėgiamus kvepalus yra pakankamai sunku. Esu labai jautri kvapams. Man svarbu, kad mano namų erdvės kvepėtų skirtingai ir skleistų vis kitokią nuotaiką, man svarbu kuo kiekvieną proga kvepiu aš ir kaip kvepia mano vyras. Kvepalai labai daug pasako apie žmogų - jei užuodžiu gerai kvepiantį vyrą, iškart galiu pasakyti, kas tai per asmenybė ir kam jis teikia prioritetus. Esu labai išranki ir savo pačios kvapams. Galbūt nustebinsiu, jog su vienais ir tais pačiais kvepalais kvėpinuosi nuo 14 metų - jie kvepia agurkais ir arbūzais ir kai norisi tos gaivos, visuomet renkuosi juos."" Kvapų kūrėjų gimtadienio šventė","Vilniuje vyko „Natūralių idėjų“ kvapų kūrėjų 12-asis gimtadienis, kuriame dalyvavo žinomi svečiai ir turėjo galimybę susipažinti su kvapų kūrimo procesu bei patys sukurti savo kvepalus. Renginio metu parfumerė Greta Vaitulionė ir jos kolegos dalijosi savo žiniomis apie sudėtingą, bet įkvepiantį parfumerijos pasaulį."
"Italų poproko sensacija „The Kolors"" šeštadienį surengė savo solinį koncertą Vilniuje. Superhito „Italodisco"" autorių pasirodymas Lietuvoje yra jų pirmojo europinio koncertinio turo dalis. Savo gerbėjus „The Kolors"" pradžiugino ne tik vienu populiariausių praėjusių metų užsienio atlikėjų hitu „Italodisco"", karaliavusiu Lietuvos radijo stočių topuose bei muzikos klausymosi platformose. Publika galėjo pasimėgauti ir naujausiu grupės kūriniu „Un Ragazzo Una Ragazza"", „Everytime"", „Frida (mai, mai, mai)"", „Pensare male"" bei kitais hitais iš visų 3 studijinių „The Kolors"" albumų. Žmonės.lt primena, kad grupė „The Kolors"", kurią sudaro vokalistas bei gitaristas Antonio „Stash"" Fiordispino, būgnininkas Alex Fiordispino ir bosistas Dario Iaculli, susikūrė dar 2009-aisiais. Iš pradžių tobulinę savo įgūdžius grodami Milano klubuose, netrukus vaikinai jau apšildė tokius atlikėjus kaip Paolo Nutini, „Hurts"" ir „Gossip"". Pamažu skindamiesi kelią į muzikos pasaulį, 2014-aisiais „The Kolors"" patraukė prodiuserių Vichy Lombardo, Elio bei Rocco Tanica dėmesį ir su jų pagalba išleido savo debiutinį albumą „I Want"" bei singlą „I Don't Give a Funk"". Rimtesnis proveržis grupės karjeroje įvyko 2015 m., kai „The Kolors"" tapo svarbiausio Italijos televizinio talentų šou „Amici"" nugalėtojais, o singlas „Everytime"" iš jų antrojo albumo „Out"" net 12 savaičių išsilaikė pirmojoje Italijos muzikos topų vietoje ir tapo penkiskart platininiu. Vėliau sekė albumas „You"" (2017), debiutas 2018-ųjų San Remo festivalyje, kur „The Kolors"" pristatė savo pirmąją tik italų kalba atliekamą dainą „Frida (mai mai mai)"", platininiai singlai „Pensare male"" su Elodie (2019) ir „Cabriolet Panorama"" (2021).","Italų poproko grupė „The Kolors"" surengė koncertą Vilniuje, kuris buvo dalis jų pirmojo europinio turo; grupė, susikūrusi 2009 m., išgarsėjo laimėjusi „Amici"" talentų šou ir žinoma dėl hitų, tokių kaip „Italodisco"" ir „Everytime""."
"Pirmose etapo lenktynėse komanda kvalifikavosi aštuntoje vietoje, o finišavo treti savo klasėje. Antroji etapo dalis susiklostė dar geriau - lietuviai kvalifikavosi ketvirti, o iki varžybų pabaigos likus mačiau nei trims minutėms pakilo į pirmą vietą! Pasibaigus pirmąjam etapui Sebring trasoje, X09 komanda pirmauja savo klasėje. Antrasis etapas vyks gegužės 9 - 11 dienomis Kalifornijoje, Laguna Seca trasoje. - Tadai, kaip pasibaigė 2024-ųjų sezonas ir kokie komandos planai 2025-iems? - 2024-ieji buvo tyla prieš audrą, vyko tylus pasiruošimas 2025-iems. Testavome keletą automobilių, dalyvavome International GT, Porsche Sprint Challenge bei PCA čempionatų etapuose. Darius intensyviai dirbo lenktynių treneriu, o metams einant į pabaigą supratome, kad atėjo laikas pabandyti savo jėgas PRO lygyje. Taip pat norėjome X09 Racing komandą pakelti į kitą laiptelį. Gavome keletą pasiūlymų, vieną už kitą geresnių, pasisekė,nes jau buvome savo vardą užsitarnavę važiuodami Porsche Cup automobiliais. Vasario gale jau testavome Lamborghini, testai maloniai nustebino tiek komandą, tiek pačius mus. Taip ir prasidėjo viskas. Čia nelabai kas žino kas ta Lietuva, tai šiauliečiai pusbroliai, sugalvojo Amerikai parodyti kas ta Lietuva! - Kokios nuotaikos vyravo komandoje prieš pirmąsias šių metų varžybas? - Nuotaikos buvo vienareikšmiškai geros, buvom nusiteikę suvažiuoti gerai, nes Sebring International Raceway esame važiavę labai daug. Tikslas yra laimėti PRO/AM World Championship. Smagu lenktyniauti ir nugalėti Danny Formal, Hampus Eriksson, Marc Miller ir kitus pasaulyje žinomus, aukščiausio lygio sportininkus. - Kaip pavyko pirmosios sezono varžybos, ar tikėjotės tokio rezultato? - Pirmas etapas buvo labai banguotas. Abiejų kvalifikacijų metu nepasisėke, nes greitųjų ratų metu buvo mojuojamos raudonos vėliavos, tad nepavyko parodyti gero laiko. Buvome gana nusiminę ir sakėme, kad džiaugsimės bent užlipę ant podiumo. Bet pirmame važiavime laiku atlikome sustojimą (atlikome „undercut""), taktikos dėka pavyko aplenkti keletą varžovų ir pakilome į trečią vietą. Antrosios lenktynės klostėsi dar geriau, likus penkiems ratams buvome treti, dar už kelių ratų jau kovojome pirmos vietos. Likus dviems ratams likus iki finišo praėjusių metų ProAM čempionas Anthony Mcintosh prarado kontrolę ir trenkėsi į siena. Taip ir laimėjome, o dabar pirmaujame PRO/AM čempionate. Labai džiugu širdyje, kiek žinau, tai geriausias rezultatas Lietuvai. Stengsimės tokiu pat tempu važiuoti antrame etape Laguna Seca ir tikimės palaikymo iš lietuvių! Čempionato tvarkaraštis","X09 komanda puikiai pasirodė pirmame čempionato etape Sebring trasoje, kur kvalifikavosi aštuntoje vietoje, o finišavo treti, vėliau laimėjo antrąsias lenktynes ir pirmauja PRO/AM čempionate. Komanda siekia tęsti sėkmingą pasirodymą antrame etape Laguna Seca trasoje gegužės mėnesį."
"Specialiose interneto grupėse „Pagalba-seneliams"" ar „Vilniaus-savanoriai"" greitai reaguojama į visas užklausas: kas priglaustų katę, kol močiutė ligoninėje, ar kur senukui gauti virdulį - turėtas sugedo, rašoma Maltos ordino pagalbos tarnybos pranešime žiniasklaidai. Ir pas gydytoją, ir į bažnyčią „Google"" sistemoje veikiančios maltiečių savanorių susirašinėjimo grupės gyvuoja apie penkiolika metų ir yra mačiusios daugybę knygos vertų istorijų. „Močiutė gulasi į ligoninę, kas gali priglausti jos katę? - „Paimčiau, bet negaliu - turiu šunį"" - „Aš irgi turiu šunį, atvesk saviškį pas mane, o tu paimk katę"". Galiausiai katė randa prieglobstį ir, maža to, ant laikinos globėjos rankų keliauja po ligoninės langais pasirodyti tikrajai šeimininkai. „Sveiki, prašau pagalbos: kol pasveiks savanoris, senolei Fabijoniškėse reikėtų vieną kartą per savaitę nupirkti maisto už jos pinigus. Kas galėtumėte? Kontaktus duosiu atsiliepusiam"", - rašo D. Semėnienė grupėje. „Aš iš Fabijoniškių. Galiu padėti"", - netrukus sureaguoja savanorė Ona. Į klausimą, kas konkrečią dieną ir valandą galėtų senolę Eugeniją iš Žirmūnų palydėti iki poliklinikos, pirmasis atsiliepia Egidijus. Maltiečių archyvo nuotr./Maltiečių savanoriai „Turime močiutę Emiliją. Ji pati vaikšto, viską susitvarko, bet vargsta dėl galvos svaigimo, eidama gali pargriūti. Močiutė pati užsirašo pas gydytoją, išsikviečia automobilį iš pavėžėjimo tarnybos, bet jai reikia žmogaus, kuriam galėtų įsikibti į parankę. Gavę tokią žinutę, randame savanorį, kuris pasitinka močiutę prie namų, važiuoja kartu iki poliklinikos, ten pabūna drauge ir parlydi namo"", - apie maltiečių kasdienybę pasakoja D. Semėnienė. Kita močiutė Jadvyga nori, kad kartą per mėnesį ją kažkas nuvežtų į bažnyčią. Pakanka tokią žinutę „įmesti"" į grupę, iš karto atsiranda savanoris, kuris ją nemokamai nuveža pasimelsti ir parveža atgal. Kaip greitai į tokius prašymus reaguojama? „Gaunu pranešimą, kad reikia kur nors palydėti senelį. Rašau į grupę - tyla. Po kurio laiko žinutę pakartoju - tada supuola siūlytis visi, kaip tie kiškiai iš krūmų sušoka: aš, aš, aš... Juokauju: na, kiškiai drąsuoliai, tai kuris?"" - juokiasi koordinatorė. Pagalba - ir profesinėmis žiniomis Sulaukusi pagalbos prašymų, D. Semėnienė dažniausiai rašo į abi grupes - „Pagalba-seneliams"" ir „Vilniaus-savanoriai"", jau apie penkiolika metų dažniausiai abi veikia kaip viena. Joms priklauso per šimtą savanorių: vieni išeina, atsitraukia, ateina naujų arba po pertraukos grįžta senieji nariai. Į Vilniaus grupės koordinatorę, kuri dirba tarsi visų dispečerė, kreipiasi ir nuolatinai senukus globojantys savanoriai, norėdami išvykti atostogų - ji padeda surasti jiems laikiną pamainą. Kokių profesijų žmonės dažniausiai renkasi savanorystę? Anot D. Semėnienės, tokiam sprendimui specialybė įtakos neturi: „Neseniai sulaukėme advokatės, kuri galės teikti konsultacijas, plaukų stilistės, kuri mielai kirps senelius. Kadangi ne šiaip kirpėja, o ir stilistė, savanoriaudama pritaikys žinias ir patirtį - parinks labiausiai tinkančias šukuosenas. Daugybė senelių neišeina į lauką metų metus, bet, kaip ir mes visi, nori būti gražūs. Turime savanorius elektriką ir santechniką, tad į žinutes apie įvairius gedimus senolių namuose reaguojama greitai, meistrai nemokamai viską sutvarko."" Maltiečių archyvo nuotr./Maltiečių savanoriai Vilniaus grupės koordinatorės pareigos - taip pat savanoriška veikla. „Savanorystė visu etatu? Gal ir daugiau, - šypsosi Daiva. - Močiutės kitąsyk ir dešimtą vakaro ar savaitgaliais skambina. Kartais pagalbos reikia ir patiems savanoriams. Pajaučiau, kad vienai savanorių, palaidojusiai globotą močiutę, kažkas negerai. Paskambinau, iškart supratau, kad ji psichologiškai palūžusi. Kalbėjomės gerą valandą, kol apraminau, įtikinau, kad ji viską darė gerai, nutiko tai, kas turėjo nutikti. Mergina atsigavo ir toliau tęsia savanorystę su seneliais"". Nesibaigiančios daiktų paieškos Dažnai maltiečių interneto grupėse pasklinda žinutės apie įvairių daiktų - drabužių, baldų, buitinės technikos, kraujo spaudimo matuoklių ar čiužinių poreikį. Tada visų dėmesys nukrypsta į nepamainomą Jekateriną Eingorn, gydomojo masažo profesionalę, turinčią dešimties metų savanorystės patirtį. Reikalingų daiktų ji suranda per „Facebook"", įvairias interneto grupes, o didelę dalį jų - per savo ar kolegių klientus, draugus ar draugų draugus. Apie gerus jos darbus žinia jau plačiai pasklidusi, tad neretai norintys kitiems padėti Jekaterinos ieško patys. „Būna, klientai paklausia: „Turiu nebenaudojamą šaldytuvą. Gal kam reikia?""; „Nusipirkau naują skalbimo mašiną, gal kažkas paimtų seną?"" Gaunu užklausą ir keliu pasiūlymą į grupę"", - pasakoja J. Eingorn. Kartą maltiečių susirašinėjimo grupėje ji paviešino užklausą dėl elektrinės kaitlentės - atsišaukė viena savanorė, kuri ne dėvėtą atidavė, o pasiūlė nupirkti naują - kiekvienai problemai spręsti vis kitoks kelias. Kaip klientų nestokojanti masažuotoja spėja dirbti, skirti laiko šeimai ir dar ieškoti kartais gyvybiškai svarbių daiktų? „Labai daug žmonių, kurie užimti darbuose, viską spėja. Savanoriauja tikrai ne bedarbiai. Aš tokia ne viena - mūsų daug, - juokiasi Jekaterina. - Kai pradėjau savanoriauti, mano vaikams buvo treji ir penkeri metai. Nutiko taip, kad vieną neregį reikėjo nuvežti pas gydytoją į Santaros klinikas, niekas kitas negalėjo. Susodinau vaikus į automobilį, paaiškinau, kad aklas žmogus vienas negali nuvažiuoti, jam reikia padėti, ir vaikai buvo kantriausi, elgėsi puikiai. Laukėme visi gal valandą prie gydytojo kabineto, vaikai - nė žodžio. Jie kažkaip viską suprato"". Egidijaus Knispelio nuotr./Maltiečių savanoriai Kaip prisidėti prie maltiečių? Maltiečių šiųmetinės kampanijos šūkis „Jie nerūpi niekam. Bet jais rūpinasi maltiečiai"" skamba ne kaip priekaištas, o kaip kvietimas. Norint padėti, nereikia ilgų įsipareigojimų - gal kartais tiesiog pakeliui važiuodami užvešite senoliui lauknešėlį ar palydėsite pas daktarą. Tereikia gerų norų, kurie net nieko nekainuoja. Pavyzdžiui, skirti maltiečių globojamų senolių pagalbai 1,2 proc. Prisidėję jūs tapsite ne tik paramos teikėjais, bet ir senolių istorijų dalimi. Istorijų su laiminga pabaiga, kur senatvė nėra vieniša. Kaip tą padaryti greitai ir lengvai, rasite čia https://maltieciai.lt/12-proc-parama/","Maltos ordino pagalbos tarnyba organizuoja savanorius, kurie operatyviai reaguoja į įvairias senolių pagalbos užklausas, padėdami su kasdieniais darbais ir emocine parama, o norintys prisidėti gali lengvai tapti paramos dalimi, skirdami dalį pajamų ar teikdami kitokias paslaugas."
"Taip pat tyrimai rodo, kad ilgas buvimas karštoje vonioje ne tik sausina odą, bet ir apkrauna širdį - ypač vyresnio amžiaus žmonėms. „Celsis"" atstovė ir tvarių vonios kambario sprendimų specialistė Vaida Giniūnienė pastebi, kad daugelis žmonių vis dar nesusimąsto, jog net mažiausi įpročiai turi didelį poveikį sveikatai. Ji dalijasi patarimais, kaip išvengti dažniausiai daromų klaidų ir mėgautis vonia saugiai bei maloniai, rašoma pranešime žiniasklaidai. Per aukšta vandens temperatūra Karšta vonia dažnai atrodo nepakeičiama po sunkios dienos. Tačiau jos poveikis organizmui gali būti ne visada naudingas. „Vandens temperatūra, viršijanti 38 laipsnius pagal Celsijų, gali sukelti odos išsausėjimą, galvos svaigimą ar net kraujospūdžio pakilimą. Ypač svarbu, kad žmonės, turintys jautrią odą ar širdies problemų, tinkamai naudotųsi vonios malonumais. Patariu laikytis komfortabilios 35-37 laipsnių temperatūros, kuri neapkraus jūsų organizmo"", - kalbėjo V.Giniūnienė. Anot moters, žiemą galima mėgautis kiek šiltesne vonia, tačiau vasarą rekomenduojama naudoti drungną ar net vėsesnį vandenį, kad išvengtumėte perkaitimo. „Jei besimaudydami jaučiate silpnumą ar svaigimą, rekomenduoju išlipti iš vonios lėtai ir ramiai. Prieš tai dar trumpai palaikykite kojas šiek tiek aukščiau, kad kraujas grįžtų į smegenis"", - kalbėjo pašnekovė. Per ilgas laikas vonioje Ilgai gulint šiltame vandenyje, organizmas patiria ne tik malonumą, bet ir papildomą krūvį. „Nors daugelis mėgsta ilgai gulėti šiltame vandenyje, tačiau per ilgas buvimas pašalina natūralius odos aliejus, o kūnas praranda daugiau skysčių nei įprastai. Skirtingi tyrimai nurodo, kad 20-30 minučių trukmės vonios procedūros pakanka tiek atsipalaidavimui, tiek tonuso palaikymui"", - pasakojo specialistė, pridurdama, kad ilgiausiai šilumą išlaiko ketaus ir akmens masės vonios. Ilgiau pagulėjus vonioje rekomenduojama patepti odą drėkinamuoju losjonu arba aliejumi, kuris padės išlaikyti drėgmę ir apsaugoti odą nuo sausėjimo. „Ilgai gulint vonioje gali atsirasti įtampa nugaroje ar kakle. Jei neturite specialios vonios pagalvėlės siūlau susisukti minkštą rankšluostį ir padėti jį po galva bei kaklu. Taip sumažinsite įtampą"", - dalijosi V.Giniūnienė. Nepakankamas saugumas Vonios kambaryje dažnai slypi pavojai, kurie lengvai išvengiami tinkamai pasirūpinus aplinka. „Slidžios grindys ar netinkamas apšvietimas yra dažnos nelaimių priežastys. Rekomenduoju vonioje įsirengti neslystančius kilimėlius bei pasirūpinti geru apšvietimu. Jei šeimoje turite vyresnių žmonių pasirūpinkite ir papildomais ranktūriais"", - pasakojo specialistė. Mokslininkams ištyrus vyresnio amžiaus Lietuvos gyventojus ir jų traumų priežastis įvardinta, kad vonios kambaryje įvyksta apie 21 proc. nukritimų, kurie dažniausiai sukelia kaulų lūžius ar kitus sužalojimus. Pagrindinės kritimų priežastys: paslydimas ant šlapių, slidžių grindų (23 proc.), užkliuvimas už kliūčių (24 proc.), pusiausvyros praradimas (20 proc.). 123RF.com nuotr./Moteris maudosi vonioje Netinkamų vonios priedų naudojimas Daugelis mėgsta vonios putas ar aliejus, tačiau ne visi produktai yra draugiški odai. „Kvapnios vonios putos ir druskos dažnai turi nemažai sintetinių medžiagų, kurios gali sukelti alergijas ar net rimtesnes odos problemas. Rekomenduoju rinktis natūralias medžiagas, kurios ne tik apsaugo odą, bet ir padeda atsipalaiduoti. Pavyzdžiui ramunėlių ekstraktai suteikia odai švelnumo ir nuramina. Levandų ar bergamotės eteriniai aliejai mažina įtampą ir gerina miego kokybę"", - dėstė specialistė. Eteriniai aliejai netirpsta vandenyje, todėl gali sukelti odos dirginimą. Kad aliejai geriau pasiskirstytų, pirmiausia juos sumaišykite su druska - tada pilkite į vonią. Nepakankamas skysčių vartojimas Gulint karštoje vonioje, kūnas netenka skysčių jums prakaituojant, net jei to nejaučiate būdami vandenyje. „Dažnai pamirštama, kad gulint karštoje vonioje kūnas praranda skysčius. Būtina išgerti stiklinę vandens prieš ir po vandens procedūrų, kad palaikytumėte tinkamą skysčių balansą. Tai padės išvengti nuovargio ir galvos skausmo, svaigimo. Taip pat patarčiau vengti vonios iškart po valgio. Pilnas skrandis ir karštas vanduo gali sukelti diskomfortą ar net kraujospūdžio sumažėjimą. Palaukite bent valandą po valgio prieš mėgaujantis vonia"", - minėjo V.Giniūnienė. Vyno taurė mėgaujantis vonia gali skambėti puikiai, tačiau specialistė atkreipia dėmesį į kylančias rizikas. „Karštas vanduo ir alkoholis yra puikus dehidratacijos derinys, todėl svarbu turėti šalia stiklinę vandens ir ją gurkšnoti reguliariai. Tai padės išlaikyti skysčių balansą organizme ir išvengti nemalonių pojūčių"", - aiškino pašnekovė ir pabrėžė, kad alkoholis mažina budrumą, o tai kelia papildomų pavojų. „Karštame vandenyje lengva prarasti pusiausvyrą. Todėl rekomenduoju laikytis saiko ir atsargumo. Ypatingai būkite budrūs lipdami iš vonios. Pasirinkę žolelių arbatą kaip alternatyvą alkoholiui taip pat atsipalaiduosite, be jokio galimo šalutinio poveikio"", - pridūrė ji.","Ilgas buvimas karštoje vonioje gali sausinti odą ir apkrauti širdį, ypač vyresnio amžiaus žmonėms. Specialistė Vaida Giniūnienė rekomenduoja palaikyti komfortišką 35-37 laipsnių vandens temperatūrą, vengti per ilgo buvimo vonioje, naudoti natūralias vonios priemones ir rūpintis sau"
"Vyriausiosios rinkimų komisijos (VRK) duomenimis, per dvi balsavimo iš anksto dienas Panevėžyje savo valią išreiškė 1680 arba 2,3 proc. rinkėjų, Joniškio rajone - 834 arba beveik 4,7 proc. gyventojų. Per pirmąjį rinkimų turą tuo pačiu metu Panevėžio mieste balsavo 1440 rinkėjų, Joniškio rajone - 720. Panevėžio mieste balsavimo teisę turi per 72 tūkst. gyventojų, Joniškio rajone - daugiau kaip 17 tūkstančių. Balsavimas iš anksto dar vyks ir ketvirtadienį. Trečiadienį taip pat prasidėjo iki penktadienio truksiantis balsavimas ligoninėse, socialinės globos ir rūpybos įstaigose, bausmių atlikimo vietose - ten, kur yra Joniškio rajono ir Panevėžio miesto rinkėjų. Penktadienį ir šeštadienį bus galima balsuoti namuose. Balsavimas apylinkėse vyks sekmadienį, kovo 30 dieną. Antrajame rinkimų ture dėl Panevėžio miesto mero pareigų varžosi politinio komiteto „Atsinaujinančiam Panevėžiui"" iškelta kandidatė Loreta Masiliūnienė ir konservatorius Ignas Gaižiūnas. Joniškio rajone kovoja liberalas Gediminas Čepulis ir socialdemokratas Liudas Jonaitis. Panevėžyje naujas meras renkamas, nes 2023 metais į šias pareigas išrinktas Rytis Mykolas Račkaukas pripažintas kaltu baudžiamojoje byloje, o Joniškio meras Vitalijus Gailius pernai buvo išrinktas į Seimą.","Panevėžyje ir Joniškio rajone vyksta išankstinis balsavimas antrajame rinkimų ture, kur varžosi kandidatai į merus: Panevėžyje - Loreta Masiliūnienė ir Ignas Gaižiūnas, o Joniškio rajone - Gediminas Čepulis ir Liudas Jonaitis. Naujas meras Panevėžyje renkamas dėl ankstesnio"
"Gydytoja Regina Žukauskienė pranešime žiniasklaidai atkreipia dėmesį, jog kiekvienos moters organizmas yra unikalus, o jo poreikiai priklauso nuo daugelio veiksnių - amžiaus, gyvenimo būdo, mitybos įpročių ir sveikatos būklės. Laimei, šiuolaikiniai tyrimai leidžia nustatyti medžiagas, kurios prisideda prie greitesnio pastojimo bei geresnės vaisiaus sveikatos. „Dažnai galvojame, kad amžius yra esminis veiksnys kalbant apie pasiruošimą nėštumui, tačiau šiandieniniame pasaulyje papildomai ruoštis nėštumui turi visos moterys, norinčios susilaukti sveiko kūdikio"", - pažymi pašnekovė ir apžvelgia, ką mokslas šiandien gali pasakyti apie įvairius vaisingumui įtaką darančius veiksnius bei maistines medžiagas, vitaminus ir mineralus, svarbius vaisingumui. Pranešimo aut. nuotr./Gydytoja Regina Žukauskienė Amžius vis dar svarbus, bet ne lemiamas veiksnys Laikas išlieka vienu svarbiausių veiksnių, kalbant apie vaisingumą, nes su amžiumi moters ir vyro vaisingumas natūraliai mažėja. Statistika rodo, kad iki 30 metų moters tikimybė pastoti siekia apie 71 proc., o po 36 metų - 41 proc. Tačiau ne tik amžius lemia vaisingumą, pažymi R. Žukauskienė. „Net jaunos ir sveikai gyvenančios moterys susiduria su aplinkos teršalų, mikroplastiko, oro užterštumo poveikiu, kuris gali trikdyti organizmo pusiausvyrą. Be to, įvairios dietos, stresas, lėtinės ligos ar vaistų vartojimas gali lemti tam tikrų maistinių medžiagų trūkumą, turintį įtakos vaisingumui. O kalbant apie amžių, svarbu pažymėti, kad nors kiaušidžių rezervo nepadidinsime - su amžiumi jis mažėja - tam tikros medžiagos gali padėti subrandinti kokybiškesnę kiaušialąstę net ir vyresniame amžiuje. Galiausiai vaisingumui svarbūs ir kiti veiksniai - oksidacinio streso poveikis, genetiniai pakitimai, hormonų koncentracijos mažėjimas, ovuliacijos sutrikimai ir kt."", - vardija R. Žukauskienė. Kokių medžiagų statistiškai trūksta dažniausiai? Kaip pasakoja pašnekovė, statistika rodo, kad daugeliui moterų, kalbant apie vaisingumui svarbias medžiagas, trūksta vitamino D3 ir folio rūgšties. Įdomu tai, kad Lietuvoje gyvenančioms moterims dažnai nustatomas ir seleno trūkumas, nes jo nėra vietiniame dirvožemyje. Shutterstock nuotr./Papildai Vis dėlto vertinant realų poreikį, statistikos dažnai nepakanka - reikalingas individualus požiūris. „Yra įvairių sveikatos būklių, galinčių diktuoti tam tikrų medžiagų papildomą poreikį. Pavyzdžiui, II tipo diabetu sergančioms moterims, vartojančioms metforminą, gali trūkti vitamino B12. Gausios menstruacijos gali signalizuoti apie geležies stokos anemiją. Vegetarės ir veganės gali susidurti su tam tikrų aminorūgščių ar geležies trūkumu. Apskritai, dėl intensyvios žemdirbystės, ilgalaikio produktų sandėliavimo ir perdirbimo net sveikai atrodančio maisto maistinė vertė yra mažesnė nei anksčiau. Vadinasi, dažnai manome, jog valgome sveikiau nei iš tiesų, nes realybėje nesuvartojame pakankamo reikalingų maistinių medžiagų kiekio. Todėl, esant galimybei, rekomenduojama ištirti kai kurių medžiagų koncentracijas kraujyje"", - sako gydytoja R. Žukauskienė. Ką parodo naujausi moksliniai vaisingumo tyrimai? Kaip pabrėžia gydytoja, ne visas nėštumui besiruošiančiam organizmui svarbias medžiagas galima nustatyti atliekant įprastus klinikinius tyrimus, todėl pasitelkiami išsamūs moksliniai tyrimai ir jų apibendrintos išvados. „Atliekant tokius tyrimus, tiriamos moterys, kurios susiduria su pastojimo sunkumais, ir nustatoma, kokių medžiagų jų organizme trūksta tiek sėkmingai pastoti, tiek kūdikiui išnešioti. Vėliau analizuojama, kiek vartojant reikiamas medžiagas padidėja tikimybė susilaukti kūdikio"", - aiškina gydytoja. Remiantis šiais tyrimais, nuolat ieškoma būdų, kaip pagerinti būsimos mamos sveikatą, sustiprinti organizmo pasiruošimą nėštumui ir užtikrinti sklandžią jo eigą. „Šie tyrimai rodo, kokias medžiagas vartojant padidėja pastojimo tikimybė, papildomai pagerėja embrionų kokybė, jie geriau prisitvirtina gimdos gleivinėje, o persileidimų rizika sumažėja"", - pastebi pašnekovė. 123RF.com nuotr./Nėštumo testas Esminiai vitaminai ir mineralai vaisingumui Tarp svarbiausių ir universaliausių medžiagų, galinčių padėti tinkamai paruošti organizmą nėštumui, dažniausiai išskiriami cinkas, vitaminas D3 ir selenas. „Šios medžiagos padeda kovoti su laisvaisiais radikalais, gerina kiaušialąsčių vystymąsi, apsaugo jų branduolius ir membranas. Cinkas dalyvauja beveik visuose moters reprodukciniuose procesuose. Vitaminas D3 yra svarbus ir motinai, ir vaisiui - jo trūkumas siejamas su preeklampsija, gestaciniu diabetu, mažu naujagimio svoriu. Selenas, kaip galingas antioksidantas, prisideda prie geresnės vaisingumo būklės"", - komentuoja gydytoja. Greta šių bazinių medžiagų, galima būtų pasidomėti papildais, pritaikytais tam tikroms sveikatos būklėms, trukdančioms sėkmingam nėštumui. Viena dažniausių tokių būklių - policistinis kiaušidžių sindromas (PKS), nustatomas 5-26 proc. vaisingo amžiaus moterų. Policistinis kiaušidžių sindromas gali sukelti įvairių klinikinių simptomų: menstruacijų ciklo sutrikimus ar net anovuliaciją, padidėjusį plaukuotumą, aknę, plaukų slinkimą ir seborėją. Be to, šia būkle sergančioms moterims dažnai išsivysto atsparumas insulinui, kuris sutrikdo lytinių hormonų gamybą ir skatina testosterono - vyriško hormono - perteklių. Taip pat tyrimai rodo, kad policistinis kiaušidžių sindromas gali būti susijęs su padidėjusiu oksidacinio streso lygiu, nes moterų, sergančių šiuo sindromu, kraujyje oksidacinio streso žymenys yra reikšmingai padidėję. „Tradicinis šios būklės gydymo būdas - kombinuota kontraceptikų terapija, tačiau ji turi ir nepageidaujamų, o kartais net pavojingų šalutinių poveikių, pavyzdžiui, didina trombų susidarymo riziką. Be to, vartojant šią terapiją pastojimo galimybė išnyksta. Vienas iš alternatyvių terapinių sprendimų - inozitoliai, ypač Myo ir D-chiro inozitoliai. Sveikų moterų kraujo plazmoje jų santykis yra 40:1, todėl renkantis papildus su inozitoliais svarbu užtikrinti, kad būtų išlaikyta tinkama fiziologinė proporcija"", - pažymi gydytoja. Galima pasidomėti ir papildais, kuriuose būtų medžiagų, švelniai reguliuojančių hormonų pusiausvyrą, ir vitaminų, mineralų, augalinių ekstraktų, kurie visi veiktų sinergiškai ir galėtų užtikrinti gerą moters savijautą, padėtų susilaukti kūdikio. Shutterstock nuotr./Nėštumas Planuoti nėštumą itin svarbu Kaip pastebi pašnekovė, sveika mityba, fizinis aktyvumas, streso mažinimas ir kokybiškas miegas yra labai svarbūs veiksniai palaikant organizmo būklę ir vaisingumo funkcijas. Tačiau šiuolaikinis gyvenimo būdas dažnai neleidžia jų idealiai suderinti. Dėl to tam tikrų maistinių medžiagų papildymas gali būti būtinas ne tik planuojant nėštumą, bet ir siekiant užtikrinti gerą bendrą sveikatą bei hormonų balansą bet kuriame amžiuje. „Svarbiausia suprasti, kad ruoštis nėštumui verta iš anksto, nes mūsų organizmui nuolat tenka susidurti su daugybe iššūkių - tiek iš aplinkos, tiek iš vidaus, ir jam reikia padėti pasiruošti papildomam krūviui"", - reziumuoja gydytoja.","Gydytoja Regina Žukauskienė pabrėžia, kad kiekvienos moters organizmas yra unikalus ir vaisingumas priklauso ne tik nuo amžiaus, bet ir nuo gyvenimo būdo bei mitybos, todėl svarbu tinkamai pasiruošti nėštumui. Siekiant pagerinti vaisingumą ir vaisiaus sveikatą, rekomenduojama atsižvelgti į maistinių medžiagų, tokių kaip vitaminas D3, folio rūgštis ir selenas, trūkumą."
"„Lyginant su ankstesniais, šis sezonas išsiskiria savo vėjavaikiškumu. Jei anksčiau pavasarį ir vasarą pasitikdavome ramesniais ir kuklesniais įvaizdžiais, šiemet matome daug eklektiškumo, netikėtų sprendimų, drąsos derinant iš pirmo žvilgsnio visiškai skirtingai atrodančius stilius"", - sako stilistė Emilija Kalis. Ji pristato septynias tendencijas, kurios bus itin ryškios šį pavasario-vasaros sezoną. Pranešimo aut. nuotr./Pavasario mados tendencijos Masyvūs kutai Pernai karaliavęs romantiškas, laisvos dvasios asmenybę atskleidžiantis „Boho chic"" stilius, pasak stilistės, šį sezoną išlieka dar aktualesnis ir intensyvesnis. Tad pagrindiniu šio stiliaus akcentu laikomi kutai bus dar masyvesni ir ryškesni. „Tai universali detalė, kurią galima rasti visur: ant diržo, rankinės, batų, sijono ar net suknelės, kaip ir mūsų sukurtame įvaizdyje. Šiuo atveju masyvesni kutai atrodo ypač žavingai, nes gražiai atsiskleidžia judesyje"", - sako E. Kalis. Pranešimo aut. nuotr./Pavasario mados tendencijos Netikėti deriniai Žaismingą ir individualų šiltojo sezono įvaizdį sukursite tarpusavyje derindami visiškai skirtingus stilius, pavyzdžiui, funkcinius drabužius su elegantiškais. „Mūsų gyvenimo ritmas greitėja, tad atitinkamai prisitaiko ir mada. Kartais norime atrodyti stilingai, nes po darbo laukia vakarėlis, tačiau visą dieną dirbti su vakariniais drabužiais nėra patogu. Tad dizaineriai mums siūlo „patogią"" madą, kuri atliepia šiuolaikinių žmonių poreikius"", - teigia stilistė. Patogų įvaizdį sukursite aktyvaus laisvalaikio drabužius, pavyzdžiui, sportines kelnes, ilgus šortus ar „bomber"" švarkelį, derindami su elegantiškomis detalėmis, t. y. dailia rankine, švarku ar aukštakulniais. Pranešimo aut. nuotr./Pavasario mados tendencijos Formalūs drabužiai Laikai, kai klasikinį stilių galėjome sutikti tik biure, jau praėjo. Šiandien formalūs, griežtą biuro dreskodą imituojantys drabužiai tampa elegantiško ir charizmatiško įvaizdžio priemone. „Šią vasarą ypač madingi ilgesni, platūs šortai, laisvesnio kirpimo švarkai, griežta ir plati pečių linija, platūs marškiniai. Niekada nesuklysite klasikinį įvaizdį pasirinkę išėjimui į miestą ar vakarienės. Šis stilius tinka ne tik biurui ir tą atranda vis daugiau žmonių"", - teigia E. Kalis. Rinkdamiesi kostiumą, įvertinkite audinį, jo kokybę ir savo figūros tipą - taip sukursite tobulą įvaizdį. Pranešimo aut. nuotr./Pavasario mados tendencijos Monochrominė žalia Šį šiltąjį sezoną tikrai neapsiriksite įvaizdžiui pasirinkę žalią spalvą. Pasak stilistės, madingi bus monochrominiai žalios deriniai, kurių atspalviai ir intensyvumas leis išvengti monotonijos. „Šį sezoną madingi visi žalios spalvos tonai - tereikia atsirinkti labiausiai tinkantį pagal savo odos tipą. Vieniems tinka ryškesni, kitiems - prigesinti ar chaki atspalviai"", - pataria E. Kalis. Pasak jos, atspalvį galima rinktis ir atsižvelgiant į sezoniškumą: pavasarį vyrauja tamsesni, švelnesni, o vasarą - intensyvesni, ryškesni žalios atspalviai. Pranešimo aut. nuotr./Pavasario mados tendencijos Apatiniai - kaip viršutiniai Drąsių sprendimų ieškančioms asmenybėms stilistė rekomenduoja šį sezoną pažaisti su permatomais ir nėriniuotais audiniais. Ilgai laikyti tinkamais apatiniams drabužiams, jie pavasarį ir vasarą tampa svarbia viršutinio garderobo detale. „Šio sezono kolekcijose dizaineriai drąsiai eksperimentuoja parodydami, kad visiškai normalu tampa, pavyzdžiui, permatomą palaidinę dėvėti kaip viršutinį drabužį. Kviesdama parodyti daugiau nuogo kūno, ši tendencija taip pat siunčia žinutę apie pozityvų požiūrį į jį, savęs priėmimą tokių, kokie esame"", - teigia stilistė. Norint permatomus drabužius derinti subtilesniame ir dalykiškesniame įvaizdyje, ji pataria juos derinti su švarkeliais. Pranešimo aut. nuotr./Pavasario mados tendencijos Vaikiškas žaismingumas Norisi spalvotų kojinių, pasipuošti žaisliniu pakabuku ar ekstravagantiškais akiniais nuo saulės? O gal spintoje jau ilgai dulka ekscentriška rankinė? Šį sezoną madinga prisiminti vaikystę: žaisti ir puoštis vaikiškomis detalėmis: netikėtais spalvų deriniais, raštais ar tekstūromis, nėriniais, klostėmis, aplikacijomis ar šelmiškais aksesuarais. „Norint paeksperimentuoti, saugiausia tokį įvaizdį pradėti kurti nuo detalių: įdomesnė rankinė, akiniai, išskirtinė skarelė, senovinė gėlių segė, papuošalai, bateliai, drabužių aplikacijos"", - sako stilistė. Siekiantiems savo įvaizdžiui suteikti dar daugiau vaikiško žaismingumo, ji siūlo išmėginti netikėtus spalvų derinius, pavyzdžiui, geltoną ir bordo, atrasti raštus ir tekstūras, pavyzdžiui, dryžius, karvės odos imitaciją, nėrinius, klostes, taip pat rinktis išskirtinį makiažą, skirti dėmesio savo šukuosenai. Pranešimo aut. nuotr./Pavasario mados tendencijos Pavasariniai žiedai Pavasaris ir vasara madoje neatsiejami nuo gėlių motyvų - šis sezonas ne išimtis. Visgi stilistė pastebi, kad šiemet gėlių motyvai aptinkami ne tik audiniuose. „Šiuo metu gėlių motyvai iš drabužių pereina į aksesuarus: gėlių formos auskarai, kurie gali būti net ypač masyvūs, taip pat gėlių aplikacijos ant audinio ar rankinės su gėlių detalėmis. Pasirinkę žiedų motyvus pavasarį ir vasarą visada atrodysite stilingai ir, žinoma, žaismingai"", - sako E. Kalis. Pranešimo aut. nuotr./Pavasario mados tendencijos Pasak jos, mados pasaulyje ir toliau vyrauja laisvės tendencijos, kai griežtas taisykles keičia individualumas, savitumas ir drąsūs eksperimentai ieškant asmeninio stiliaus. „Šio sezono tendencijos gali būti nesunkiai derinamos tarpusavyje, be to, tapti įkvėpimu turimų derinių atnaujinimui. Tad belieka pasitelkti fantaziją, kūrybiškumą ir rasti savo interpretaciją"", - apibendrina ji.","Šį pavasario-vasaros sezoną madoje dominuoja drąsūs ir eklektiški stiliaus deriniai, įskaitant masyvius kutus, netikėtus stilių derinius, monochrominę žalią spalvą, apatinius kaip viršutinius drabužius, vaikiško žaismingumo elementus ir gėlių motyvus. Stilistė Emilija Kalis p"
"Mantas Mackevičius apie kai kurių žinomų klientų elgesį ir požiūrį atvirai prakalbo savo prekės ženklo „TavoMada.lt"" feisbuko puslapyje. Įrašais Mantas sutiko pasidalyti ir su portalo Žmonės.lt skaitytojais. „Nežinojau, kiek dar tylėsiu. Bet šiandien mano taurė persipildė. Smulkus verslas - tai ne tik veikla. Tai gyvenimo būdas, kur kiekviena diena pilna sudėtingiausių iššūkių. Aš auginu šitą reikalą nuo nulio. Kiekvienas klientas man svarbus - tiek pensininkė, kuri skaičiuoja centus, kad galėtų įsigyti treningą, tiek atlikėjas su milijonais sekėjų. Bet, žinot ką? Pensininkė dažniau turi daugiau pagarbos nei tie, kurie turėtų suprasti, ką reiškia vertinti kažkieno kūrybinį darbą. Dažnai susiduriu su tuo, kad žinomi veidai nori visko: skubiai, pigiau, su dovanom. O dar geriau - visai už dyką. Ir jei kas nors nesueina pagal jų planą - kaltas aš. Aš nepakankamai žmogiškas, nevertinantis šio labai svarbaus kliento. Šiandien gavau žinutę - kodėl nebuvo dovanų? Tų, apie kurias buvom kalbėję „taip draugiškai"", tarp kitko. Ir taip, buvau pasižymėjęs, kad įdėsiu ant bajerio, juk dovanos sustiprina draugystę. Bet kai ne darbo dieną skubėjau siųsti siuntą, kad tik greičiau gautų - pamiršau. Ir vietoj supratimo - pamokslas, kad turėjau „žmogiškai"" prisiminti, kad nereiktų man priminti tokių dalykų, turiu laikytis žodžio. Kad čia man reklamą daro, kuri brangi pas juos labai. Nors išties konkrečiai reklamos man nedaro, o tiesiog rodosi pasipuošę mano sukurtais drabužiais. Ir dar - tipo drabužiai plyšta, nors jie toliau pas mane užsako. Jau buvom apie tai kalbėję - kad scena reikalauja kitokios medžiagos, kirpimo. Siūliau - keiskim, adaptuokim, ieškom geriausio sprendimo, kad neplyštų. Ne, reikėjo to, kas netinka, o paskui aš jaučiuosi kaltas, kad nelaiko. Dar vyšnelė tokia, kad ne kartą turėjau prašyti atlikti pavedimą, kai paprasti klientai visad sumoka iškart prieš gamybą. Irgi labai nemalonu, kai turiu prašyti pinigų, kuriuos man priklauso gauti iškart prieš gamybą, o prekes tai nori gauti kuo skubiau atlikėjai. Ir kokios dar reklamos? Aš pats ieškau, kur jie pasirodo su mano drabužiais. Pats keliu į savo paskyras. Nė karto nebuvau paminėtas. Nė karto nebuvo pasakyta: „Šitas žmogus kuria nuo nulio, viską pats daro. Palaikykit jį."" Aš pavargau. Pavargau nuo kaltės jausmo. Nuo nuolatinio bandymo įtikti mūsų svarbiems atlikėjams. Nuo vilčių, kad įvertins. Nuo nuolatinio aiškinimosi ir žeminimosi, kodėl mano darbas irgi svarbus ir turėtų būti įvertintas. Nusprendžiau. Nuo šiandien - jokių nuolaidų žinomiems veidams. Nori reklamos? Pasakyk, kiek kainuoja. Suderinsim. Aš susimokėsiu, jei man atrodys verta. Bet nebe „daryk nuolaidas, duok kažką už dyką, o aš gal kartais story įkelsiu - be tavo vardo, be nuoširdaus palaikymo"". Aš pats nesireklamuoju su niekuo, kas man nepatinka. Neapsiperku, kur nemiela. Niekada neprašau dovanų, o kaip tik teikiu jas kūrėjams. Esu įkūręs Šančių vietinio verslo grupę ir padedu kitiems kūrėjams klestėti. Aš nuoširdžiai reklamuoju kitų man patinkančią kūrybą nieko iš jų nesitikėdamas. Ir turiu 16 tūkstančių sekėjų - uždirbtų, ne nupirktų. Ne per telemundo presento straipsnius ar televizijos projektus surinktų, o uždirbtų. Ant manęs jau klijuoja etiketę kaip žinomo dizainerio, bet nesinaudoju tuo, kad kitus numelžčiau. Užteks man būti geru ir metas analogiškai taikyti tokius pačius standartus kitiems, kokius ir sau taikau. Aš rinksiuosi tuos, kurie vertina. Kurie parašo ačiū. Kurie paklausia, kaip sekasi. Kurie pasidžiaugia. Kurie žiūri į mane kaip į žmogų, o ne daugybės nemokamų paslaugų paketą. Kurie moka pilną kainą, be viso to, palieka šiltą atsiliepimą ir dar atveda už parankės draugus. Taip, pykstu. Ir ne tik ant jų. Ant savęs labiausiai. Kad per ilgai tylėjau. Kad leidau tempti šitą reikalą. Kad žeminausi ir teisinausi prieš juos. Tiesa, yra vienetai atlikėjų, kurie išties vertina kitų darbą, neprašo dovanų, nuolaidų, kurie padėkos ir dar paliks arbatos, kad skubiai ir prisitaikiau prie jų visų pageidavimų. Jiems jaučiu pačią didžiausią pagarbą ir dėkingumą. Nors nevartoju alkoholio, mano veidas nuotraukoje yra išties labai pavargęs ir yra šiek tiek pamaskuotas grimu, kad negąsdinčiau žmonių. Man gydytoja sakė, kad greičiausiai nuo streso, miego trūkumo ir išsekimo kūnas išskiria daugiau streso, kuris skatina uždegiminius procesus. Ir aš supratau, kad prie šio mano nuovargio prisideda labai tokios durnos situacijos, kuriose turiu stresuoti ir draskytis. O išties neturiu to daryti. Pradėsiu labiau prioretizuoti ramybę ir sveikatą. Nuo šiandien tikrai - viskas. Užteks"", - rašė M.Mackevičius. Nežinojau, kiek dar tylėsiu. Bet šiandien mano taurė persipildė. Smulkus verslas - tai ne tik veikla. Tai gyvenimo... Posted by TavoMada.lt on 2025 m. balandžio 7 d., pirmadienis Komentarų skiltyje jis paviešino ir susirašinėjimą su vienu iš atlikėjų. „Vyšnelė dar prieš mane užblokuojant. Atlikėjui kadangi degė, tai paskubomis gaminome maikes, vos tilpo ant rulono galo ir džiaugiausi, nes tokiu būdu galėjome greičiau paruošti. Rulono gale dažnai lieka ant veliūro nuospaudas nuo spaudimo, bet jis po skalbimo pradingsta. Dar skubiai pragarinau prieš išsiunčiant, siekdamas pašalint nuospaudą, bet matėsi vis tiek kažkiek, tai pasakiau, kad reikės pasigarint dar arba prasiskalbt ir dings. Ir pasakiau, kad jei turės priekaištų, keisime arba grąžinsime pinigus. Ir taip, aš ne tik moku būti geras, bet ir piktas. Ypač, kai perženginėja mano ribas"", - teigė susirašinėjimu pasidalijęs Mantas: Ekrano nuotr./Manto Mackevičiaus susirašinėjimas su atlikėju Toks jauno dizainerio atvirumas sulaukė didžiulio palaikymo, o netrukus M.Mackevičius paviešino minėto įrašo tęsinį. „Noriu pabaigti mintis, kurios po mano įrašo sulaukė net ir Užkalnio dėmesio. Nuo šiol mano durys atviros visiems, tačiau niekas nesulauks privilegijų. Nebus nuolaidų, dovanų praktikos ir jokios skubos, nes visi laukia tiek, kiek yra numatyta. Nesvarbu, kas stovi prieš mane, ar tai Andrius Mamontovas, Jessica Shy ar Jarutis, visi bus lygūs. Aš gerbsiu savo darbą ir niekam nesileisiu nusižeminęs, nebent už papildomą atlygį prisitaikysiu prie visų užgaidų. Kai kurioms scenos žvaigždėms galbūt nepatiks tai, ką sakau, bet man atsibodo pastoviai būti prašomam nuolaidų, dovanų ar greitesnių terminų su žadėtomis „reklamomis"", kurios dažniausiai baigiasi mano vardo užmiršimu ir jokiu tikru vertės pripažinimu. Nesakau, kad visi žinomi atlikėjai tokie, tikrai yra ir tokių, kurie vertina kitų darbą, neieškančių, kaip pigiau prasisukti ir išnaudoti žinomumą. Tiesa, yra viena nuostabi klientė, kuri mane įkvepia. Tai pensijinio amžiaus moteris, kuri laukė pensijos, kad galėtų pas mane nusipirkti treningą. Nors neprašė, aš jai pasiūliau mažesnę kainą, nes suprantu, kad jai kiekvienas centas tikrai svarbus. Ir ką jūs manote? Ji taip džiaugiasi savo treningu, kad anūkus, kaimynus ir visus draugus veda į mano parduotuvę. Štai, kas tikrai vertina ir palaiko. Tai nuoširdus dėkingumas ir pagarba. Jokia žvaigždė, kuri prašo nuolaidų, dovanų ar greito darbo už tariamą „reklamą"", kurios realiai net nesulaukiu, nepralenks šios senjorės, mano tikrosios influencerės. Tai tikras pavyzdys, kaip pagarba ir tikras ryšys su klientu ne tik kuria vertę, bet ir atneša ilgametį palaikymą. Manau, šie įrašai suteiks galimybę pasvarstyti kiekvienam apie tai, kas tikrai svarbu versle ir gyvenime. Ir dar noriu pasakyti, kad nuo šiol, jei žvaigždės tikisi kažko iš manęs, tai tegul konkrečiai kalba, sako savo kainas. Aš nuspręsiu, ar man apsimoka su jomis dirbti, nes atsiprašau, kai kurios žvaigždės net nenoriu, kad reklamuotų mano produkciją. Man svarbu ne tik vardai ir žinomumas, bet ir tai, ar tikrai yra pagarba. Aš vertinu tikrą ryšį, o ne paviršutinišką naudos siekimą"", - teigė Mantas. M.Mackevičius pridūrė, kad neketina viešinti atlikėjų, kuriuos turėjo omenyje, pavardžių: „Mano pozicija ir rūpesčiai jiems jau asmeniškai pareikšti ir išsiaiškinta. Ir nors akivaizdžiai matau, kad dramos renka dėmesį, aš iš telemundo presento žinomumo darytis tikrai nenoriu. Ne mano stilius ir mada paprasčiausiai.""","Mantas Mackevičius, prekės ženklo „TavoMada.lt“ įkūrėjas, viešai išreiškė nusivylimą dėl žinomų klientų, kurie dažnai siekia nuolaidų ir nemokamų paslaugų, neįvertindami jo darbo. Jis nusprendė nutraukti privilegijų praktiką žinomiems veidams ir pabrėžė, kad nuo šiol"
"Remiantis naujausiais ECMWF modelio skaičiavimais, prognozuojama, kad balandžio temperatūra (standartinė klimato norma: SKN: +7,2 °C ir 37 mm) bus iki 0,5 laipsnių aukščiau normos, o mėnesio kritulių kiekis - iki 15 proc. mažesnis. Panašius rezultatus pateikia kitas (CFSv2) ilgalaikių prognozių modelis. Balandžio mėnesio temperatūra, skaičiuojama, turėtų būti artima daugiametei normai, o kritulių kiekis - iki 20-30 proc. mažesnis nei norma. Apibendrinus, 2025 metų ketvirtasis mėnuo temperatūros atžvilgiu turėtų būti artimas normai, o kritulių - truputį sausesnis nei vidutiniškai. Prognozės rodo, kad šalčiau už normą bus iki balandžio vidurio, o kitus du dešimtadienius bus šilčiau neį įprastai. Žvelgiant į pastaruosius keletą metų, šilti ar netgi labai šilti balandžiai pasitaikė 2019 ir 2023-2024 m., o 2020-2022 m. buvo vėsesni už įprastą vidurkį. Pagal kritulių kiekį daug sausesni už normą buvo 2019-2020 ir 2023 m. balandžiai, drėgnesni nei įprastai - 2022 ir 2024 m., o artimas normai buvo 2021 m. balandis. Tarnyba, įspėja, kad tai yra tik eksperimentinės prognozės, jų patikimumas nėra pakankamai aukštas, todėl svarbūs sprendimai, remiantis jomis, neturėtų būti priimami. Pateikta ilgalaikė prognozė nereiškia, kad visai nepasitaikys labai šaltų ir/ar drėgnų dienų.","Naujausios prognozės rodo, kad 2025 m. balandis bus artimas temperatūros normai, tačiau truputį sausesnis nei vidutiniškai, nors tikslumas nėra užtikrintas, todėl svarbūs sprendimai neturėtų būti priimami remiantis šiomis prognozėmis."
"Reikšmingi veiksniai Pasak šiltnamio efektą sukeliančių dujų (ŠESD) valdymo konsultanto Simo Abraškevičiaus, nors perėjimas nuo vidaus degimo varikliais varomų transporto priemonių prie elektromobilių yra būtinas žingsnis siekiant dekarbonizacijos (šiltnamio efektą sukeliančių dujų išmetimo sumažinimo), čia reikšmę turi daugybė veiksnių, o ypač - tvaresnė gamyba, nes šis procesas vis dar taršesnis kuriant elektromobilius. Simas Abraškevičius (Asmeninio archyvo nuotr.) „Būtina atsižvelgti ir į transporto priemonių gamybą, žaliavų gavybą, ilgaamžiškumą bei susidarančias atliekas transporto priemonių gyvavimo ciklo gale. Gamybos procesai, ypač tokių žaliavų kaip plienas, aliuminis, plastikai, mineralai, išgavimas, reikalauja daug energijos ir sukelia didelę emisiją. Baterijos dažnai linksniuojamos kaip viena iš neigiamų elektrifikacijos pusių. Vis dėlto tai liečia tik gamybos dalį, kuri visoje ŠESD lygtyje nėra pati didžiausia"", - sako S. Abraškevičius. Labai svarbūs, anot jo, ir žiediškumo principai - metalų perdirbimas, saugus baterijų apdorojimas ir transporto priemonės dizainas: mašina turėtų būti taip suprojektuota, kad ją būtų galima išardyti, o tinkamas detales pritaikyti naujam gamybos procesui. Visgi kurie automobiliai palankesni gamtai? S. Abraškevičiaus teigimu, gamybos etapu vidaus degimo varikliu varomas automobilis sugeneruoja iki keleto kartų mažesnę emisiją, tai reiškia, kad elektromobiliai iš gamyklos išvažiuoja turėdami didesnį pradinį ŠESD pėdsaką. Tačiau net ir naudojant taršią elektros energiją eksploatacijos etapu ši proporcija ganėtinai greitai pasikeičia elektromobilio naudai. Specialistas pabrėžia, kad svarstant, kas ekologiškiau, reikia įvertinti, jog nors elektromobilių gamyba išties yra taršesnė nei degalais varomų transporto priemonių, pats gamybos etapas sudaro mažiau nei 10 proc. bendros gyvavimo ciklo emisijos, todėl bendrame kontekste nėra kertinis kriterijus. Didžiąją dalį automobilio sugeneruojamos gyvavimo ciklo emisijos - kiek per 80 proc. - sudaro eksploatacijos etapas, keletas procentų lieka perdirbimui. Tad nors elektromobiliai sulaukia kritikos dėl santykinai neilgo baterijų gyvavimo, perdirbimo technologijų stokos, taršesnės gamybos, S. Abraškevičiaus nuomone, svarbu vertinti bendrą gyvavimo ciklą, ne pavienius etapus. Eksploatacijos periodu, anot pašnekovo, remiantis Europos Sąjungos (ES) suvartotos elektros vidurkiu, lengvasis elektromobilis vieną kilometrą nuvažiuoja netiesiogiai išmesdamas 100-150 g CO₂, tai yra iki 75 proc. mažiau nei, pavyzdžiui, benzininis automobilis. Paklaustas apie iššūkius perdirbimo etapu, specialistas pamini elektromobilių baterijas. „Baterijų perdirbimas, kurio metu atgaunama dalis retųjų metalų, vis dar yra besivystanti, tačiau sparčiai tobulėjanti sritis. Baterija pagaminta iš jau kartą naudotų medžiagų, nors ir nežymiai, tačiau iš karto sumažina kito elektromobilio pradinį ŠESD pėdsaką, taip pat sprendžiama ir potencialaus resursų trūkumo problema"", - aiškina S. Abraškevičius. Ką daro gamintojai? Europos aplinkos agentūra (EEA) prognozuoja, kad iki 2050 m. įprasto ES elektromobilio viso gyvavimo ciklo emisija gali būti net 73 proc. mažesnė nei šiandieninio benzininio automobilio. Siekdami neutralumo klimatui ne tik eksploatacijos periodu, bet ir per visą gyvavimo ciklą, transporto priemonių gamintojai vis dažniau gamyboje naudoja perdirbtas, perdirbamas, natūralias ar kitokias gamtą tausojančias medžiagas. Kauno technologijos universiteto (KTU) Aplinkos inžinerijos instituto direktorė, prof. dr. Žaneta Stasiškienė pasakoja, kad populiariausia gaminant automobilius yra naudoti vandenynuose surinktą perdirbtą plastiką. Labiausiai šiam tikslui tarnauja išmesti žvejybos tinklai, buteliai. Žaneta Stasiškienė (Asmeninio archyvo nuotr.) „Vandenynuose surinktos plastiko atliekos dažniausiai praverčia gaminant automobilių sėdynes, jų užpildus, skydelius, durų šonus. Šiuo metu atliekama daug tyrimų ir bandymų, kad antrines žaliavas transporto srityje būtų galima naudoti dar plačiau, pavyzdžiui, kėbului. Visgi kol kas tvaresnių medžiagų daugiausia galima rasti automobilių salone. Ateityje, tobulėjant technologijoms, tuo pasidžiaugti bus galima ir kalbant apie išorę"", - dėsto profesorė. Kadangi užtikrinti salono saugumą yra lengviau, pasak Ž. Stasiškienės, čia galima naudoti platesnį spektrą antrinių medžiagų, tokių kaip minėti perdirbti plastikai, taip pat metalai, aliuminis, tam tikros biologinės medžiagos, augalinės kilmės ištekliai. Vis dažniau transporto priemonių sėdynės gaminamos iš kanapių, kviečių pluoštų. Žiedinė ekonomika Kaip vieną didžiausių perdirbtų medžiagų naudojimo lyderių profesorė įvardija „Ford"". Bendrovė iš perdirbto plastiko gamina ne tik įvairias smulkias salono detales, bet ir automobilio dugno uždangalus, net bagažinės vidų. Žiedinė ekonomika (Shutterstock nuotr.) Kartu su „Ford"" šioje srityje žengia ir BMW, „Volvo"", „Toyota"", „Hyundai"". Pastarasis gamintojas taip pat yra pažangus ekologiškos odos naudotojas. O Štai „Ford Capri"" elektra varomo modelio salonas daromas iš „Sensico"" medžiagos, kuri neturi natūralios odos elementų ir yra draugiškesnė aplinkai. Ford Explorer interjeras (Gamintojo nuotr.) Vis dažniau transporto priemones gaminančios įmonės siekia populiarinti žiedinę ekonomiką ir būtent dėl šios priežasties skelbiasi naudojančios perdirbtą plastiką. Profesorės Ž. Stasiškienės manymu, būtent žiedinės ekonomikos svarbos suvokimas padėtų automobilių gamintojams ir apskritai visai pramonei kovoti ne tik su plastiko, bet ir bendra atliekų tarša bei klimato kaita. Vienas didžiausių teršėjų Apskritai transportas yra vienas didžiausių šiltnamio efektą sukeliančių dujų šaltinių pasaulyje, taip pat jis prisideda prie oro bei triukšmo taršos, bioįvairovės nykimo. Tarptautinės energetikos agentūros (IEA) duomenimis, transporto sektoriaus sukeliama emisija sudaro apie ketvirtadalį visos pasaulinės su energija susijusios ŠESD emisijos. Didžiąją dalį teršalų - daugiau nei 70 proc., išmeta kelių transportas, ypač lengvieji automobiliai, krovininiai sunkvežimiai ir autobusai, varomi vidaus degimo varikliais. Taigi, anot ŠESD emisijų valdymo konsultanto S. Abraškevičiaus, pokyčiai, apimantys visą transporto priemonės gyvavimo ciklą, yra tiesiog privalomi ir ateityje gamintojai jų imsis vis dažniau.","Elektromobilių perėjimas yra būtinas dekarbonizacijai, tačiau jų gamyba yra taršesnė nei įprastų automobilių, todėl svarbu vertinti visą transporto priemonės gyvavimo ciklą. Eksploatacijos metu elektromobiliai sukelia mažiau taršos, o atsirandančios perdirbimo technologijos padeda sumažinti jų poveikį aplinkai."
"„Pasaulinės tendencijos rodo, kad duomenimis grįsti ilgalaikiai investiciniai sprendimai yra efektyvesni nei trumpalaikės reakcijos į rinkos svyravimus. Tarptautinio valiutos fondo (IMF) duomenimis, pasaulinės įmonių investicijos turėtų augti daugiau nei 5 proc., daugiausia dėl technologijų plėtros, automatizacijos ir tvarumo iniciatyvų. Nors tradiciniai investiciniai ciklai buvo formuojami pagal ekonominius svyravimus, vartotojų paklausą ir paskolų prieinamumą, šiuolaikinė investavimo strategija krypsta į ilgalaikį finansinį planavimą, skaitmeninę transformaciją ir tvarumą"", - teigia „European Merchant Bank | EMBank"" generalinis direktorius Sarp Demiray. Lietuvos banko duomenimis, 2024 m. trečiąjį ketvirtį įmonių paskolų portfelis išaugo 1 mlrd. eurų, pasiekdamas 12,1 mlrd. eurų, o didžiausias augimas užfiksuotas didmeninėje prekyboje, nekilnojamojo turto sektoriuje ir gamyboje. Šie skaičiai atitinka platesnes Europos tendencijas - Europos investicijų banko (EIB) duomenimis, 73 proc. Europos įmonių 2025 m. planuoja didinti kapitalo išlaidas, daugiausia dėmesio skirdamos technologijų inovacijoms ir atsinaujinančiai energetikai. Svarbus ne tik sezoniškumas Pasak Sarp Demiray, ekonominės tendencijos rodo, kad pavasaris ir ruduo yra bene palankiausias laikotarpis verslo investicijoms ir plėtrai, tačiau užuot sekę metinį sezoniškumą, verslai turėtų derinti investicijas su ekonomikos augimo ciklais. Taip, tiesa, kad po žiemos žmonės yra linkę išbandyti naujus produktus ir paslaugas, o verslai ruošiasi antram metų ketvirčiui, stiprindami B2B bendradarbiavimą ir plečiant paslaugų spektrą. Taip pat, pavasarį dažnai atsiranda naujų valstybinių paramos programų, skirtų smulkiajam ir vidutiniam verslui, todėl tai gali būti puiki proga pasinaudoti finansavimu. Tuo metu po vasaros atostogų žmonės grįžta į įprastą gyvenimo ritmą, todėl didėja vartojimas, o įmonės atnaujina savo biudžetus ir ieško naujų paslaugų tiekėjų. Tačiau visa tai yra sezoninė vartojimo cirkuliacija, o verslams labai svarbu atsižvelgti į ekonominį ciklą ir pagal tai vystyti plėtros ir investicijų strategiją. Todėl nors pavasaris ir ruduo istoriškai fiksuoja paskolų išdavimo piką, sėkmingi verslai investuoja į inovacijas, automatizaciją ir rinkų diversifikavimą nepriklausomai nuo sezono. Pavyzdžiui, „Statista"" duomenimis pasaulinė elektroninės prekybos rinka 2025 m. turėtų viršyti 6 trln. eurų, o tai reiškia, kad internetiniams pardavėjams svarbu investuoti į technologines inovacijas ištisus metus, o ne tik sezoniškai. Nuoseklų augimą rodo ir Europos pašto paslaugų reguliuotojų grupės (ERGP) ataskaita, kurioje pažymima, kad per pastaruosius keletą metų Europoje siuntinių pristatymo paslaugų apimtys išaugo beveik 44 proc., o pajamos - 45 proc. Pagrindinė šio augimo priežastis - elektroninės prekybos siuntinių vartotojams apimčių išaugimas 26,4 proc. Nors didžiausias elektroninės prekybos pikas pastebimas lapkričio, gruodžio ir sausio mėnesiais, tačiau prekybos asortimentu ir elektroninės parduotuvės funkcionalumu įmonės turi rūpintis ištisus metus. „Šiemet reikšmingų pokyčių turėtų sulaukti ir gamybos sektorius. Pasaulinės verslo vadybos kompanijos „McKinsey & Company"" duomenimis 65 proc. pramonės įmonių 2025 m. planuoja automatizuoti gamybos linijas, todėl technologijų investicijos yra būtinos konkurencingumui išlaikyti. Ir toliau svarbiu faktoriumi lieka atsinaujinančios energetikos rinka Europos Komisijos prognozėse numatoma, kad investicijos į žaliąją energiją augs apie 12 proc. kasmet, todėl dabar yra tinkamas metas verslams užsitikrinti tvarų finansavimą"", - sako „EMBank"" generalinis direktorius. Investicijų į technologijas svarba Verslo ryžtingumą turėtų paskatinti ir prognozuojamas „Euribor"" palūkanų normos sumažėjimas iki 2 proc. Tai reiškia palankesnes finansavimo sąlygas, ir suteikia puikią galimybę investuoti į plėtrą, technologijas bei talentų pritraukimą ir auginimą. Anot S. Demiray, 2025 m. ir toliau prognozuojamas nuoseklus augimas IT, sveikatos technologijų ir atsinaujinančios energetikos sektoriuose, kur strateginės investicijos duoda ilgalaikę grąžą, o ne greitus, sezoninius rezultatus. Pasaulio banko duomenimis, investicijos į skaitmeninę transformaciją 2025 m. turėtų augti 15 proc., nes įmonės vis labiau prioritetą teikia dirbtiniam intelektui, automatizacijai ir kibernetiniam saugumui. Ekonomikos ir inovacijų ministerijos duomenimis, Lietuvoje smulkiojo ir vidutinio verslo įmonės, kurios investavo į technologijas, generavo 25 proc. didesnes pajamas nei tos, kurios delsė įdiegti naujoves. Bankų ir technologijų sinergija Verslui planuojant investicijas ir plėtrą, neatsiejama augimo dalimi tampa finansiniai partneriai. Pastaruosius metus paskolas ir finansinius sprendimus teikiančios finansų įmonės vis daugiau dėmesio teikia verslo strategijai ir tvarumo tikslams. Tai patvirtina, jog 2024 m. pasaulinė žaliųjų obligacijų emisija siekė apie 1 trln. eurų. „Finansų įmonės vadovaujasi ilgalaike strategija, todėl vis dažniau to reikalauja ir iš savo klientų - verslų. „Harvard Business Review"" duomenimis, net 80 proc. sėkmingų ir pelningų SVV bendradarbiauja su finansų patarėjais, kurie padeda parengti individualizuotą investicinę strategiją. Bankų patirtis ir šiuolaikinės technologijos kartu leidžia ne tik pagreitinti paslaugas, bet ir parengti daug skirtingų scenarijų verslui. „PwC"" skaičiuoja, kad pasitelktas dirbtinis intelektas gali padidinti investicijų grąžą iki 30 proc. "", - teigia „European Merchant Bank"" generalinis direktorius. Šaltinis: https://sc.bns.lt/view/item/kada-palankiausias-laikas-investicijoms-ir-verslo-pletrai-504532","Pasaulinės tendencijos rodo, kad ilgalaikiai, duomenimis paremti investiciniai sprendimai yra efektyvesni, o ypatingas dėmesys skiriamas technologijų inovacijoms, automatizacijai ir tvarumui. Nepaisant sezoniškų investicijų pikų, verslai turėtų orientuotis į ilgalaikius ekonomikos ciklus ir strategijas, o finansiniai partneriai vis dažnia"
"Už vairavimą išgėrus Rytų Anglijoje teismas nubaudė lietuvį Petrą D. (52 m.), kuris prie automobilio vairo apsvaigęs sėdo pirmadienį iš pačio ryto. Beje, vietos lietuviai P. D. identifikavo kaip socialiniame tinkle „TikTok"" skelbiamų abejotinos vertės vaizdo įrašų „žvaigždę"". Peterborougho magistratų teismas lietuvį praėjusią savaitę pripažino kaltu dėl vairavimo išgėrus ir skyrė jam 333 svarų sterlingų (apie 396 eurų) baudą. Petrui D. taip pat atimta teisė vairuoti 16 mėnesių. Paskelbus šį sprendimą vietos policijos konsteblis Robertas Footas sakė, kad tokios būklės jis galėjo sukelti avariją ir kam nors pakenkti. Automobilių stovėjimo aikštelėje praeivis pastebėjo „Mercedes"", prie kurio vairo sėdėjo alkoholinius gėrimus geriantis Petras. „Niekada negalima sėsti prie vairo išgėrus, jam dar pasisekė, kad jis nesukėlė avarijos ir niekam nepadarė žalos, tačiau galėjo būti visai kitaip"", - teigė konsteblis. Anot jo, lietuvio organizme sulaikymo metu tą pirmadienio rytą alkoholio koncentracija beveik dvigubai viršijo Anglijos įstatymų leidžiamą kiekį. Bylos duomenimis, kovo 3-iosios ryte, apie 9 valandą praeiviai Peterboroughe esančioje automobilių stovėjimo aikštelėje pastebėjo „Mercedes"", prie kurio vairo sėdėjo alkoholinius gėrimus geriantis vyras, jie apie tai pranešė policijai, o kai pareigūnai atvyko į vietą, mašina pastebėta važiuojanti netoliese.","Rytų Anglijoje lietuviui Petrui D. teismas skyrė 333 svarų baudą ir atėmė teisę vairuoti 16 mėnesių už vairavimą išgėrus, kai alkoholio kiekis jo organizme viršijo leistiną normą. Vietos policijos konsteblis pabrėžė, kad jis buvo pavojingai apsvaigęs ir galėjo sukelti avariją."
"Lietuvos banko duomenys rodo, kad pernai KASKO automobilio draudimas sudarė beveik ketvirtį visos draudimo rinkos - 25,8 proc. Toks rezultatas gerokai viršija pinigų sumas, kurias gyventojai skiria savo finansiniam saugumui po nelaimingų atsitikimų. Pastaroji dalis rinkoje sudaro vos 7,7 proc. Vis dėlto privalomasis vairuotojų civilinės atsakomybės draudimas išliko didžiausia draudimo rūšimi, sudarydamas 33,2 proc. rinkos. Tai reiškia, kad kas trečias draudimo euras buvo skirtas užtikrinti, jog eismo įvykio metu būtų padengti tretiesiems asmenims padaryti nuostoliai. Situacija keičiasi Duomenys rodo, kad tendencijos Lietuvoje po truputį ima keistis. Nors gyventojai vis dar teikia didesnį prioritetą automobilių KASKO draudimui, tačiau asmens draudimas nuo nelaimingų atsitikimų tapo dažnesniu ir gerai apgalvotu pasirinkimu. Draudimo bendrovės BTA Draudimo rizikų valdymo departamento direktorė Ana Variakojienė teigia pastebinti besikeičiančias tendencijas. Vis dėlto, anot jos, lietuviai ir toliau yra linkę užsitikrinti transporto priemonės saugumą dažniau nei savęs pačių. „2024 m. nuo nelaimingų atsitikimų mes apdraudėme apie 60 tūkst. klientų, o KASKO draudimu buvo apdrausta apie 35 tūkst. automobilių. Nors iš pirmo žvilgsnio laimi žmogaus draudimas nuo nelaimingų atsitikimų, Lietuvoje turime apie 2,9 mln. gyventojų ir apie 800 tūkst. fiziniams asmenims priklausančių lengvųjų automobilių, iš kurių nemaža dalis jau gana seni. Vertinant proporciją išlieka akivaizdu, kad renkantis tarp automobilio ir asmens draudimo nuo nelaimingų atsitikimų Lietuvoje vis dar laimi automobilis"", - pabrėžia BTA draudimo ekspertė. Nevertina kol kažkas nenutinka Ekspertės teigimu, gyventojai yra linkę labiau vertinti turtą, už kurį jau yra patyrę nuostolį, t.y. nusipirkus automobilį atsiranda suvokimas, kad atsitikus eismo įvykiui antram tokiam pačiam lėšų nebus. Anot A. Variakojienės, nemaža dalis klientų vis dar painioja draudimą nuo nelaimingų atsitikimų su sveikatos ar gyvybės draudimo produktais. Tai kartais lemia gyventojų nepasitikėjimą produktu - apsidraudęs gyvybės draudimu žmogus nusivilia negavęs žalos atlyginimo už prakirstą antakį ar lūžusią koją. Taip, pasak jos, tik sustiprinamas mitas, kad iš draudimo naudos yra mažai. A. Variakojienė priduria, kad ne visada gyventojai įvertina nelaimės ar traumos sukeltus finansinius nuostolius. „Žmogui daug paprasčiau suprasti galimą nuostolį sudaužius automobilį, negu įvertinti galimą pajamų praradimą traumos, sunkaus sužalojimo ar ligos atveju"", - tikina ji.","Lietuvoje automobilių KASKO draudimas sudaro reikšmingą draudimo rinkos dalį, o privalomasis vairuotojų civilinės atsakomybės draudimas išlieka populiariausias, tačiau pastebima tendencija, kad asmens draudimas nuo nelaimingų atsitikimų tampa populiaresnis pasirinkimas. Vis dėlto, gyventojai dažniau renkasi apsaugoti savo transporto pri"
"Pridėkite dar ašarojančias akis, dažnai - bėrimus ir/ar niežtintį kūną. Visa tai patiria daugelis pavasarį alergijų sezoną pradedančių žmonių. Nors dažnai jie turi savo strategiją, kaip išgyventi šį nemalonų periodą, visgi kai kurie patarimai pasimiršta arba dar nėra išbandyti. „Everydayhealth"" primena, ką daryti, kad pavasaris būtų lengvesnis tiems, kas kenčia nuo alergijos. „Deja, kiekvienais metais žiedadulkių kiekis, atrodo, vis didėja, ir tai daugiausia susiję su visuotiniu atšilimu"", - sako medicinos mokslų daktaras Payel Gupta, alergologas ir Amerikos plaučių asociacijos atstovas. Aukštesnė sezoninė oro temperatūra ir daugiau anglies dioksido (CO2) atmosferoje skatina augalų augimą. Dėl to daugėja žiedadulkių - miltelių pavidalo medžiagos, kurią tam tikri augalai sukuria dauginimosi procese. Pertrauka trumpėja Žiedadulkių sezonai būna trijų skirtingų bangų: Medžių žiedadulkės, paprastai jaučiamos nuo vasario iki balandžio; Žolių žiedadulkės, kurios aplinkoje cirkuliuoja nuo balandžio iki liepos pradžios; Piktžolių žiedadulkės - nuo rugpjūčio iki pirmųjų stiprių šalnų. „Kadangi pavasario alergija gali prasidėti jau vasario mėnesį, o alergija piktžolių žiedadulkėms gali tęstis iki pat lapkričio mėnesio, nuo alergijos iš tiesų nelabai atsikvėpsime, - sako dr. P.Gupta. Pasak jo, kai kurie žmonės tikrai gali būti alergiški daugeliui skirtingų aplinkos alergenų, todėl dabar žiemą jie gali gauti tik nedidelę pertrauką nuo alergijos, ir ta pertrauka vis trumpėja. Kuo skiriasi alergija nuo peršalimo? Vienas iš sunkumų, susijusių su sezonine alergija, - kaip ją atskirti nuo peršalimo, nes daugelis simptomų sutampa. Simptomai, kurie būdingi abiems būklėms: Sloga; Nosies užsikimšimas (užgulimas); Nuovargis; Čiaudulys. Vis dėlto yra tam tikrų skirtumų. Pvz., nors čiaudulys pasireiškia ir peršalimo, ir gripo atveju, tačiau alergijos atveju labiau niežti nosį, o čiaudulys dažnai būna dažnesnis ir intensyvesnis. Alergiją išduoda ir niežtinčios, paburkusios akys. Toks simptomas retai pasitaiko peršalimo atveju. Be to, alergija rečiau sukelia gerklės skausmą, kosulį ar karščiavimą. Kur kas dažniau tai gali būti peršalimo, gripo ar kito kvėpavimo takų viruso požymiai. Vyrtauto Šauklio nuotr./Karklo žiedai Kaip valdyti aktyvios alergijos simptomus? Nesvarbu, kokį alergijos poveikį jaučiate, yra daugybė būdų, kaip sumažinti simptomus.","Pavasario alergijos sezonas gali sukelti nemalonius simptomus, tokius kaip ašarojančios akys, niežulys ir bėrimai, ir jį sunku atskirti nuo peršalimo, nes simptomai dažnai sutampa. Siekiant palengvinti alergijos poveikį, svarbu imtis įvairių veiksmų, nes žiedadulkių sezonas ilgėja ir intensyv"
"Hormoniniai pokyčiai šiuo laikotarpiu didina dantenų uždegimo riziką, o netinkama burnos higiena ar negydytas dantų ėduonis gali lemti, kad ėduonį sukeliančios bakterijos bus perduotos vaikui. Pasak Kauno klinikų Burnos priežiūros ir vaikų odontologijos klinikos gydytojos vaikų odontologės prof. Eglės Slabšinskienės, dantų ėduonies prevencija prasideda dar prieš gimimą - labai svarbu, kad mama rūpintųsi savo burnos higiena, gydytų esamus pažeidimus ir rinktųsi visavertę mitybą, rašoma klinikų pranešime žiniasklaidai. Pranešimo aut. nuotr./Prof. E. Slabšinskienė Nėštumo metu moters organizme vyksta hormoniniai pokyčiai, kurie gali paveikti burnos sveikatą. Tinkama mityba, kurioje netrūksta baltymų, vitaminų A, D, C, kalcio, fosforo ir geležies, padeda užtikrinti stiprius būsimus vaiko dantis. „Jei mityboje trūksta šių medžiagų, kūdikio dantų audiniai gali būti silpnesni ir labiau pažeidžiami ėduonies. Esant mitybos trūkumams, rekomenduojama vartoti nėščiosioms skirtus vitaminus ir mineralus"", - teigia prof. E. Slabšinskienė. Dantenų sveikata taip pat turi didelę įtaką nėštumo eigai. Tyrimai rodo, kad net 60-75 proc. nėščiųjų susiduria su dantenų uždegimu (gingvitu), kuris pasireiškia paraudimu, patinimu ir kraujavimu, gali atsirasti dantenų išvešėjimas. „Paprastai užtenka kasdieninės geros burnos higienos, ir pasibaigus nėštumui gingivitas išnyksta. Tačiau jei gingivitas dar buvo prieš nėštumą ir ilgai negydomas, dantenų liga gali pereiti į sunkesnią periodonto ligą - periodontitą. Periodonto ligos gali didinti priešlaikinio gimdymo ar mažo naujagimio svorio riziką, todėl svarbu laiku kreiptis į specialistą"", - pabrėžia profesorė. Prof. E. Slabšinskienė teigia, kad nėštumo metu nereikėtų vengti vizitų pas gydytoją. „Mitas, kad odontologinės procedūros gali būti pavojingos būsimai mamai ar kūdikiui. Priešingai - nėštumo metu svarbu reguliariai lankytis pas odontologą, rūpintis kasdiene burnos higiena ir, esant poreikiui, gydyti dantis"", - sako ji. Gydytoja vaikų odontologė pabrėžia, kad šiuolaikinė medicina leidžia saugiai atlikti dantų gydymą, rentgeno tyrimus ir net vietinę nejautrą. Svarbiausia - laiku kreiptis į specialistus ir neignoruoti burnos sveikatos problemų. Po gimdymo taip pat svarbu rūpintis kūdikio burnos sveikata. Pirmuosius dantukus reikia pradėti valyti iškart jiems išdygus, o pirmą kartą pas odontologą apsilankyti dar iki vaikui sueis vieneri metai. „Vyresnių nei vienerių metų vaikų, kuriems nustatyta ankstyvos vaikystės dantų ėduonies rizika, nereikėtų dažnai maitinti naktį nei krūtimi, nei iš buteliuko. Norint užkirsti kelią dantų ėduoniui, mažylių dantys turėtų būti valomi dantų pasta su fluoru, kurios sudėtį ir kiekį turėtų rekomenduoti specialistas"", - sako prof. E. Slabšinskienė. Dantų ėduonį sukeliančios bakterijos iš mamos vaikui gali būti perduodamos per bučinius, bendrus stalo įrankius ar net aplaižytą čiulptuką. Tačiau burnos ligų patogenai gali būti perduodami ir horizontaliuoju būdu - tarp šeimos narių, todėl rūpintis burnos sveikata svarbu ne tik būsimai mamai, bet ir tėčiui.","Nėštumo metu hormoniniai pokyčiai gali padidinti dantenų uždegimo riziką, todėl svarbu tinkamai prižiūrėti burnos higieną ir sveikai maitintis, siekiant apsaugoti tiek motinos, tiek būsimo vaiko dantų sveikatą. Prof. Eglė Slabšinskienė pabrėžia, kad nėščiosioms būtina reguliariai lankytis pas odontolog"
"Ir pats savo kelią pradėjo nuo karaoke vakarėlių Justinas yra sudalyvavęs daugybėje žinomų televizijos projektų - nuo „Dangaus"" ar „Didžiojo šou burbulo"" iki „Chorų karų"". O projekte „LT Karaoke"" jis užėmė sau mažiau įprastą vietą - ne pats pasirodė, o vertino kitus. „Komisijos nariu būti smagu, nes kritikuoti yra lengviau. Tačiau, mano požiūriu, komisija turi būti teisinga - jie negali sakyti jokio melo. Pavyzdžiui, jei mato, kad Lapatinskas prastai pasiruošė „Eurovizijai"", turi taip ir pasakyti"", - sako jis. D.Kudriavcev/Fotodiena nuotr./Justinas Lapatinskas Anot Justino, iškart aišku, kas į savo pasirodymą įdėjo daug meilės, o kas pažiūrėjo į tai atlaidžiau. Tačiau vertinti karaoke atlikėjus dažnai yra lengviau, kadangi čia svarbiausios ne natos, o emocijos. „Žmonės į karaoke eina ne pasiklausyti, o patys pasilinksminti. Būna, kad į natas jie ir nepataiko, tačiau nieko tokio! Karoke garantuoja užtikrintą, smagų vakarą. Gal su kažkuo pasijuoksi, gal kažkam paplosi. Karaoke - tarsi žaidimas"", - sako jis. J.Lapatinskas ne tik pripažįsta ir pats savo karjerą pradėjęs nuo karaoke, bet dar ir tikina, kad tą daryti turėtų kiekvienas save gerbiantis atlikėjas. „Druskininkuose nebuvo daug karaoke barų, todėl, kai persikėliau mokytis į Vilnių, kone kiekvieną savaitę eidavau į barą dainuoti karaoke. Iš pradžių eidavau vienas, o vėliau mūsų susirinkdavo net 30-40! Būtent tai padeda atlikėjui atsikratyti scenos baimės. Jei nori būti scenoje, tai yra labai svarbu"", - prideda jis. Teodoro Biliūno / BNS nuotr./Justinas Lapatinskas su žmona Migle Visur ieško gimtųjų Druskininkų Justinas - pats tikriausias dzūkas, kilęs iš Druskininkų. Anot žinomo dainininko, tai - ne tik pačių dainingiausių žmonių kraštas, bet dar ir pačių geriausių. „Lyginant su kitais regionais, mes, dzūkai, tarsi spintoje auginti - paprasti, nemokame meluoti, nieko neapgaudinėjame, nenorime išsišokti, galvojame, kaip daryti, kad mūsų šeimai būtų geriau. O štai balsingiausi esame todėl, kad pasiklydę miškuose dainuojame - tai padeda vieniems kitus atrasti. Tokios štai sunkios dzūkiškos sąlygos"", - juokiasi jis. Didžiausias Dzūkijos pasididžiavimas, anot Justino, yra ne tam tikros konkrečios vietos, bet jausmai ir žmonės. „Pirmiausiai tai - Čiurlionio miestas. Man nuostabu, kad jis vaikščiojo tomis gatvėmis. Taip pat ir Mikas Suraučius. Druskininkai man pirmiausiai yra žmonės, miškai, gilūs apmąstymai, pasivaikščiojimai. Tiesą sakant, Druskininkų ieškau visur - net ir Palangoje, žiūrėdamas į pušis. Kai atvykdavau į Druskininkus pavargęs, susikūprinęs, močiutė man sakydavo pakelti galvą ir pažiūrėti į pušų viršūnes - iškart dingdavo visi rūpesčiai. Man tai - namų jausmas"", - sako jis. Būtent Druskininkuose Justinas pradėjo ir savo muzikinį kelią. Tiesa, buvo viena problema - iš pradžių jis visiškai neintonavo. D.Kudriavcev/Fotodiena nuotr./Justinas Lapatinskas „Manau, kad jei kažką gyvenime darai, turi daryti pilna koja. Todėl, vos atsikėlęs žinodavau, ką turiu išmokti - jei to nepadarydavau, grauždavo sąžinė. Pastebėjusi tokį didelį mano norą dainuoti, viena mokytoja su manimi labai daug dirbo - mes visko išmokome kartu. Todėl dabar ir pats jaučiu pareigą padėti. Žinau, kad jei yra noro, vadinasi, viskas įmanoma. Tokiems žmonėms jaučiuosi galintis net ir dūšią atiduoti. O jei kas nesistengia - ačiū, aš irgi turiu, ką veikti"", - šypsosi jis. Po „Dangaus"" pasikeitė viskas, tik pats Justinas pripažįsta to nesupratęs Vėliau Justino gyvenime sekė daugybė televizinių muzikinių projektų, kuriuose jis kaupė patirtį. Anot jo, tai - labai svarbu, nes, kol esi jaunas, klausai tik kitų. O įgavęs patirties, savo idėjomis - kaip šių metų „Auksiniuose svogūnuose"", kuriuose J.Lapatinskas įkūnijo skrydžiui į Marsą pasiruošusį Remigijų Žemaitaitį - jau gali dalintis ir pats. „Anksčiau net ir dainuodamas karoke aš labai drebėdavau, tačiau dabar viskas pasikeitė. Patirtis kitaip ir neatsiranda - tik per dalyvavimą. Juk ir pats savimi negali pasitikėti be patirties. Tas, kuris kaupia patirtį, tą darys ilgai, tačiau jo sėkmė visada bus pelnyta"", - įsitikinęs jis. Bene geriausia patirtimi Justinui tapo ir realybės šou „Dangus"", į kurį jis pateko vos baigęs mokyklą. U.Urmulevičiūtės nuotr./Justinas Lapatinskas „Atsimenu, kaip per seną televizorių žiūrėdavau „Dangų"", ir kaip pats norėdavau ten save išbandyti. Labiausiai mane skatino vidinis noras dainuoti ir tai, kad scena yra mano vieta. Tikrai nemaniau, kad ten bus labai lengva, ar kad užsidirbsiu daug pinigų. Tiesą sakant, gal net būtų buvę geriau, jei tada, būdamas jaunas, būčiau pasirinkęs paprastą darbą. Atlikėjo gyvenimas yra kupinas įvairiausių iššūkių, streso. Bet, deja, jau viskas - pasirinkau"", - sako J.Lapatinskas. Tapęs šio projekto nugalėtoju, J.Lapatinskas džiaugiasi spėjęs įšokti į paskutinį traukinį prieš socialinių tinklų populiarumo erą. Tiesa, jis taip pat pripažįsta ir tai, kad anuomet savo populiarumo nemokėjo tinkamai išnaudoti. „Kadangi buvau labai jaunas, nesupratau, kas vyksta - ištaškiau populiarumą, padariau klaidų. Tačiau man buvo tik 19 metų! Galėjau iškart kepti albumus ar daryti turus, tačiau ne tas galvoje buvo. Po pergalės projekte viskas buvo kitaip, bet tik aš vienas to nesupratau - man viskas buvo taip pat"", - pripažįsta dainininkas. V.Černiausko nuotr./Justinas Lapatinskas O štai susirgti žvaigždžių liga Justinui niekuomet neleido griežta mama: „Jei grįžai į Druskininkus, vadinasi, palieki visas žvaigždes. Atsimenu, grįžęs po „Dangaus"", susitikau su draugais pasėdėti. O tuomet gavau mamos žinutę, kad 21.30 val. turiu grįžti namo arba duris bus užrakintos (šypsosi). Manau, kad mama padėjo man išlikti arčiau žemės."" Kuo Justinas gyvena šiandien? Kasdienybė su menišku žmogumi, anot dainininko, nėra lengva. Priešingai - tai kelia nemažai iššūkių. „Su ne vienu atlikėju esu kalbėjęs - po koncerto grįžti euforijoje, bet tada yra namai, ir juose reikia tvarkyti, pavyzdžiui, indaplovę. Tai - tamsioji pusė, kurios visi, dirbantys įprastus darbus, nesupras. Bet ir nereikia, kad suprastų. Anksčiau labai to norėjau, dėl to plėšiausi. Bet dabar suvokiu, kad ir pats nežinau, ką reiškia darbas ofise"", - mintimis dalijasi jis. Justinas pasakoja, kad taip, kaip jo žmona laukia savaitgalio, jis pats dažniausiai svajoja apie pirmadienį. Tai - jo ramybės diena. Tuo tarpu nuo ketvirtadienio gyvenimas užverda - prasideda koncertai, o jų palydovas neretai tampa ir stresas. S.Čirbos nuotr./Justinas Lapatinskas Todėl laisvalaikiu Justinas dažniausiai save atranda veiklose, kurios nė kiek nesusietos su muzika. „Medituoju meistraudamas, besitvarkydamas, vaikščiodamas ar sportuodamas su žmona. O kadangi jau šilčiau, tikrai norėsiu kažką nuveikti ir su medžiu"", - pokalbį baigia jis. „LT Karaoke"" - sekmadieniais, 19.30 val. per TV3.","Justinas Lapatinskas, pradėjęs savo karjerą nuo karaoke vakarėlių, dalyvavo daugelyje televizijos projektų ir tapo žinomu dainininku. Jis vertina karaoke dėl emocijų svarbos ir skatina kitus atlikėjus pradėti nuo šios veiklos, nes tai padeda atsikratyti scenos baimės. Justinas taip pat pabrėžia savo dzūkiškas šaknis ir"
"Gyventojai vis dar bando remonto metu susidariusias atliekas panaudoti kitiems tikslams arba atiduoti asmenims. Gargždiškis atliekas vežė ant keliuko Kovo 24 d. Aplinkos apsaugos departamentas telefonu sulaukė pranešimo apie laukuose prie Gargždų pilamas statybines atliekas. Aplinkos apsaugos departamento Gargždų aplinkos apsaugos skyriaus pareigūnai nedelsiant sureagavo į pranešimą ir spėjo sulaikyti jau beišvažiuojantį automobilį su priekaba. Paaiškėjo, kad valstybiniame žemės sklype išpylęs statybines atliekas asmuo savo namuose atlieka remontą ir statybines atliekas nuvežė prie savo sklypo ant keliuko, kad būtų geresnis įvažiavimas į sklypą. Aplinkosaugininkai asmeniui nurodė išvežti atliekas atliekų tvarkytojams, turintiems teisę priimti statybines atliekas ir pateikti pažymą patvirtinančią atliekų pridavimą. Kovo 28 d. asmuo pateikė pažymą, kad UAB „Klaipėdos regiono atliekų tvarkymo centrui"" pridavė 9 t mišrių statybinių ir griovimo atliekų. AAD nuotr./Keliukas po sutvarkymo Pažeidėjui už atliekų tvarkymą reglamentuojančių teisės aktų reikalavimų nevykdymą bus taikoma administracinė atsakomybė. Atliekų surinkimas, vežimas ir (ar) apdorojimas (įskaitant atvejus, kai tai daro prekiautojas atliekomis ir tarpininkas) neturint teisės užsiimti tokia veikla užtraukia baudą nuo 300 iki 850 eurų. Pažeidėjus rado „Facebook"" Aplinkos apsaugos departamento Klaipėdos aplinkos apsaugos skyriaus pareigūnai, aptikę du skelbimus socialiniame tinkle „Facebook"" apie atiduodamas statybines atliekas Kretingoje atliko du tyrimus. Viename iš skelbimų buvo skelbiama, kad atiduodamos statybinės griovimo atliekos, susidariusios atliekant gyvenamojo namo remontą. Vidmanto Balkūno / 15min nuotr./Atliekos Susisiekę su skelbimą paskelbusiu savininku ir pasitikslinę, kokiu adresu atvykti paimti atliekas, aplinkosaugininkai nuvyko nurodytu adresu ir įpareigojo namų valdos savininkę nepavojingąsias statybines atliekas priduoti atliekų tvarkytojams bei pateikti atliekų pridavimo dokumentus. Atliekų tvarkytojui buvo priduota 20,24 t statybinių atliekų. Kitame skelbime buvo minima, kad atiduodamos statybinės atliekos. Aplinkosaugininkai nuvyko nurodytu adresu ir užfiksavo priekaboje sukrautas betono atliekas, plytas bei namų valdoje - medienos atliekas, susidariusias remontuojant namą. Namų valdos savininkas buvo įpareigotas nepavojingąsias statybines ir medienos atliekas priduoti atliekų tvarkytojams ir pateikti atliekų pridavimo dokumentus. Atliekų tvarkytojams buvo priduota 2,43 t statybinių atliekų ir 2,02 t medienos atliekų.","Gargždų ir Kretingos gyventojai neteisėtai šalinę statybines atliekas sulaukė aplinkosaugininkų dėmesio; jie buvo įpareigoti atliekas pristatyti teisėtiems tvarkytojams ir pateikti tai patvirtinančius dokumentus, o už pažeidimą gresia baudos."
"Kaip pasiruošti sportui lauke ir išvengti dažniausių klaidų, kad fizinis aktyvumas lauke teiktų džiaugsmą ir padėtų stiprinti sveikatą? Pavasarį įprasta, jog oro sąlygos gali būti itin permainingos - ryte šviečia saulė, po kelių valandų vietą užleidžianti vėjui ar lietui, o kur dar temperatūrų svyravimai. Dėl šių priežasčių itin svarbu tinkamai pasiruošti sportui lauke, mat netinkamas pasiruošimas gali lemti peršalimą"", - sako „Eurovaistinės"" vaistininkė Gabija Kruopytė. Jai pritaria ir „Stride Sisters"" bėgimo trenerė, sporto entuziastė Greta Briedytė, pridurdama, kad skyrus dėmesį pasiruošimui, sportas lauke - itin naudingas mūsų organizmui. „Sportuodami patalpose su kitais žmonėmis turime daug didesnę tikimybę susirgti, nes patalpos ne retai būna prastai vėdinamos. Gryname ore gauname daugiau deguonies, jis taip pat gerina nuotaiką bei prisideda prie stipresnio imuniteto. Be to, daugybė mokslinių tyrimų rodo, jog buvimas lauke, net nebūtinai saulėtą dieną, gerina mūsų cirkadinį ritmą, dėl to geriau miegame, energijos lygis yra stabilesnis ir jaučiamės produktyvesni bei laimingesni"", - tvirtina G.Briedytė. Kaip tinkamai pasiruošti treniruotei lauke? Pasak sporto entuziastės, viena dažniausių klaidų, kurią daro beveik visi pradedantieji sportininkai - netinkamos aprangos pasirinkimas. Jos teigimu, vertėtų atkreipti dėmesį ne tik į oro temperatūrą, bet ir į pučiantį vėją. „Pavasarį geriausia bėgti su lengva striuke nuo vėjo, kuri suteikia komfortą ir sulaiko šilumą. Taip pat svarbu nepamiršti dengti kaklą bei ausis, dėvėti pirštines, jei sportuojame anksti ryte ar temstant - tokiu paros laiku vėsiausia. Nors tai, kaip kiekvienas jaučiamės esant skirtingai temperatūrai, priklauso nuo mūsų organizmo, visgi, jei temperatūra siekia 10 laipsnių ir daugiau, galima rinktis šortus bei sumažinti šilumą suteikiančių priedų kiekį"", - pasakoja G.Briedytė. Christina, Flickr.com/Šyla ir sportuoti galima lauke Vaistininkė atkreipia dėmesį, kad treniruotes lauke reikėtų pradėti pamažu, ypač, jei žiemos sezonu buvote mažiau aktyvūs. „Kūnas turi prisitaikyti ne tik prie didesnio fizinio krūvio, bet ir prie kintančių oro sąlygų - vėjo, drėgmės ar temperatūros pokyčių. Staiga padidinus krūvį galima pertempti raumenis ar peršalti, todėl geriausia pradėti nuo lengvesnių treniruočių ir palaipsniui didinti jų intensyvumą. Taip sportas lauke teiks ne tik malonumą, bet ir bus saugus jūsų sveikatai"", - teigia G.Kruopytė. Rekomenduojama stiprinti imunitetą Vienas dažniausių pavojų sportuojant lauke permainingų orų laikotarpių - peršalimas. Vaistininkė dėl šios priežasties pataria ne tik pasirinkti tinkamą aprangą, bet ir pasirūpinti savo imunitetu. „Permainingas pavasario oras gali lengvai išbalansuoti organizmą. Rekomenduojama papildomai vartoti vitaminus, pavyzdžiui, vitaminą C, kuris padeda stiprinti natūralų organizmo atsparumą, bei vitaminą D, kuris yra itin svarbus imuninei sistemai, ypač po žiemos. Be to, svarbu vartoti daug skysčių, nes net ir vėsiomis dienomis organizmas praranda daug vandens, o skysčių trūkumas gali silpninti apsaugines kūno funkcijas"", - pataria G.Kruopytė. Shutterstock nuotr./Senjorai ruošiasi bėgioti Bėgimo trenerės teigimu, sportas gryname ore suteikia itin didelę naudą organizmui, tad tam nereikia laukti vasaros. „Sportuoti lauke galima bet kokiu oru iki tol, kol sportas nekelia pavojaus sveikatai. Neretai atrodo, kad lietus yra netinkamas oras bėgimui, tačiau bėgti per lietų dažnai yra net naudingiau, kadangi suteikia laisvės pojūtį, o tai leidžia organizmui pagaminti daugiau endorfinų (laimės hormonų). Bėgti nerekomenduojama esant audrai, škvalui ar pavojingai dideliam vėjui. Lietus, sniegas ar lietuviškai karšta vasara yra puikus oras bėgimui, tik jam reikia atitinkamai pasiruošti"", - teigia G.Briedytė.","Sportas lauke gali būti labai naudingas sveikatai, tačiau svarbu tinkamai pasiruošti, atkreipiant dėmesį į oro sąlygas ir tinkamą aprangą, kad išvengtumėte peršalimo ir kitų sveikatos problemų. Rekomenduojama pradėti nuo lengvesnių treniruočių, palaikant stiprų imunitetą, vartojant vitaminus ir pakankamai skysčių."
"Savo kūriniu ypatingai progai dizaineris Juozas Statkevičius pasidžiaugė socialiniuose tinkluose. Jis dalijosi šventės akimirkomis ir vakaro žvaigždės Larisos Kalpokaitės nuotraukomis, kuriose ji pozuoja su ryškia raudona suknele ir akiniais. „Super jubiliejus „Vaidilos"" teatre! Taip gera matyti draugus! Bravo, Larisa Kalpokaitė - 50 metų scenoje! Koks smagus vakaras - gėris, grožis... Pagaliau visi išlindo iš namų! Gera matyti gražius, pasipuošusius žmones. Gera matyti draugus! Valio!"", - rašė Juozas. J.Statkevičius pasidalijo ir dar vienu įrašu, kuriame atkreipė dėmesį į vis retesnę viešnią įvairių proginių švenčių metu - eleganciją. „Vidos Ramaskienės fenomenas - ištraukti visus iš įkyrėjusių guolių ir urvelių, grąžinti visuomenę į šviesą, į šventes, balius ir puotas! Ir štai - 50 metų scenoje švenčianti mylima Larisa Kalpokaitė visus sukvietė į Vaidilos teatrą! Į elegantišką šventę, į prašmatnų vakarą! Kaip visi pasiilgom vakarų, švenčių, grožio! Kodėl visi pasidavė „koronos-urvelių-treningų-sofučių"" sistemai ir paprastam edalui? Laikas grįžti! Laikas džiaugtis gyvenimu - puoštis, bendrauti, gėrėtis akimirkomis! Pavasaris už lango! Taip gera matyti pasipuošusius žmones ir švytinčius draugų veidus! Mūsų draugystė su Larisa prasidėjo 1990 metais, kai kūriau rūbus G.Varno spektakliui pagal G.Lorką. Praėjo penkeri metai, Larisa tame spektaklyje vaidino katę - su juodu kailiu iš mano mamos palto (taip, mama iki šiol klausia: „Kur tas kailis dingo?""). Vėliau Larisa tame pačiame spektaklyje vaidino Auksinę damą. Sukūriau jai auskarus - ir įsivaizduokit, Larisa vieną iš jų įrėmino ir padovanojo man! Tai taip smagu, taip gera - ir tai jau istorija! Tikras gėris. Buvo nuostabi šventė! Bravo!"" - dalijosi Juozas.","Dizaineris Juozas Statkevičius socialiniuose tinkluose pasidalijo džiaugsmu dėl Larisos Kalpokaitės jubiliejaus šventės „Vaidilos"" teatre, pabrėždamas elegancijos svarbą ir džiaugdamasis matydamas pasipuošusius žmones bei minėdamas ilgalaikę draugystę su Larisa."
"Nepralenkiamos ant šlapio ir apsnigto kelio Atlikusi „Blizzak LM-32s"" padangų ir dar keturių kitų pirmaujančių padangų gamintojų palyginamuosius testus TÜV SÜD organizacija įsitikino, kad „Blizzak"" padangos yra aiškios lyderės stabdant slidžiame kelyje, pasižymi geru šoniniu sukibimu važiuojant šlapia kelio danga ir puikia apsauga nuo akvaplanavimo. „Blizzak"" taip pat nugalėjo visus konkurentus stabdymo sausame kelyje rungtyje ir buvo tarp lyderių stabdant apsnigtame kelyje. Naujas protektoriaus raštas ir pažangiausios medžiagų technologijos lėmė puikias šių padangų savybes važiuojant apsnigta kelio danga (stabdant ir įsibėgėjant) bei nenuginčijamą patikimumą važiuojant šlapiomis sąlygomis. Aukščiausių rezultatų ir aukšto lygio saugumo stabdant tiek šlapiame, tiek sausame kelyje taip pat pavyko pasiekti dėl naujo protektoriaus griovelių išdėstymo, kuris padeda sukurti tolygų stabilumą stabdant. Naująsias „Blizzak LM-32s"" padangas nuo šių metų rudens jau galima įsigyti ir Rytų Europos regione (dydis: 235/45 R17). Plati „Blizzak"" gama Naujausias sportiškasis „Blizzak"" šeimos narys praplečia aukščiausios klasės padangų gamą ir suteikia vairuotojams galimybę pajusti jų aukščiausio lygio savybes esant bet kokioms žiemos sąlygoms. Ir visai nesvarbu, kurias padangas pasirinksite: „Blizzak LM-32"", skirtas lengviesiems automobiliams, „Blizzak LM-80 EVO"" - visureigiams ir visais ratais varomoms transporto priemonėms, „Blizzak WS70"" ar „Spike-01"". Tobulumo istorija LM-32s tęsia „Blizzak"" padangų laimėjimų nepriklausomuose tyrimuose seriją. „Blizzak LM-80"" padangoms atiteko laurai ADAC/ÖAMTC/TCS 2012 Vokietijos žieminių visureigiams3 skirtų padangų tyrimuose. Europos didžiausia automobilių klubų federacija jas pripažino kaip „labai rekomenduojamas"". LM-80 gavo aukščiausius balus už puikias savybes važiuojant ledu bei degalų ekonomiškumą ir buvo giriamos už geras stabdymo savybes važiuojant apsnigta bei šlapia kelio danga. „Blizzak LM-80"" padangoms taip pat buvo skirta pirma vieta ACE klubo („Auto Club Europe"") ir GTÜ asociacijos (German Association for Technical Inspection) žieminių, visureigiams skirtų padangų tyrimuose 2012 m. „Blizzak LM-32"" pranašumą ir lyderio savybes taip pat įvertino „AutoBild""4 žurnalas. Atliktame tyrime tik 3 prekiniai ženklai iš 42 gavo aukščiausius balus ir buvo įvertinti kaip „labai rekomenduojami"". Be to, puikias šių padangų savybes apsnigtame kelyje aukščiausiais balais įvertino ir ADAC/ÖAMTC/TCS5. „Šie nepriklausomi testai patvirtino, kad „Bridgestone"" aukščiausios klasės „Blizzak"" padangos garantuoja vairuotojams aukštą saugumo lygį, esant bet kokioms žiemos sąlygoms"", - sakė „Bridgestone Europe"" Vartotojų rinkodaros vadovas José Enrique Gonzalezas. „Blizzak"" padangos yra sukurtos ir išbandytos „Bridgestone"" žiemos trasoje Vidselyje, šiaurės Švedijoje. Nuo 1988 m. visame pasaulyje buvo parduota daugiau negu 170 mln. „Blizzak"" padangų.","„Blizzak LM-32s“ padangos laimėjo TÜV SÜD testus dėl puikių stabdymo savybių ant šlapio, sausame ir apsnigtame kelyje, pasižymėdamos geru sukibimu ir apsauga nuo akvaplanavimo. Šios padangos plečia „Blizzak“ aukščiausios klasės padangų asortimentą, siūlydamos vair"
"Griežtos taisyklės Pastaruoju metu Ugnė Siparė dirba LNK televizijoje, veda projektą „Muzikinė kaukė"". Simono Barono nuotr./Ugnė Siparė Visgi nuo 2010 iki 2023 metų pradžios ji darbavosi LRT - čia su žiūrovai sveikinosi laidoje „Labas rytas, Lietuva"". Šį savo karjeros tarpsnį U.Siparė dabar prisiminė lankydamasi kanalo „Draugės TV"" laidoje, kurios vedėjos - „drag"" karalienės Aura More ir Edma. „Iš pradžių keldavausi trečią, paskui išmokau keltis ketvirtą, kartais keldavausi pusę penkių, bet tada eteryje matydavosi, kad atsikėliau pusę penkių. Eteris prasidėdavo šeštą"", - ankstyvo darbo televizijoje užkulisius atskleidė Ugnė. Tuomet ji prakalbo apie tai, ko turėjo laikytis dirbdama nacionalinio transliuotojo eteryje. Mat tokie reikalavimai komercinėje televizijoje, kurioje Ugnė dirba dabar, tikrai nėra keliami. „Ne kėlimasis ten man buvo sunkiausia. Turbūt taisyklės. Pavyzdžiui, mano nagai visada turėjo būti natūralūs. Man tai bėda, nes aš norėjau ilgų, akrilinių, neoninių. Tatuiruočių irgi negalima rodyti. Tuo metu jau turėjau tatuiruotę ant rankos, kuri teoriškai matytųsi, tai jeigu, pavyzdžiui, vasarą būdavo apranga trumpomis rankovėmis, sakydavo - ai, gal tu apsivilk švarkelį, įjungsime kondicionierių. Nebuvo tokio griežto reikalavimo, bet geriau, kad tos tatuiruotės nesimatytų"", - taisykles dirbant LRT vardijo U.Siparė. Pauliaus Peleckio / BNS nuotr./Marius Siparis, Ugnė Siparė Ugnė pasakojo, kad jai teko atsisveikinti ir su ilgais plaukais. „Čia buvo tokia primygtinė rekomendacija. Tiesiog, kad netinka ilgi plaukai. Juos man visą laiką rišdavo į kuodą ir galiausiai mane pačią užkniso tie kuodai. Sakė - tai nusikirpk, jei nori būti su kita šukuosena"", - prisiminė „Draugės TV"" pašnekovė. Moteris neslėpė, kad tuo metu pastabų sulaukdavo ir iš žiūrovų. Į jas taip pat turėjo atsižvelgti. „Žiūrovai labai mėgsta ne tik komentuoti anonimiškai, bet ir siųsti žinutes, pastabas visais gyvenimo klausimais. Pavyzdžiui, yra atėję tokių laiškų, kad Galadauskaitės - per ryškios blakstienos. Ir man neleisdavo jų dažytis, sako - na va, žiūrovei nepatiko tavo blakstienos. Nors aš juk ne su klijuotomis ateidavau, o su savo padažytomis"", - laidoje „Draugės TV"" kalbėjo U.Siparė. Kodėl ten tokios griežtos taisyklės? „LRT yra išlaikoma iš mokesčių mokėtojų pinigų, tai mokesčių mokėtojams turi viskas tikti, reikia elgtis taip, kad tavimi pasitikėtų"", - paaiškino Ugnė. „Bet negaliu sakyti taip apie viską. Esmė ta, kad dirbau informacinėje laidoje, tai ten tokia sistema, žurnalistinis darbas"", - pridūrė ji. Ugnė Siparė / Asmeninio archyvo nuotr. Kodėl paliko LRT? Galiausiai, Ugnė atskleidė ilgai nutylėtą tiesą, kodėl 2023 metų pradžioje nutarė atsisveikinti su LRT. „Na imsiu ir papasakosiu, nes dar niekur nesu šito pasakojusi"", - suintrigavo ji. U.Siparė neslėpė - situacija nebuvo maloni. „Aš žinau taisykles, visus etikos kodeksus, visą sistemą puikiai žinau, puikiai išmanau ir visada to laikiausi. Bet buvau apskųsta visoms etikos komisijoms ir visam kam dėl to, kad pas mane instagrame neva yra reklama. Kažkas užciokino nuotrauką mano instagrame, kur aš esu su „Gucci"" rankinuku. Ir tas skundas skambėjo taip, kad „Gucci"" iš manęs perka reklamą. Dėl to turėjau dalyvauti Etikos komisijos posėdyje ir aiškinti, kad „Gucci"" iš manęs neperka reklamos. Mano pirmas argumentas buvo toks - žinot, sakau, paskutinis žmogus, iš kurio, mačiau, perka reklamą „Gucci"", buvo Eltonas Johnas. Jeigu manote, kad aš kita, gal tai nėra blogai"", - „Draugės TV"" laidoje pasakojo Ugnė. Roberto Riabovo / BNS nuotr./Vaidas Baumila, Ugnė Siparė Kaip tik tuo metu U.Siparė laukėsi dukters. „Pagalvojau - kam man tie visi nervai reikalingi. Ir tiesiog išėjau"", - prisiminė televizijos veidas. Moteris teigė tuo metu išėjusi beveik į niekur, tačiau netikėtai atsirado pasiūlymų. „Galvojau, kaip bus, taip bus. Manęs gi dekretas laukė, tai, galvojau, galiu metus būti rami, kas liečia finansus. Bet tada gavau vieną kažkokį pasiūlymą padaryti reklaminį storiuką. Tuo metu pasakiau sumą, kuri man atrodė neįmanomai didelė ir maniau, kad jie tikrai nesutiks. O jie sako - tai gerai, net nesiderėjo, nieko neklausė. Man tai atrodė - o Viešpatie, čia turbūt kažkoks fake news, jie man nesumokės. Kai viskas įvyko, tada pradėjau domėtis visa ta rinka, kainomis ir sužinojau, kad net mažai paprašiau, užtai jie nesiderėjo"", - savo, kaip influencerės, pradžią prisiminė U.Siparė. Visą laidą žiūrėkite čia:","Ugnė Siparė atskleidė, kad LRT laikotarpiu jai teko prisitaikyti prie griežtų taisyklių, tokių kaip natūralūs nagai ir tatuiruočių slėpimas, o galutinis sprendimas palikti LRT buvo susijęs su nesutarimais dėl socialinių tinklų turinio. Po išėjimo iš LRT, U.Siparė netikėtai tap"
"Prie sienos su Baltarusija VSAT pareigūnai sulaikė krovininį mikroautobusą „Mercedes-Benz Sprinter"", kuris vilko kitą tokio pat modelio mersedesą. VSAT nuotr./Sulaikyti automobiliai „Mercedes-Benz Sprinter"" Pirmadienį po vidurnakčio į Baltarusiją išvažiuojančias transporto priemones Medininkų pasienio kontrolės punkte tikrinę VSAT Vilniaus pasienio rinktinės pareigūnai susidomėjo automobiliu „Mercedes-Benz Sprinter"", kuris standžiąja vilktimi vilko kitą tos pat markės krovininį automobilį. Prie abiejų buvo pritvirtinti laikini Nyderlandų valstybinio numerio ženklai. Vairuotojas, 37-erių Tadžikistano pilietis, turintis Latvijos vizą, pateikė abiejų transporto priemonių registracijos liudijimus, kurie pasieniečiams iškart sukėlė įtarimų. Specialia įranga patikrinę šiuos neva Nyderlanduose išduotus dokumentus, VSAT pareigūnai nustatė, kad abu jie, įtariama, suklastoti, nes neatitinka vertybinių popierių gamybos reikalavimų. Tadžiką ir abu mersedesus pasieniečiai pristatė į Vilniaus pasienio rinktinę apklausai. Vairuotojas paaiškino automobilius įsigijęs Nyderlanduose, tačiau apie netikrus dokumentus sužinojęs tik dabar. Dėl dokumento suklastojimo ar disponavimo juo VSAT Vilniaus pasienio rinktinėje pradėtas ikiteisminis tyrimas, kuriam vadovauja Vilniaus apygardos prokuratūros 2-ojo baudžiamojo persekiojimo skyriaus prokuroras. Už tokią nusikalstamą veiką įstatyme numatyta bauda, areštas arba laisvės atėmimas iki trejų metų. Antradienį Tadžikijos piliečiui skirta kardomoji priemonė - suėmimas dviem mėnesiams. Sulaikyti krovininiai automobiliai laikinai saugomi VSAT Vilniaus pasienio rinktinėje.","VSAT pareigūnai prie sienos su Baltarusija sulaikė Tadžikijos piliečio vairuojamus du „Mercedes-Benz Sprinter“ mikroautobusus su, įtariama, suklastotais Nyderlandų registracijos dokumentais, pradėtas ikiteisminis tyrimas, vairuotojas suimtas dviem mėnesiams."
"15min žiniomis, atleidimo lapelį specialistui iš Graikijos įteikęs Klaipėdos „Neptūno"" vadovas Martynas Mažeika pasileido į derybų procesą su 40-ąjį gimtadienį šiandien paminėjusiu Gediminu Petrausku. Laikinuoju pajūrio komandos vairininku paskirtas 46-erių metų Vidas Ginevičius darbuotis gali ir iki sezono pabaigos, o G.Petrauskas prisijungti galėtų tarpsezonio metu. Pasak 15min šaltinių, nuo 2021-ųjų metų Kėdainių „Nevėžiui-Optibet"" vadovaujantis G.Petrauskas yra sulaukęs šios komandos sutarties pratęsimo pasiūlymo. Šio sezono metu G.Petrauskas sulaukė gausybės komplimentų dėl įnirtingų mūšių su lygos lyderiais. Kėdainių ekipa už ūsų tampė ir Kauno „Žalgirį"" (pralaimėta 86:88 ir 80:84), ir Vilniaus „Rytą"" (pralaimėta 98:99), ir Vilniaus „Wolves Twinsbet"" (pralaimėta 102:103). Patricija Adamovič / BNS/Gediminas Petrauskas „Neptūnas"" šiuo metu su 9 pergalėmis ir 14 pralaimėjimų žengia 8-oje Lietuvos krepšinio lygos („Betsafe-LKL"") turnyrinės lentelės vietoje, tuo metu „Nevėžis-Optibet"" yra vienu laipteliu žemiau (6 pergalės, 17 nesėkmių). Iki reguliaraus sezono pabaigos komandoms liko sužaisti po 13 mačų. G.Vovoras prie Klaipėdos ekipos šturvalo stovėjo nuo praėjusių metų vasario. Nors „Neptūnas"" pirmą kartą istorijoje iškovojo Karaliaus Mindaugo taurės (KMT) sidabrą, bet pagrindiniu atleidimo motyvu tapo prastas pasirodymas „Betsafe-LKL"" čempionate.","Klaipėdos „Neptūno“ vadovas Martynas Mažeika atleido specialistą iš Graikijos ir pradėjo derybas su Gediminu Petrausku, kuris potencialiai galėtų prisijungti prie komandos tarpsezonio metu, o laikinuoju treneriu paskirtas Vidas Ginevičius. Nepaisant ankstesnių pasiekimų, „Neptūnas“ siekia geresnių rezultat"
"Dubajuje po vakarėlio dingusios ukrainietės, „OnlyFans"" modeliu save pristatančios Maria Kovalchuk istorija sukrėtė daugelį - mergina buvo rasta kelio pakraštyje su sunkiais sužalojimais. Prieš tai ji savo šeimai sakė, kad dalyvaus vakarėlyje su „vyrais iš mados industrijos pasaulio"". Pasklidus šiai informacijai, apie pavojingus vakarėlius, kokiame galimai dalyvavo Maria, prabilo žurnalistė Jakaterina Gordon. Po Marios Kovalchuk istorijos, ​rusų advokatė ir žurnalistė Jekaterina Gordon savo „Telegram"" kanale atkreipė dėmesį į vadinamuosius Dubajaus „Porto vakarėlius"" (angl. „Porto Party""), kuriuose, pasak pranešimų, šeichai žemina ir smurtauja prieš merginas. Ji perspėjo moteris nesutikti dalyvauti tokiuose renginiuose, nes tai gali kelti pavojų jų gyvybei.​ „Merginas jie ten niekina. Ten sudalyvavę modeliai dažnai patenka į vergovę"", - skelbė Jekaterina. „Telegram"" kanalas pranešė, kad šie vakarėliai yra vienas iš būdų merginoms užsidirbti pinigų, ypač rusakalbėms modeliams. Už dalyvavimą tokiame renginyje siūloma nuo 500 JAV dolerių (apie 460 eurų). Tačiau yra pranešimų apie smurtą ir žeminimą šių vakarėlių metu, įskaitant mušimą ir plaukų kirpimą prieš jų valią.​ Šie pranešimai sukėlė didelį rezonansą internete, o daugelis žmonių ragina merginas būti atsargiomis ir nesutikti dalyvauti tokiuose renginiuose, nepaisant siūlomų pinigų sumų. Taip pat pabrėžiama, kad dalyvavimas tokiuose vakarėliuose gali turėti rimtų pasekmių tiek fizinei, tiek psichologinei sveikatai.​ Primename, kad Dubajaus policija pranešė, kad Ukrainos pilietė dėl sunkių sužalojimų šiuo metu gydoma ligoninėje. Kaip teigiama, teisėsaugos institucijos bendradarbiauja su M.Kovalchuk šeima. Kaip praneša „The Mirror"", tyrimas atskleidė, kad „OnlyFans"" modelis patyrė rimtų sužalojimų po kritimo iš didelio aukščio statybvietės. „Dubajaus policija patvirtino, kad Ukrainos pilietė, apie kurią anksčiau pranešta, kad ji dingo, šiuo metu yra ligoninėje, jai suteikiama medicininė pagalba, dalyvaujant jos šeimai. Išsamus tyrimas atskleidė, kad ji patyrė rimtų sužalojimų po to, kai įžengė į uždarą statybvietę ir nukrito iš didelio aukščio"", - sakoma policijos pranešime. Maria Kovalchuk / Soc. tinklų nuotr. Dubajaus policija ir toliau glaudžiai bendradarbiauja su modelio šeima ir atitinkamomis institucijomis, kad suteiktų visą reikiamą pagalbą. Ukrainietė draugams pasakojo, kad kovo 9-ąją buvo pakviesta į vakarėlį viešbutyje, tačiau kovo 11-ąją nespėjusi išskristi iš Dubajaus į Tailandą, ji dingo. 20-metė mergina draugams pasakojo, kad į vakarėlį ėjo su dviem vyrais, kurie yra modelių verslo atstovai. Merginos mama teigia, kad dukra jai pasakė, kad liks su dviem vyrais, tačiau susirūpino, kai nepavyko su jais susisiekti. Marijos buvimo vieta keletą dienų nebuvo žinoma, kol ji buvo rasta kritinės būklės kelio pakraštyje. Modeliui buvo sulaužytos galūnės ir stuburas, todėl jis buvo nugabentas į ligoninę. Pasak Marijos mamos, dukrai buvo atliktos trys operacijos. Maria Kovalchuk / Soc. tinklų nuotr. „Spėliojama, kad ji nuėjo į vakarėlį. Tačiau šiuos vakarėlius organizavęs žmogus jos nematė. Ji buvo rasta sunkios būklės. Ji neturi nei dokumentų, nei telefono, nei nieko. Jai buvo atliktos trys operacijos. Ir ji dabar negali kalbėti"", - sakė merginos mama. Modelio draugė, rusė Angelina sakė, kad buvo pakviesta į tą patį vakarėlį, tačiau ji atsisakė kvietimo ir grįžo į Rusiją likus kelioms dienoms iki draugės Marijos dingimo.","Maria Kovalchuk, Ukrainos „OnlyFans“ modelis, buvo rasta sunkiai sužeista Dubajuje po vakarėlio, o žiniasklaida ir advokatė Jekaterina Gordon įspėjo apie pavojingus vakarėlius, kuriuose moterys patiria smurtą ir žeminimą. Policija tiria įvykį, atskleidusį, kad Maria patyrė sužalojimus po kritimo iš didelio aukščio statybvietėje; jos mama teigia, kad dukrai buvo atliktos trys operacijos, o ji dabar negali kalbėti."
"Istorija ir įrašu ji sutiko pasidalyti ir su naujienų portalo Žmonės.lt skaitytojais. Įraše Viktorija pasakojo, kad einant kartu su šeima po renginio ji sulaukė nemalonių replikų iš indų kilmės vyro. V.Baltramiejūnienės vyras nejuokais įsiuto, todėl nesusilaikė ir atsakė atgal. Savo įraše žinoma moteris iškėlė klausimą policijai, kaip turėtų elgtis merginos, kurios gatvėje susilaukia neprašyto užsieniečių dėmesio. „RAŠAU „ANT EMOCIJŲ"" Einame visa šeima po puikaus meno renginio. Vilniaus centras. Aš įsikibusi vyrui į parankę. Praeina indų kilmės 2 vyrukai ir vienas iš jų kažką pasako ir gašliai parodo man savo „susižavėjimą"". Priminsiu, aš einu vyrui už parankės. Ilgai laukti nereikėjo, mano vyras jam sako „Ką tu čia vėpsai!"" Anas šoka atgal „Ką tu čia? Ką tu čia?!""Situacija „karštėja"", anojo draugas nusuka jo veidą ir tempasi už parankės. O mes visi dar stebime juos nueinan ir sukinėjantis. Policijos nekvietėme, nes turime planų, nesinori sekti laukinius nudriskelius iki jų „bunkerio"". Bet man labai įdomu, kaip konkrečiai tokioje sutuacijoje teisinga pasielgti? Tylėti, kai kažkoks erelis, svetimoje šalyje elgiasi kiauliškai? Jaučiuosi nesaugiai ir dėkinga vyrui, kad jo „neatjungė"", nes tuo viskas pasibaigtų ir ne mūsų iniciatyva. Vaikas eina šalia… Na, šlykštu! Ir nieko gero nenutiko, nes aš iš neutralios pilietės, patapau aiškią nuomonę šiai dienai turinčia MOTERIMI, MAMA, ŽMONA! Bjauru, nesaugu, nemalonu, pikta ir šlykštu! Tai MANO ASMENINĖ NUOMUONĖ, pagrįsta praktika. Ji gali nesutapti su kitų nuomone, kol nepatekote į panašias ar bjauresnes situacijas. Ir labai norėčiau, kad policija pradėtų šviesti Lietuvos moteris, mergaites, kaip reikia tiksliai elgtis, kad tave nesaugiai „kabina"", neaiškius ketinimus turintis kitatautis. Apie moterų padėtį Indijoje žinome, o kaip bus su LT moterų padėtimis Bolto, Wolto „gašlių ketinimų"" ir kitų susidurimų atveju? Ačiū už dėmesį. Norėčiau konstruktyvių dalykų, nes pasipiktimimo dabar pas mane viduje pilna pas pačią!!! Nuotrauka iš google, jis taip mato „indian men"". Aš, deja, gatvėse matau visai kitaip…"", - socialiniame tinkle „Facebook"" rašė ji.","Viktorija Baltramiejūnienė socialiniame tinkle pasidalijo nemaloniu įvykiu, kai po renginio sulaukė netinkamų komentarų iš užsieniečių, ir iškėlė klausimą, kaip moterys turėtų elgtis tokiose situacijose, skatindama policiją šviesti visuomenę apie saugumą."
"Dainininkė Nijolė Pareigytė-Rukaitienė ryžosi pokyčiams. Žinoma moteris paskelbė, kad parduoda prabangų butą pajūryje, Kunigiškėse. „Noriu namo prie jūros, norime plėstis. Turime pasiūlymą įsigyti ir gyventi netoli jūros, miške. Nors tai dar tik projektas, bet tikimės, kad pavyks"", - naujienų portalui Žmonės.lt pasakojo dainininkė. „Labai gaila iš tikrųjų. Šiąnakt jame nakvojau ir jaučiau, kaip gaila parduoti. Pusę metų pratinuosi prie šios minties"", - teigė ji. Žmonės.lt primena, kad šį būstą Nijolė kartu su vyru įsigijo 2019 metais. Duodama interviu 15min portalui 2020 metais atlikėja papasakojo, kodėl ryžosi šiam žingsniui. „Iš pradžių ieškojau sodybos ant ežero kranto, bet paskui tėveliai mane atkalbėjo. Tėtis sakė: „aš tikrai nevažiuosiu ir žolės tau tenai, sodyboje, nepjausiu"", - prisiminusi priešistorę tada šypsojosi ir pasakojo atlikėja. Taigi, pirminius planus Nijolė pakeitė ir būsto galiausiai ėmė ieškoti prie jūros. Tiesa, ne tik dėl to, kad atlikėją ji visuomet traukė, bet dar ir dėl darbo aplinkybių - jau 16 metų, tai yra tiek, kiek metų yra „69 danguje"", ji su kitomis grupės merginomis vasaras leidžia pajūryje, sezono metu nuolatos čia koncertuoja. „Dirbame tai Palangoje, tai Šventojoje, ir visą laiką buvome tokios kaip valkatėlės. Aišku, man gerai, kad tėveliai Klaipėdoje, bet pas juos irgi ne visada privažinėsi - norisi grįžti į savo namus, į savo vietą, kur galėtum ramiai pailsėti, atsigauti ir pasiruošti kitiems darbams. Pas tėvus gerai, bet ten reikia tai mamai žirnius nuravėti, tai tėtis, atėjęs rytais, vis žiūri, kada aš kelsiuosi"", - 2020 metais pasakojo ir juokėsi N.Pareigytė-Rukaitienė.","Dainininkė Nijolė Pareigytė-Rukaitienė nusprendė parduoti prabangų butą pajūryje, siekdama įsigyti namą prie jūros dėl didesnio patogumo ir galimybės turėti savo erdvę, ypač atsižvelgdama į darbo aplinkybes pajūrio zonoje."
"Socialiniame tinkle „Instagram"" S.Urbonas pasidalijo skaudžia istorija. Žygiuojant priešpaskutinę kelionės dieną vyras užlipo ant akmens apsidairyti, tačiau akmuo išslydo ir jis patyrė rimtą kojos traumą. „Nors rytas buvo daug žadantis, po puikios nakties palapinėje tarp kalnų ir lapių, buvau nusiteikęs dar vienai, priešpaskutinei žygio dienai. Vienas kalniukas, antras kalnas, žodžiu, kur besisuksi visur tik olos ir kalnai. Ir aš, panikuojantis ir pirmą kartą šiame žygyje pajutęs, kad visa tai neveda ten kur viskas eisis lengvai. Statūs šlaitai, krentantys akmenys, kojas šukuojantys spygliuoti augalai ir niūrias mintis skleidžiantis protas. Iki krūtinės paskendęs žolėse, radau akmenų kalnelį, kuris turėjo padėti pamatyti kas laukia toliau. Ir rodos tik užlipau, įtempiau akis į nieko gero nežadančius tolius, kai staiga kažkas iš po kojų ištraukė vieną akmenį ir pamenu tik tai, kad guliu suvokdamas jog mano kelias baigėsi. Skausmas nudiegė iki pat plaukų galiukų, nevilties šauksmas ir pyktis gniaužiantis gerklę. Trauma! kuri net trejus metus buvo pririšusi mane prie ramentų, metus paguldžiusi į patalą, vėl sugrįžo. Ji vėl lengva ranka pasiima mano svajones. Ir dar baisiau, kad šį kartą ne krepšinio aikštelėje, o vietoje kur matyt žmogaus koja niekada nebuvo įžengusi. Jokio ryšio, jokios galimybės kažką prisikviesti, tik akmenys, kalnai ir šabakštynų ašarose paskendęs aš. Mintys mane jau laidojo ten, o aš galvojau apie Aurimą Mockų. Galvojau ką tuo metu, laukdamas pagalbos išgyveno jis. Kaip rado stiprybės nepasiduoti ir kovoti. Tiesą sakant, būtent jo istorija privertė kylti ir eiti, gal labiau šliaužti, bet nepalikti savęs ten kur niekas neras. Adrenalinas, noras gyventi, nešė mane link ten kur egzistuoja gyvybė. Nepamenu kaip iš ten ištrūkau, tik žinau, kad išsiblaiviau tada kai pasiekiau miestelį ir pamačiau į mane nukreiptus išsigandusius žvilgsnius. O po akimirkos jau sedėjau mane išgelbėjusių žmonių, nors norėčiau sakyti angelų, automobilyje. Ir vis klausiau jų ar tai kas vyksta yra tikra. Ar aš nesapnuoju? Esu jiems be galo dėkingas, nes dabar guliu jų namuose, pamaitintas ir saugus nors ir negalėdamas nei sulenkti, nei pasukti, nei padėti ant žemės savo kojos. Ir kokio tai rimtumo trauma, ir kokias pasėkmes ji turės sužinosiu jau greitai, nes žmona nupirko bilietus, kurie jau rytoj skraidins mane namo. Ir tik Dievo prašau, kad tai nebūtų paskutinis mano žygis, juk aš dar tiek daug kur su jumis turiu nueiti. Ir nueisim! Nes darysiu viską, kad sugrįščiau į kelią stipresnis. Ačiū!"", - po pasidalinta nuotrauka rašė jis.","S.Urbonas „Instagram“ pasidalijo istorija apie rimtą kojos traumą, patirtą per kalnų žygį, kai užlipęs ant akmens jis nukrito. Nepaisant skausmo ir sunkumų, jis rado stiprybės išgyventi, sulaukė pagalbos ir dabar laukia, kada galės grįžti namo, tikėdamasis, kad tai nebus paskutinis jo"
"Dainininko Justino Lapatinsko neįmanoma nemėgti. Priešingai - Lietuvos meilę jis užsitarnavo dar tada, kai prieš beveik 20 metų nugalėjo projektą „Dangus"". Tiesa, kaip atvirame interviu atskleidžia Justinas, tuo metu apsivertė viskas, tik jis vienintelis to nesuprato. Visgi šiandien jis ne tik ir toliau dainuoja bei moko vokalo paslapčių kitus, bet ir imasi juos vertinti. Ir pats savo kelią pradėjo nuo karaoke vakarėlių Justinas yra sudalyvavęs daugybėje žinomų televizijos projektų - nuo „Dangaus"" ar „Didžiojo šou burbulo"" iki „Chorų karų"". O projekte „LT Karaoke"" jis užėmė sau mažiau įprastą vietą - ne pats pasirodė, o vertino kitus. „Komisijos nariu būti smagu, nes kritikuoti yra lengviau. Tačiau, mano požiūriu, komisija turi būti teisinga - jie negali sakyti jokio melo. Pavyzdžiui, jei mato, kad Lapatinskas prastai pasiruošė „Eurovizijai"", turi taip ir pasakyti"", - sako jis. Justinas Lapatinskas / D.Kudriavcev/Fotodiena nuotr. Anot Justino, iškart aišku, kas į savo pasirodymą įdėjo daug meilės, o kas pažiūrėjo į tai atlaidžiau. Tačiau vertinti karaoke atlikėjus dažnai yra lengviau, kadangi čia svarbiausios ne natos, o emocijos. „Žmonės į karaoke eina ne pasiklausyti, o patys pasilinksminti. Būna, kad į natas jie ir nepataiko, tačiau nieko tokio! Karoke garantuoja užtikrintą, smagų vakarą. Gal su kažkuo pasijuoksi, gal kažkam paplosi. Karaoke - tarsi žaidimas"", - sako jis. J.Lapatinskas ne tik pripažįsta ir pats savo karjerą pradėjęs nuo karaoke, bet dar ir tikina, kad tą daryti turėtų kiekvienas save gerbiantis atlikėjas. „Druskininkuose nebuvo daug karaoke barų, todėl, kai persikėliau mokytis į Vilnių, kone kiekvieną savaitę eidavau į barą dainuoti karaoke. Iš pradžių eidavau vienas, o vėliau mūsų susirinkdavo net 30-40! Būtent tai padeda atlikėjui atsikratyti scenos baimės. Jei nori būti scenoje, tai yra labai svarbu"", - prideda jis. Justinas Lapatinskas su žmona Migle / Teodoro Biliūno / BNS nuotr. Visur ieško gimtųjų Druskininkų Justinas - pats tikriausias dzūkas, kilęs iš Druskininkų. Anot žinomo dainininko, tai - ne tik pačių dainingiausių žmonių kraštas, bet dar ir pačių geriausių. „Lyginant su kitais regionais, mes, dzūkai, tarsi spintoje auginti - paprasti, nemokame meluoti, nieko neapgaudinėjame, nenorime išsišokti, galvojame, kaip daryti, kad mūsų šeimai būtų geriau. O štai balsingiausi esame todėl, kad pasiklydę miškuose dainuojame - tai padeda vieniems kitus atrasti. Tokios štai sunkios dzūkiškos sąlygos"", - juokiasi jis. Didžiausias Dzūkijos pasididžiavimas, anot Justino, yra ne tam tikros konkrečios vietos, bet jausmai ir žmonės. „Pirmiausiai tai - Čiurlionio miestas. Man nuostabu, kad jis vaikščiojo tomis gatvėmis. Taip pat ir Mikas Suraučius. Druskininkai man pirmiausiai yra žmonės, miškai, gilūs apmąstymai, pasivaikščiojimai. Tiesą sakant, Druskininkų ieškau visur - net ir Palangoje, žiūrėdamas į pušis. Kai atvykdavau į Druskininkus pavargęs, susikūprinęs, močiutė man sakydavo pakelti galvą ir pažiūrėti į pušų viršūnes - iškart dingdavo visi rūpesčiai. Man tai - namų jausmas"", - sako jis. Būtent Druskininkuose Justinas pradėjo ir savo muzikinį kelią. Tiesa, buvo viena problema - iš pradžių jis visiškai neintonavo. Justinas Lapatinskas / D.Kudriavcev/Fotodiena nuotr. „Manau, kad jei kažką gyvenime darai, turi daryti pilna koja. Todėl, vos atsikėlęs žinodavau, ką turiu išmokti - jei to nepadarydavau, grauždavo sąžinė. Pastebėjusi tokį didelį mano norą dainuoti, viena mokytoja su manimi labai daug dirbo - mes visko išmokome kartu. Todėl dabar ir pats jaučiu pareigą padėti. Žinau, kad jei yra noro, vadinasi, viskas įmanoma. Tokiems žmonėms jaučiuosi galintis net ir dūšią atiduoti. O jei kas nesistengia - ačiū, aš irgi turiu, ką veikti"", - šypsosi jis. Po „Dangaus"" pasikeitė viskas, tik pats Justinas pripažįsta to nesupratęs Vėliau Justino gyvenime sekė daugybė televizinių muzikinių projektų, kuriuose jis kaupė patirtį. Anot jo, tai - labai svarbu, nes, kol esi jaunas, klausai tik kitų. O įgavęs patirties, savo idėjomis - kaip šių metų „Auksiniuose svogūnuose"", kuriuose J.Lapatinskas įkūnijo skrydžiui į Marsą pasiruošusį Remigijų Žemaitaitį - jau gali dalintis ir pats. „Anksčiau net ir dainuodamas karoke aš labai drebėdavau, tačiau dabar viskas pasikeitė. Patirtis kitaip ir neatsiranda - tik per dalyvavimą. Juk ir pats savimi negali pasitikėti be patirties. Tas, kuris kaupia patirtį, tą darys ilgai, tačiau jo sėkmė visada bus pelnyta"", - įsitikinęs jis. Bene geriausia patirtimi Justinui tapo ir realybės šou „Dangus"", į kurį jis pateko vos baigęs mokyklą. Justinas Lapatinskas / U.Urmulevičiūtės nuotr. „Atsimenu, kaip per seną televizorių žiūrėdavau „Dangų"", ir kaip pats norėdavau ten save išbandyti. Labiausiai mane skatino vidinis noras dainuoti ir tai, kad scena yra mano vieta. Tikrai nemaniau, kad ten bus labai lengva, ar kad užsidirbsiu daug pinigų. Tiesą sakant, gal net būtų buvę geriau, jei tada, būdamas jaunas, būčiau pasirinkęs paprastą darbą. Atlikėjo gyvenimas yra kupinas įvairiausių iššūkių, streso. Bet, deja, jau viskas - pasirinkau"", - sako J.Lapatinskas. Tapęs šio projekto nugalėtoju, J.Lapatinskas džiaugiasi spėjęs įšokti į paskutinį traukinį prieš socialinių tinklų populiarumo erą. Tiesa, jis taip pat pripažįsta ir tai, kad anuomet savo populiarumo nemokėjo tinkamai išnaudoti. „Kadangi buvau labai jaunas, nesupratau, kas vyksta - ištaškiau populiarumą, padariau klaidų. Tačiau man buvo tik 19 metų! Galėjau iškart kepti albumus ar daryti turus, tačiau ne tas galvoje buvo. Po pergalės projekte viskas buvo kitaip, bet tik aš vienas to nesupratau - man viskas buvo taip pat"", - pripažįsta dainininkas. Justinas Lapatinskas / V.Černiausko nuotr. O štai susirgti žvaigždžių liga Justinui niekuomet neleido griežta mama: „Jei grįžai į Druskininkus, vadinasi, palieki visas žvaigždes. Atsimenu, grįžęs po „Dangaus"", susitikau su draugais pasėdėti. O tuomet gavau mamos žinutę, kad 21.30 val. turiu grįžti namo arba duris bus užrakintos (šypsosi). Manau, kad mama padėjo man išlikti arčiau žemės."" Kuo Justinas gyvena šiandien? Kasdienybė su menišku žmogumi, anot dainininko, nėra lengva. Priešingai - tai kelia nemažai iššūkių. „Su ne vienu atlikėju esu kalbėjęs - po koncerto grįžti euforijoje, bet tada yra namai, ir juose reikia tvarkyti, pavyzdžiui, indaplovę. Tai - tamsioji pusė, kurios visi, dirbantys įprastus darbus, nesupras. Bet ir nereikia, kad suprastų. Anksčiau labai to norėjau, dėl to plėšiausi. Bet dabar suvokiu, kad ir pats nežinau, ką reiškia darbas ofise"", - mintimis dalijasi jis. Justinas pasakoja, kad taip, kaip jo žmona laukia savaitgalio, jis pats dažniausiai svajoja apie pirmadienį. Tai - jo ramybės diena. Tuo tarpu nuo ketvirtadienio gyvenimas užverda - prasideda koncertai, o jų palydovas neretai tampa ir stresas. Justinas Lapatinskas / S.Čirbos nuotr.","Dainininkas Justinas Lapatinskas, žinomas dėl pergalės projekte „Dangus"", tęsia muzikinę karjerą, mokydamas vokalo bei vertindamas kitus atlikėjus. Jis vertina savo dzūkišką paveldą ir muzikos kelią, prasidėjusį nuo karaoke, bei dalijasi patirtimi iš daugybės televizinių projektų, kartu pabrėždam"
"Daugiau apie automobilius - rubrikoje Gazas.lt Dar antradienio vakarą dviem mėnesiams užveriamas ir išvažiavimas nuo čia pat esančios žiedinės sankryžos magistralinio kelio link. Kauno saviv. nuotr./Eismo schema: viaduko per automagistralę A1 remontas „Rytinio piko metu A1 magistralėje pastebėjome susidariusias spūstis. Dalis vairuotojų dėl senų įpročių nepastebėjo naujų kelio ženklų. Dėl to eismo situacija tapo sudėtingesnė. Tai privertė imtis papildomų saugumo priemonių - uždaryti ne tik įvažiavimą, bet ir išvažiavimą. Raginame išlikti budriais ir stebėti ženklus"", - sako Kauno savivaldybės Transporto ir eismo organizavimo skyriaus vedėjas Martynas Matusevičius, primindamas, kad iki gegužės vidurio, kol vyks darbai, laikinos apylankos numatytos Jonavos gatve ir Savanorių prospektu. Antradienį vairuotojus pasitiko ir daugiau eismo pasikeitimų. Kauno saviv. nuotr./Viaduko per automagistralę A1 remontas Tuo pačiu laikotarpiu magistraliniame kelyje, viaduko statybvietės atkarpoje, abiem kryptimis uždaryta antra juosta. Rangovai važiuojamąją dalį praplėtė eismą nukreipdami laikinuoju ženklinimu - pirmąja ir saugos juostomis. Ties Ašigalio gatve pradedama statyti skirtingų lygių sankryžą su lėtėjimo ir greitėjimo juostomis. Įgyvendinus projektą, vairuotojams bus lengviau pasiekiamas Briedžių tako kvartalas, Eigulių mikrorajono dalis kitapus Islandijos plento. Taip pat atsiras nauja kryptis pajūrio link. Pėstieji ir dviratininkai greitai ir saugiai galės patekti į Kleboniškio mišką, naudojantis visiškai nauju pėsčiųjų-dviračių taku. Daugiau apie automobilius - rubrikoje Gazas.lt","Kaune dėl viaduko per automagistralę A1 remonto uždaryti įvažiavimai ir išvažiavimai, sukelti eismo pasikeitimai ir spūstys, o iki gegužės vidurio numatytos laikinos apylankos Jonavos gatve ir Savanorių prospektu. Projekte taip pat numatyta modernizuoti sankryžą ties Ašigalio gatve ir įr"
"„Netekome brangaus kolegos. 2025 m. balandžio 5 d. mirė žymus lazerių fizikos profesorius, ilgametis Vilniaus universiteto Lazerinių tyrimų centro mokslininkas, buvęs Fizikos fakulteto dekanas Roaldas Gadonas (1954.02.15 - 2025.04.05). Reiškiame nuoširdžią užuojautą a. a. prof. Roaldo Gadono artimiesiems, draugams ir kolegoms"", - skelbia Vilniaus universiteto Fizikos fakultetas. Profesorius R.Gadonas gimė 1954 m. vasario 15 d. Kupiškyje. Mokėsi Kupiškio Vlado Rekašiaus vidurinėje mokykloje. 1972-1977 m. studijavo Vilniaus universitete Fizikos fakultete. 1984 m. apgynė disertaciją „Polimetininių fotosensibilizuojančių dažų, sugeriančių matomajame diapazone, pikosekundiniai energijos relaksacijos procesai"" (vadovas prof. Algis Petras Piskarskas). Nuo 1977 m. Vilniaus universiteto dėstytojas, Fizikos fakulteto Kvantinės elektronikos katedros vyr. mokslo darbuotojas, Lazerinių tyrimų centro Lazerinės nanofotonikos grupės mokslinis vadovas, profesorius (2002). 2017-2018 m. ėjo Vilniaus universiteto Fizikos fakulteto dekano pareigas. Lazerinių tyrimų centro vadovas 2018-2019 m. Ilgametis mokslinių konferencijų „Laisvieji skaitymai"" organizatorius. Mokslinių tyrimų sritys: ultrasparčiųjų vyksmų lazerinė spektroskopija, Frenkelio eksitonų molekuliniuose nanodariniuose dinamika, lazerinė fluorescencinė diagnostika, lazerių taikymas medicinoje, netiesinė optinė mikroskopija. 1999 m. už darbą „Ultratrumpieji šviesos impulsai: generavimas, valdymas, taikymai"" kartu su bendraautoriais A.Dementjevu, V.Sirutkaičiu, V.Smilgevičiumi apdovanotas Lietuvos nacionaline mokslo premija. Kartu su bendraautoriais paskelbė daugiau nei 200 mokslinių publikacijų. Stažavosi Umea (Švedija), Bairoito, Jenos Technikos (Vokietija), Bordo (Prancūzija), Juveskiulės (Suomija) universitetuose ir Cukubos (Japonija) elektrotechnikos laboratorijoje. Pradėjęs mokslinę karjerą ultrasparčiosios lazerinės spektroskopijos srityje, Lazerinių tyrimų centre jis buvo vienas iš pagrindinių mokslininkų, kuriam lazeris buvo ne tikslas pats savaime, bet įrankis, padedantis atskleisti, kokius vyksmus šviesa sukelia molekulėse, kristaluose ir gyvuose organizmuose. Roaldo pastangomis pradėti dvifotonės lazerinės polimerizacijos tyrimai išaugo į itin produktyvią lazerinės nanofotonikos mokslinių tyrimų kryptį, kurioje ir toliau darbuojasi jo mokiniai. „Jo darbai ne tik praturtino mokslo pasaulį, bet ir paliko gilų pėdsaką bendruomenėje. Tai buvo ne tik talentingas tyrinėtojas, bet ir puikus mokytojas, visada pasiruošęs pasidalinti savo žiniomis ir įžvalgomis. Jo aistra mokslui ir nuolatinis siekis atrasti naujas tiesas įkvėpė daugelį jaunuolių siekti savo svajonių"", - prisimena A.Matijošius. Kolegos prisimins Roaldą kaip šviesuolį, eruditą, gerai išmanantį tiek fundamentinės fizikos subtilybes, tiek lazerinių eksperimentų techniką bei technines problemas ir visada pasiūlantį vertingų įžvalgų. Mokiniai - kaip visada šiltą žodį surandantį ir su šypsena pasitinkantį mokytoją. Roaldo optimizmas ir tikėjimas tyrimų sėkme skatindavo nenuleisti rankų ir dirbti tol, kol galų gale pasiseks.","Netekome iškilaus mokslininko, Vilniaus universiteto profesoriaus Roaldo Gadono, kuris buvo žinomas lazerių fizikos srityje ir paliko gilų pėdsaką mokslo bendruomenėje kaip talentingas tyrėjas ir įkvepiantis mokytojas."
"Spektaklio choreografės, vengrės Adrienn Hód, teigimu, scenoje šokantys skirtingi kūnai primena, kad žmogus yra pajėgus padaryti daug daugiau, nei jam kartais atrodo. Tačiau „Harmonia"" ne tik tyrinėja, bet ir kviečia džiaugtis gyvenimu. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Su spektaklio choreografe Adrienn Hód kalbėjosi Aistė Audickaitė. Joerg Landsberg nuotr./„Harmonia"" - Kaip kilo spektaklio „Harmonia"" idėja? - Idėja atėjo iš Brėmeno teatro pusės - jie sugalvojo, kad teatre veikianti trupė „Unusual Symptoms"" kurs projektą, į kurį įtrauks kviestinius atlikėjus - profesionalius menininkus, turinčius negalią, o man pasiūlė kurti spektakliui choreografiją. Nors pati esu ne kartą lankiusis spektakliuose, kuriuose šoka negalią turintys šokėjai, man dirbti su tokia grupe buvo pirmas kartas. Todėl nuo pat pradžių prie projekto pakvietėme prisijungti ekspertą Gustavą Filiakovą, kuris padėjo savo žiniomis - supažindino, koks yra istorinis šios srities fonas ir dabartinė situacija, kaip negalią turintys žmonės veikia visuomenėje ir ką kuria. Kūrybos procesą pradėjome dar per COVID laikotarpį. Šokėjų atrankai paskelbėme atvirą kvietimą ir, mūsų nuostabai, sulaukėme apie 200 paraiškų. Mums buvo svarbu pasirinkti tinkamus žmones, tačiau procesą apsunkino tai, kad jis vyko internetu, todėl su kai kuriais šokėjais surengėme nuotolines sesijas. Vis dėlto galiausiai mums pavyko suburti puikią šokėjų trupę. Po ilgo pasiruošimo ir aktorių paieškų pagaliau atsidūrėme studijoje. Visą procesą turėjau daug ko išmokti - nuo organizacinių klausimų, kaip ši grupė gali patekti į erdvę, iki jų fizinių galimybių ribų. Man buvo svarbu juos pažinti, ir tai nebuvo lengva. - Kas jums buvo svarbu renkantis šokėjus? - Kartu su komanda ilgai diskutavome, kokią grupę norime suburti, kol galiausiai nusprendėme orientuotis į šokėjus su fizine negalia. Taigi, grupėje nėra žmonių, turinčių psichikos sutrikimų ar mokymosi sunkumų - visi dalyviai turi tik fizinę negalią. Žinoma, stengėmės, kad atranka būtų kuo profesionalesnė: domėjomės jų ankstesne darbo scenoje patirtimi, taikomais darbo metodais ir interesais. Žinojome, kad ieškome žmonių, gebančių dirbti pasitelkiant improvizaciją, nes tokiu būdu aš dirbu su visomis trupėmis. Taip pat buvo aišku, kad tai nėra terapinis projektas - mes siekėme sukurti pilnavertį meninį darbą. - Spektaklyje šoka profesionalūs šokėjai - tiek turintys negalią, tiek ne. Kaip jums sekėsi subalansuoti darbą tokioje mišrioje grupėje? - Per šį procesą kartu su dramaturgu Gregor Runge domėjomės darbo su mišriomis grupėmis metodais. Nusprendėme, jog mums tinkamiausias - „horizontalios skalės"" principas, kuris nurodo, jog svarbiausia rasti pusiausvyrą. Žmonės, turintys skirtingą fizinį pasirengimą ir judėjimo galimybes, gali kartu dalintis erdve, įkvėpti vienas kitus ir mokytis vieni iš kitų. Nuo pat pradžių repeticijos turėjo struktūrą - kiekvieną dieną darėme apšilimus, kuriuos vesdavo vis kitas žmogus - mokytojas iš šalies arba vienas iš šokėjų. Aš apšilimą dažnai stebėdavau iš šono, kad matyčiau kaip jie juda, mąsto, išreiškia save, dalinasi patirtimi, bendrauja tarpusavyje, kokie jų gebėjimai. Man šis stebėjimas suteikė informacijos, kurią panaudojau kurdama choreografiją. Joerg Landsberg nuotr./„Harmonia"" Apskritai, apšilimo dalis ilgainiui tapo neatsiejama paties proceso dalimi. Nebuvo taip, kad ateidavome ir iš karto imdavomės kažko rimto - daug žaidėme ir tokiu būdu pažinome vieni kitus. Pavyzdžiui, daviau jiems užduotį: šokėjai išsidėstė scenoje toliau vieni nuo kitų, o jų tikslas buvo susijungti - be žodžių, be vizualinio kontakto, tik per lytėjimą. Šis procesas truko pusantros ar net dvi valandas. Taip pat atlikome daug partneriavimo užduočių - judesio palaikymo, kai vienas padeda kitam judėti. Buvo ir tokių momentų, kai šokėjai į repeticijas atsinešdavo savo idėjas - tai, ką nori parodyti scenoje, kas jiems įdomu. Vėlesniame etape pradėjome dirbti su tuo, kaip jie gali atsiverti publikai ir patirti malonumą dalindamiesi savo patirtimi per fizinį veiksmą. Visa tai įgavo dramaturginę kryptį, kurią atradome šiame kūrybiniame procese. - Ko jūs asmeniškai išmokote iš šios patirties? - Manau, kad dar geriau suprantu, kaip sukurti erdvę, kurioje žmonės galėtų atsiverti, pasitikėti savimi, atrasti savo kūrybiškumą ir nuomonę. Taip pat išmokau geriau planuoti savo laiką. Po šio proceso stengiuosi suteikti daugiau erdvės tam, kas vyksta, neplanuoti ir neskubėti. - Kas buvo sunkiausia? - Sunkiausia buvo išlaikyti mano minėtą „horizontalios skalės"" principą grupėje. Pavyzdžiui, vienas žmogus gali bėgti, šokinėti ir pilnai išnaudoti savo energiją erdvėje, o kitas būti trapsenis, subtilesnis. Tad mano užduotis buvo rasti būdą, kad šis fizinis diapazonas - nuo stipraus iki subtilaus - galėtų egzistuoti ir veikti kartu, neslopindami vieni kitų. - Kaip jums tai pavyko? - Buvo sunku ne tik techniškai, bet ir emociškai - tiek man, tiek grupės nariams. Mūsų grupę sudarė skirtingi žmonės, turintys įvairias patirtis, kūnus ir požiūrius. Dėl to, mes daug diskutavome, stengėmės sukurti erdvę, kurioje būtų galima pasitikėti vieni kitais bei dalytis viskuo - net jei klausimas atrodė keistas ar nejaukus. Svarbiausia buvo atvirumas. Žinoma, visi turėjo ir teisę nesidalinti savo jausmais ar mintimis jei nenorėjo. - Kaip manote, kodėl teatras apskritai nusprendė kurti tokį spektaklį? - Vokietijoje įprasta, kad dramaturgai kasmet susitinka aptarti aktualių klausimų ir spręsti, kokioms temoms verta skirti daugiau dėmesio. Viena iš pastaruoju metu vis labiau akcentuojamų temų - įtrauktis. Tai nėra vien tik apie žmones su negalia, bet apskritai apie platesnes galimybes visiems dalyvauti kultūriniame gyvenime. Kadangi „Unusual Symptoms"" trupė dirba su šokiu, jie pradėjo kelti klausimą: „Kas turėtų būti matomas šiuolaikinio šokio scenoje?"" Šio spektaklio kūrimas ne tik mane, bet ir teatrą paskatino permąstyti tiek kūrybinius procesus, tiek praktinius aspektus - nuo darbo su atlikėjais iki erdvių pritaikymo. Svarbu ir tai, kad teatras nenori apsiriboti vienkartiniu projektu - jie planuoja tęsti šį kelią. Jau rudenį numatytas naujas kūrinys kartu su kita Brėmene veikiančia trupe, šįkart įtraukiant žmones su Dauno sindromu. Manau, jie iš tiesų siekia atverti daugiau erdvių ir suteikti balsą tiems, kurie dažnai lieka paraštėse. - Spektaklis kviečia tyrinėti ir pažinti skirtingus kūnus. Ką, jūsų manymu, žiūrovai gali naujo atrasti apie kūną stebėdami šį spektaklį? - Man sunku pasakyti, ką žmonės jaučia stebėdami šį spektaklį, tačiau iš to, ką girdėjau ir matau visuomenėje, suprantu, kad kiekvieną jis paliečia skirtingai. Vieniems tai gali būti maloni patirtis, suteikianti šiek tiek daugiau vidinės laisvės - žmogus pajunta, kad net jei jam atrodo, jog jo kūnas kažko negali, jis yra pajėgus. Manau, kad mes visi esame pajėgūs, jei pasitikime savimi ir esame palaikančioje aplinkoje. Šiuolaikinis šokis apskritai yra puiki platforma atskleisti įvairovę - jis leidžia scenoje matyti skirtingus amžius, kūnus ir patirtis, nuo mėgėjų iki profesionalų. Ypač todėl, kad šiuolaikinėje scenoje nėra vienos „teisingos"" technikos, kurią visi turėtų pasiekti, ar „tinkamo"" kūno, būtino jai įvaldyti. Ir kuo toliau, tuo labiau suprantu, kad visi esame daug panašesni, nei gali atrodyti. Man šio spektaklio kūrimas mažai kuo skyrėsi nuo darbo su fizinių apribojimų neturinčiais atlikėjais, nes tikiu, kad visomis aplinkybėmis gali rasti būdą, kaip kartu kurti.","Spektaklis „Harmonia"", kuriam choreografiją kūrė Adrienn Hód, į sceną įtraukia profesionalius šokėjus su fizine negalia ir be jos, skatindamas tyrinėti ir džiaugtis skirtingais kūnais bei jų galimybėmis. Projekto tikslas – parodyti įtraukties svarbą kultūriniame gyvenime ir leisti skirtingoms patirtims pas"
"Carolin Nieder, dabar dirbanti Vudsholo okeoanografijos institute Masačusetse (JAV) ir Oklando universitete Naujojoje Zelandijoje, atlikdama doktorantūros tyrimus, tyrinėjo ryklių klausą. Atlikdama eksperimentus su rykliais, ji pastebėjo, kad vienos rūšies ryklys, vadinamas naujazelandiniu kiauniarykliu (Mustelus lenticulatus), skleidžia metalinius spragsėjimo garsus. „Aš į tai nekreipiau dėmesio, nes rykliai neturėtų skleisti garsų, - sakė C.Nieder. - Tačiau tai vis kartojosi."" Gebėjimas sąmoningai skleisti garsus būdingas sausumos stuburiniams, kaip rodo pasaulis, pilnas paukščių čiulbėjimo ir žinduolių riaumojimo. Tačiau po vandeniu daugelis žuvų skleidžia garsus draskydamos daiktus arba vibruodamos raumenimis, o 2022 m. tyrėjai pranešė, kad kai kurios rajos - artimos ryklių giminaitės - spragsi, kai jas sutrikdo narai. Kol kas jokie ryklių garsai nebuvo oficialiai aprašyti. Siekdami patvirtinti, kad ryklys yra triukšmingas, C.Nieder ir jos kolegos į laboratoriją atvežė 10 jaunų ryklių, sugautų vandenyse prie Naujosios Zelandijos Šiaurės salos. Ten jie buvo patalpinti į talpyklas su jautriais garso įrašymo prietaisais. Komanda švelniai lietė ryklius ir nustatė, kad visi jie, reaguodami į tai, skleidė spragtelėjimo garsą. Atrodo, kad tai yra pirmieji žinomi ryklių skleidžiami garsai, nesusiję su kitais veiksmais, pavyzdžiui, maitinimusi ar atsitrenkimu į ką nors. Tyrėjų manymu, rykliai gali skleisti garsus spragsėdami žandikauliais. Panašiai kaip ir spragsinčios rajos, šios rūšies ryklio dantys yra plokšti, todėl gali sukelti aštrų garsą. Tolesni tyrimai gali patvirtinti spragsėjimo šaltinį ir tai, ar jis turi tam tikrą funkciją. C.Nieder atkreipia dėmesį į tai, kad naujazelandinis kiauniaryklis yra mažas ryklys ir potencialus didesnių gyvūnų grobis, todėl gali būti, kad spragsėjimas atlieka gynybos funkciją, kai gyvūnui kandama ar jis būna sugriebiamas. „Gali būti, kad tai šiek tiek dezorientuoja plėšrūną"", - sakė ji, pridurdama, kad taip pat gali būti, jog spragsėjimas pasitelkiamas medžioklėje, pavyzdžiui, išgąsdina arba sutrikdo ryklių grobį: vėžiagyvius. „Tai iki šiol nepastebėta, bet labai svarbi ryklių biologijos sritis"", - teigė Aaronas Rice'as iš Kornelio universiteto Niujorke, kuris tyrime nedalyvavo. Jei garsų skleidimas yra plačiai paplitęs tarp ryklių, jų skleidžiami garsai gali būti naudingi tiriant dažnai sparčiai mažėjančias jų populiacijas, pastebėjo A.Rice'as. Jų skleidžiamus garsus galite išgirsti čia. Jis sakė, kad yra daugybė garso duomenų, užfiksuotų atliekant žuvų ir banginių tyrimus, tarp kurių taip pat galėjo būti užfiksuoti ryklių garsai. Juos būtų galima panaudoti nustatant, ar rykliai buvo toje vietovėje, ir tai būtų dar viena priemonė stebėti nykstančius plėšrūnus. „[Šis atradimas] yra išties naujas fundamentaliosios biologijos atradimas, - teigė A.Rice'as, pabrėždamas faktą, kad apie vandenyną dar daug ko nežinome.","Carolin Nieder ir jos komanda atrado, kad naujazelandiniai kiauniarykliai skleidžia spragtelėjimo garsus, tikriausiai naudojamus gynybai ar medžioklei, ir tai gali padėti stebėti ryklių populiacijas."
"42-ejų iš Klaipėdos kilęs krepšininkas apie karjeros pabaigą paskelbė įrašu socialiniame tinkle balandžio 4-ąją. „Ilgai lauktas metas pagaliau atėjo. Niekada nebūčiau pagalvojęs, kad 2024 m. spalio 26-oji taps mano paskutinių oficialių rungtynių diena. Bet viskas gyvenime turi pradžią ir pabaigą. Taip ir mano krepšinio kelias pasiekė finišo liniją"", - rašė Delno pravarde visos karjeros metu vadintas 190 cm žaidėjas. 2001 m. debiutavęs Klaipėdos „Neptūnas"" ir sužaidęs jame pirmuosius du profesionalo karjeros sezonus, vėliau keliavo per dar šešis Lietuvos klubus: Vilniaus „Lietuvos rytą"" (2003-2007 m.), Kauno „Žalgirį"" (2010-2012 m.), Prienų-Birštono „Vytautą"" (2016-2017 m.), Jonavos „CBet"" (2020-2021 m.), Utenos „Juventus"" (2021-2022 m.) ir „Jurbarką-Karį"" (2023-2025 m.). Eriko Ovčarenko / BNS nuotr./Rungtynių akimirka 2017-2020 m. jis buvo sugrįžęs ir į gimtojo miesto komandą „Neptūną"", o taip pat žaidė devyniuose užsienio klubuose: Mariupolio „Azovmaš"", Kyjivo „Budivelnyk"", Čerkasų „Mavry"" (visi - Ukraina), „Murcia"" (Ispanija), Salonikų PAOK, Atėnų AEK, Retimno „Cretan Kings"" (visi - Graikija), Rygos VEF (Latvija), Konijos „Konyaspor Basket"" (Turkija). Nors profesionaliai rungtyniavo beveik ketvirtį amžiaus, 2010 m. pasaulio čempionato bronzą ir 2013 m. Europos pirmenybių sidabrą su rinktine iškovojęs T.Delininkaitis dar neketino kabinti sportbačių ant vinies. Tomo Tumalovičiaus nuotr./Tomas Delininkaitis Vis dėlto jo planus sujaukė netikėtas įvykis beveik prieš pusmetį. „Karjera užsibaigė liūdnai, ne taip, kaip tikėjausi"", - 15min laidoje „Be driblingo Casino Admiral"" pasakojimą pradėjo klaipėdietis. „Niekuo nesiskundžiau, visą laiką reguliariai tikrindavausi sveikatą, kraują, stengiausi kas metus ir nuo vėžio pasitikrinti, - tęsė T.Delininkaitis. - Tai įvyko per vaikų rudens atostogas. Buvome susiplanavę, kad žmona turės mamos ir dukters, o aš - tėvo ir sūnaus savaitę. Žmona išskrido pas dukros krikšto tėtį, pasisvečiuoti į Londoną, o mes likome su sūnumi Klaipėdoje. Sekmadienį ramiai su sūnumi pažvejojome, viskas tvarkoje. Pirmadienį atsikėlėme, kaip ir viskas gerai, ruošėmės į treniruotę. Kadangi mano regėjimas prastas, aš naudoju kontaktinius lęšius. Pusę dešimtos ryte atėjau į vonią įsidėti lęšius. Man aukščiau bambos prasidėjo labai keistas maudimas. Jis nei labai skaudus, nei neskaudus. Bet maudžia, maudžia. Aš įsidėjau pirmą lęšį, deduosi antrą, ir mane išpylė šaltas prakaitas, tarsi būčiau stovėjęs po dušu. Dar tik spėjau įsidėti lęšį...","Klaipėdos kilmės krepšininkas, pravarde Delnas, paskelbė apie karjeros pabaigą po netikėto sveikatos įvykio, kuris privertė jį nutraukti beveik ketvirtį amžiaus trukusią karjerą. Krepšininkas dalyvavo įvairiose Lietuvos ir užsienio komandose, o su Lietuvos rinktine laimėjo 2010 m. pasaulio čempionato bronzą ir 2013 m. Europos pirmenybių sidabrą."
"Nuo 2017-ųjų poroje su Sauliumi Ambrulevičiumi šokanti amerikietė lemiamą klaidą padarė ritminio šokio metu. Atlikdama vieną privalomų elementų, A.Reed laisva koja akimirką brūkštelėjo ledą pačiūžos geležte ir skaudžiai krito. Ši klaida Lietuvos porai kainavo apie 7-8 balus, tad galiausiai mūsiškiai liko 21-oje pozicijoje - pirmi už brūkšnio. Nuo suomių Juulios Turkkilos ir Matthiaso Versluiso ir vietos finale A.Reed ir S.Ambrulevičių skyrė vos 0,01 balo. Į svarbiausią sporto renginį nepavykus įčiuožti pro paradinius vartus, dabar teks ropštis per paskutinį galimybių langą. Rugsėjo mėnesį aštuntą vietą pasaulio reitinge užimanti Lietuvos pora dalyvaus Pekine vyksiančiame papildomame olimpinės atrankos turnyre, kur bus išdalinti paskutiniai keturi kelialapiai. „Nurimus emocijoms galiu pasakyti, kad nėra lengva, bet kelias vis tiek dar atviras. Pasinaudosime paskutine galimybe ir dalyvausime atrankoje, tačiau puikiai suprantame, kad įgauti optimalią formą rugpjūčio viduryje nėra lengva. Įprastai dėliojame planus, kad geriausias čiuožimas būtų „pagautas"" lapkričio mėnesį. Dabar viskas bus kitaip, jau Bostone su treneriais ir sportininkais buvome susėdę ir susidėliojome naują grafiką. Nusprendėme, kad dabar mūsų strategija bus kiek kitokia - keliausime nuo tikslo prie tikslo. Ramina tai, kad mūsų pora atkeliaus iš elitinės grupės, jai lygių atrankoje tikrai nebus, bet jėgos vis tiek apsilygins, nes atranka bus kiek neįprastu sezono metu. Viskas vis tiek mūsų pačių rankose. Jeigu jie padarys viską, ką reikia, o jie tikrai padarys, kelialapis bus mūsų"", - 15min situaciją komentavo į Lietuvą pirmadienį parskridęs Lietuvos čiuožimo federacijos vadovas Vytautas Jasutis. „Reuters""/„Scanpix"" nuotr./Allison Reed Jo nuomone, ateinantį rudenį vyksiančiose varžybose viską lems psichologiniai aspektai. „Esminis dalykas yra, kaip Allison bus pasiruošusi psichologiškai, nes trauma yra didelė. Ji visa tai priėmė kaip asmeninę savo nesėkmę ir kaltę, nors mes visi bandėme guosti sportininkę ir aiškinom, kad taip gali nutikti bet kam. Taip, krito ji, bet sakiau jai, kad mes ir laimime kaip komanda, ir krentam bei kluptelim kaip komanda taip pat. Emocijos emocijomis, kalbos kalbomis, bet sportininkė labai išgyvena, galime tik įsivaizduoti, kaip yra skaudu - juk visi prognozavo mūsų porai vietą dešimtuke, jie su Sauliumi net buvo pasiruošę kovoti dėl penktos šeštos pozicijos. Iki to lemtingo momento jie čiuožė geriausiai šį sezoną. Nėra lengva, bet laikui bėgant žaizdos užgyja"", - apgailestavo V.Jasutis. „Reuters""/„Scanpix"" nuotr./Allison Reed Federacijos vadovas apgailestavo, kad už šią klaidą mūsų pora gavo „dvigubą"" bausmę - liko per mažytį žingsnelį nuo pirmojo dvidešimtuko, kuris pratęsė kovą finale.","Allison Reed, šokdama poroje su Sauliumi Ambrulevičiumi, padarė klaidą ritminio šokio metu ir dėl to Lietuvos pora nepateko į finalą, tačiau jie dar turi galimybę dalyvauti papildomame olimpinės atrankos turnyre, kur bus išdalinti paskutiniai kelialapiai. Nepaisant nesėkmės, Lietuvos čiuožimo federacijos vadovas Vytautas Jasutis teigia, kad psichologinis pasirengimas bus lemiamas ateityje."
"Atsisako lytinio gyvenimo Apie erekcijos sutrikimus retai kas kalba garsiai, o esant šiai problemai iškyla rimtų pasekmių ne tik fizinei sveikatai, bet ir emocinei gerovei, santykiams poroje. Būtent todėl daugelis vyrų, nepaisant amžiaus, ima ieškoti jiems tinkamiausių sprendimo būdų, siekiant išlaikyti lytinį pajėgumą. Vilniaus universiteto Santaros klinikų pranešime žiniasklaidai urologas dr. Robertas Adomaitis pastebi, kad dėl erekcijos sutrikimų pacientai kreipiasi gana dažnai, tačiau dėl senyvo amžiaus ar lėtinių ligų sunkiai apsisprendžia, kokį gydymo būdą pasirinkti. Dėl šios problemos dažniausiai kreipiasi penkiasdešimtmetį perkopę pacientai. Pranešimo aut. nuotr./Urologas dr. Robertas Adomaitis „Erekcijos sutrikimai galimi po prostatos vėžio operacijos, taip pat neretai pasitaiko ir daugiau nei dešimtmetį sergantiems cukriniu diabetu, ir ne itin dėmesingai šią ligą besigydantiems, - pastebėjimais dalinasi gydytojas. - Visgi erekcijos sutrikimo gydymo algoritmas yra gana paprastas. Egzistuoja medikamentinis gydymas - tabletės, tačiau penktadaliui jos nepasiteisina. Tuomet lieka injekcijos į varpą ir vakuuminė pompa. Nuo kultūrinių skirtumų ir asmeninių žmogaus savybių priklauso, koks bus pasirinktas problemos sprendimo būdas. Tabletės priimtinos daugeliui, o kitos pagalbinės priemonės - ne visada. Taip yra todėl, kad ne visiems vyrams ar jų partnerėms yra priimtini mechaniniai veiksmai prieš lytinį aktą, nes, tarkime, injekcijas reikia patiems susileisti prieš kiekvieną lytinį aktą. Jeigu erekcijai įvykti nepadeda tabletės, kitų minėtų erekcijos sutrikimo gydymo būdų lietuviai dažnai atsisako. Priešingai, negu Italijoje - ten vyrai nori būti veiksnūs bet kuriame amžiuje, bet kokiais būdais. Neretai iš vyresnio amžiaus pacientų išgirstu, kad šie, pasitarę su antra puse, lytinio gyvenimo tiesiog atsisako, nežinodami kaip spręsti iškilusią problemą."" Varpos implantai - dviejų tipų Vyrai neretai nustemba išgirdę apie užsienyje ir Lietuvoje jau daugelį metų sėkmingai naudojamus varpos implantus, kurie tampa ilgalaike išeitimi, norint užtikrinti erekciją. Chirurginiu būdu patalpinami varpos implantai yra kelių tipų: hidrauliniai, arba dar kitaip vadinami pripučiamaisiais, ir lankstomi. Gydytojas urologas dr. R. Adomaitis sako, kad abiejų tipų implantai yra saugūs, patikimi ir tinkami beveik visais atvejais. „Mums reikia, kad varpa būtų standi tiesioje ašyje, nes tik tada įmanomas lytinis aktas. Hidrauliniai varpos implantai yra kelių dalių prietaisai, kurie varpos standumą užtikrina erekcijos cilindrus užpildžius skysčiu iš rezervuaro. Galima sakyti, kad taip imituojama natūrali erekcija. Lankstomi varpos implantai - paprastesni ir yra ištiesiami į erekcijos padėtį, kada reikia, o poreikiui nesant palenkiami prie šlaunies, kad netrukdytų judant. Lankstomas įrenginys susideda iš silikoninio cilindro su specialia ašimi, atsimenančia į kokią padėtį pacientas implantą sulenkė. Naudojimas nesudėtingas ir nereikalaujantis rankų miklumo, - pasakoja gydytojas. 123RF.com nuotr./Urologo konsultacija - Bet yra paprastos ir prabangios mašinos. Hidraulinius varpos implantus priskirčiau prie pastarųjų, nes šie implantai suteikia natūralesnį pojūtį, susideda iš erekcijai reikalingo skysčio rezervuaro ir pompos. Galimybė naudotis hidrauliniais varpos implantais priklauso nuo rankų miklumo ir paciento gebėjimo įsisavinti technines naujoves. Įvertinęs minėtus niuansus ir kapšelio formą gydytojas pacientui pataria, kurį varpos implantą vertėtų rinktis."" Varpos implanto operacija atliekama bendroje nejautroje. Operacijos trukmė priklauso nuo pasirinkto implanto: chirurginė intervencija su lankstomu implantu yra techniškai paprastesnė ir trunka iki valandos, o hidraulinio varpos implanto operacija gali užtrukti ir iki dviejų. Urologas dr. R. Adomaitis sako, kad atliekant šią operaciją yra labai svarbu gydytojo kompetencija ir patirtis, atliekant šias intervencijas: „Jeigu gydytojas tokių operacijų atlieka vos vieną per metus, žinoma, kad implantacija užtruks ilgiau, jeigu kartą ar du į mėnesį - greičiau."" Įprastai jau kitą dieną po operacijos pacientai paleidžiami namo. Odos pjūviai sugyja per maždaug dvi savaites. Jeigu pacientas jaučiasi gerai, lytiniai santykiai leidžiami po maždaug aštuonių savaičių. Tiek lankstomi, tiek hidrauliniai varpos implantai yra ilgaamžiai, tačiau turi būti naudojami tinkamai, kad nebūtų įrenginio pažeidimų. Pasakodamas apie galimas komplikacijas urologas dr. Robertas Adomaitis sako, kad gydytojus labiausiai neramina infekcijos, todėl prieš operaciją būtina išsiaiškinti, ar pacientas neturi sugedusių dantų, pūlinių. Bloga cukrinio diabeto kontrolė taip pat yra kontraindikacija šiai operacijai, nes padidėja infekcijų rizika.","Erekcijos sutrikimai gali turėti rimtų pasekmių fizinei ir emocinei sveikatai, tačiau yra įvairių gydymo būdų, įskaitant vaistus, injekcijas, vakuuminę pompą ir varpos implantus, kuriuos pacientai renkasi priklausomai nuo asmeninių pageidavimų ir situacijos. Lietuvoje varpos implantai tampa vis populiaresni kaip ilgalaikis erekcijos užtikrinimo sprendimas, tačiau prieš operaciją būtina įvertinti paciento sveikatos būklę dėl galimų komplikacijų."
"Dainininkas Rubby Pérezas žuvo pirmadienio vakarą, įgriuvus stogui Santo Dominge įsikūrusiame naktiniame klube „Jet Set"". Tai leidiniui „Rolling Stone"" patvirtino atlikėjo vadybininkas Enrique Paulino. „Scanpix""/AP nuotr./Žmonės pagerbė Rubby Pérezo atminimą Anksčiau tą pačią dieną R.Pérezo šeima teigė, kad dainininkas buvo nugabentas į vietos ligoninę, kai medikai „rado jį dainuojantį"" po griuvėsiais. Dainininko duktė Zulinka Pérez tuo metu žiniasklaidai sakė: „Tikimės, kad jis greitai pasveiks... Jis sužeistas, bet paguldytas į ligoninę; jie rado jį dainuojantį. AFP/„Scanpix"" nuotr./Žmonės pagerbė Rubby Pérezo atminimą Jis pradėjo dainuoti, kad jie galėtų jį išgirsti. Jis visada man sakydavo: „Jei man kada nors kas nors atsitiks, uždenkite mane, kad niekas nefotografuotų."" Ruby Pérezo šeima jo „Instagram"" paskyroje paskelbė, kada bus galima su atlikėju atsisveikinti, o profilio nuotrauka buvo pakeista į juodą. Per savo karjerą Rubby Perezas išleido 13 albumų ir savo diskografijoje turėjo ne vieną Lotynų Amerikoje plačiai žinomą hitą. Kaip rašo „The New York Times"", per nelaimingą atsitikimą žuvo mažiausiai 218 žmonių. Dominikos Respublikos valdžios institucijos teigia, kad naktiniame klube buvo daugiau kaip 300 žmonių, o dešimtys jų vis dar laikomi dingusiais be žinios. Anksčiau oficialiame pareiškime buvo teigiama, kad „išnaudotos visos pagrįstos galimybės rasti daugiau išgyvenusiųjų"", todėl operacijos metu daugiausia dėmesio bus skiriama kūnams rasti. Primename, jog klubo „Jet Set"" atstovai antradienį sakė, kad bendradarbiauja su valdžios institucijomis, tiriančiomis šią katastrofą - vieną didžiausių Dominikos Respublikos istorijoje. Jos priežastys kol kas lieka neaiškios. „Nieko negalima atmesti, - pabrėžė J.M.Mendezas. - Ketiname peržiūrėti kiekvieną griuvėsių centimetrą, kad nelaimės ištiktųjų šeimoms būtų suteikta bent šiokia tokia ramybė."" Vida Press nuotr./„Jet Set"" naktinio klubo griuvėsiai Dominikos Respublikos prezidentas Luisas Abinaderas paskelbė trijų dienų nacionalinį gedulą, kuris atspindi tragedijos, įvykusios šioje vietoje, mastą. Kol yra reali sėkmės tikimybė, valdžios institucijos daugiausia dėmesio skiria paieškos ir gelbėjimo operacijai. Tačiau galiausiai klausimai bus nukreipti į griūties priežastis, o vyriausybės tyrėjai turės laiku pateikti reikšmingus atsakymus šeimoms. Viena teorija jau sklando už įvykio vietos ribų. Daugelis mini maždaug prieš dvejus metus naktiniame klube kilusį gaisrą. Kai kurie baiminasi, kad gaisras susilpnino pastato konstrukciją arba kad atliktas remontas buvo nepakankamas ir neatitiko reikalavimų. „Scanpix""/AP nuotr./„Jet Set"" naktinio klubo griuvėsiai Naktinio klubo „Jet Set"" savininkas Antonio Espaillatas socialiniuose tinkluose paskelbė vaizdo įrašą, kuriame išreiškė užuojautą aukų artimiesiems ir „visai „Jet Set"" šeimai"". Jis taip pat tvirtino, kad jis ir jo komanda „visiškai ir skaidriai bendradarbiauja su valdžios institucijomis"" dėl šios nelaimės.","Dominikos Respublikoje naktiniame klube „Jet Set“ įgriuvus stogui, žuvo dainininkas Rubby Pérez ir mažiausiai 218 kitų žmonių, o valdžios institucijos tęsia paieškos ir gelbėjimo operaciją bei tiria nelaimės priežastis. Prezidentas Luisas Abinaderas paskelbė trijų dienų nacionalinį gedulą."
"Sprinto lenktynės, kurios truko 19 ratų, išryškino padangų nusidėvėjimo problemas, kurios tapo pagrindine tema po lenktynių. L. Hamiltonas pasinaudojo galimybe važiuoti švarioje trasoje ir sėkmingai išlaikė pranašumą, nepaisant priekinės kairės padangos grūdėjimo. Artimiausias persekiotojas Oscaras Piastris finišavo atsilikęs beveik septyniomis sekundėmis, o trečiąją vietą užėmė Maxas Verstappenas. Čempionato favoritas Lando Norrisas patyrė sunkumų - kvalifikacijoje užėmė tik šeštą vietą ir beveik visą lenktynių laiką stengėsi prasibrauti į taškų zoną po klaidos pirmame rate. Pirmajame posūkyje jis išlėkė iš trasos ir prarado tris pozicijas. George'as Russellas sugebėjo aplenkti Charlesą Leclercą ir pakilo į ketvirtą vietą, tuo tarpu Lance'as Strollas išlaikė Australijos GP nugalėtoją už savęs. Liamas Lawsonas, startavęs paskutinis su antruoju „Red Bull"" bolidu, bandė atsigauti po nesėkmingos kvalifikacijos ir lenktynių metu susidūrė su Jacku Doohanu, tačiau teisėjai incidentą įvertino kaip lenktyninę situaciją. After an earlier spin Jack Doohan gets his first flying lap under his belt and goes P13 #F1 #ChineseGP pic.twitter.com/f3pZiSJIJD — Formula 1 (@F1) March 22, 2025 M. Verstappenas kurį laiką spaudė L. Hamiltoną, tačiau dėl padangų problemų prarado tempą ir pateko į O. Piastrio rankas, kuris galiausiai aplenkė olandą ir pakilo į antrą vietą.","Sprinto lenktynėse, kuriose dominavo padangų nusidėvėjimo problemos, L. Hamiltonas išlaikė pranašumą ir laimėjo, nepaisant spaudimo iš O. Piastrio ir M. Verstappeno. Lando Norrisas susidūrė su sunkumais po klaidos pirmame rate, o G. Russellas aplenkė C. Leclercą ir užėmė ketvirtą vietą."
"Kauno technologijos universiteto Cheminės technologijos fakulteto (KTU CTF) absolventė Dovilė Bubnytė pastebi, kad chromatinas yra DNR ir baltymų kompleksas, randamas ląstelių branduolyje. Jis atsakingas už genų raiškos reguliaciją ir DNR replikaciją. „Mano kuriami fluorescenciniai dažikliai - molekulės, pasižyminčios gebėjimu absorbuoti šviesą bei išspinduliuoti ją, todėl leidžia stebėti ląstelėse vykstančius pokyčius. Taip naudojant ypatingai aukštos skiriamosios gebos mikroskopą galima nagrinėti ląstelėse vykstančius struktūrinius pokyčius"", - atkreipia dėmesį D.Bubnytė, šiuo metu doktorantūrą studijuojanti ir tyrimus atliekanti Vokietijoje. KTU nuotr./Dovilė Bubnytė laboratorijoje KTU alumnė priduria, kad šie fluorescenciniai dažikliai sukurti remiantis jų gebėjimu sąveikauti su ląstelėmis, nepakenkiant joms. Stebi branduolyje vykstančius pokyčius D.Bubnytės vykdomas tyrimas yra reikšmingas ir svarbus, nes sudaro galimybes stebėti ląstelės branduolyje esančio chromatino pokyčius. Tai suteikia informacijos galinčios padėti vėliau kurti naujus ligų diagnozavimo metodus. „Dažnai fluorescenciniai dažikliai susiduria su praeinamumo pro ląstelės membraną problema, kurią savo doktorantūros projekte sprendžiu. Jų vėlesnis panaudojimas ląstelės branduolio pokyčiams stebėti suteiktų informacijos apie vykstančius procesus gyvose ląstelėse"", - sako D.Bubnytė. Galimybė stebėti, kaip keičiasi chromatino struktūra, padeda geriau suprasti ląstelėse vykstančius procesus. Tyrimų metu gautos žinios suteiktų informacijos, leidžiančios tobulinti jau esamus chromatino žymėjimo metodus, prisidėtų prie naujų diagnostinių strategijų kūrimo arba leistų plėtoti efektyvesnius gydymo metodus. „Mano projektas - svarbus mokslininkams, dirbantiems su chromatino žymėjimo metodais bei jų pritaikymu. Džiaugiuosi, kad Vokietijoje galiu įgyti žinių dirbant su vienais geriausiais mokslininkais savo srityje, kas atveria duris prisidėti prie naujų ir svarbių atradimų kūrimo"", - priduria D.Bubnytė. Po studijų Vokietijoje - naujos kryptys D.Bubnytė neslepia, kad jos kelionė į doktorantūros studijas prasidėjo dar KTU magistrantūros metais, kai pasinaudojusi tarptautinių mainų „Erasmus+"" praktika išvyko į Makso Planko Daugiadisciplininių Gamtos Mokslų institutą. Šiuo metu jame jaunoji mokslininkė ir studijuoja doktorantūrą. „Baigusi doktorantūros studijas, Vokietijoje užsibūti neplanuoju, todėl jau pradedu žiūrėti, kur galėčiau tęsti savo karjerą. Neatmetu galimybės sugrįžti į Lietuvą, jei pasitaikys man įdomus projektas, kuriame galėčiau pritaikyti savo įgytas žinias"", - įsitikinusi ji.","KTU absolventė Dovilė Bubnytė kuria fluorescencinius dažiklius, skirtus ląstelių branduolio chromatino pokyčiams stebėti, kas gali padėti tobulinti ligų diagnozavimo metodus. Ji doktorantūrą studijuoja Vokietijoje ir ateityje svarsto tęsti savo karjerą Lietuvoje, jei pasitaikys įdomus projektas."
"Balandžio 3-4 dienomis, Mažeikių mieste, Telšių apskrities vyriausiojo policijos komisariato Kriminalinės policijos Organizuoto nusikalstamumo tyrimo skyriaus pareigūnai bendradarbiaudami su Mažeikių rajono policijos pareigūnais bei atlikdami suplanuotus ikiteisminio tyrimo veiksmus dėl neteisėto disponavimo narkotinėmis medžiagomis, įtariama, turint tikslą jas platinti, su įkalčiais sulaikė tris asmenis: vaikiną, gim. 1992 m., vaikiną, gim. 1990 m., ir vaikiną, gim. 1996 m. Asmenys į pareigūnų akiratį pateko dar praėjusių metų gruodžio mėnesį. Tą kartą, turint informacijos apie galimai vykdytą kvaišalų platinimą, pradėtas ikiteisminis tyrimas. Tęsdami tyrimo veiksmus, balandžio 3 d. 16.44 val., Mažeikių mieste, Pavasario g., vaikino, gim. 1996 m., vairuojamas automobilis „Mercedes Benz"" buvo sustabdytas policijos pareigūnų. Pas asmenį kratos metu rasti ir paimti du folijos paketėliai su viduje esančiu nenustatytu kiekiu, įtariama, narkotinių ar psichotropinių medžiagų. Įtariamojo atžvilgiu pradėtas ikiteisminis tyrimas pagal LR BK 259 str. 1 d. Balandžio 4 d. 9.23 val., Mažeikiuose, Žemaitijos g., Telšių apskrities pareigūnai, pas vaikiną, gim. 1992 m., namuose kratos metu rado ir paėmė, neteisėtai įgytas ir laikytas narkotines ar psichotropines medžiagas. Tokiais savo veiksmais asmuo įtariamas padaręs nusikalstamą veiką, numatytą Lietuvos Respublikos baudžiamojo kodekso 260 str. 1 d. Trečiajam vaikinui, gim. 1990 m., pradėtas ikiteisminis tyrimas pagal LR BK 260 str. 1 d., pareigūnams turint duomenų, kad jis veikdamas su dar dviem asmenimis Mažeikių mieste neteisėtai disponuoja narkotinėmis ir/ar psichotropinėmis medžiagomis ir galimai jas perdavinėja. Ikiteisminį tyrimą organizuoja ir jam vadovauja Šiaulių apygardos prokuratūros Organizuotų nusikaltimų ir korupcijos tyrimo skyriaus prokurorai. Visiems įtariamiesiems skirtos kardomosios priemonės. Už neteisėtą disponavimą narkotinėmis ar psichotropinėmis medžiagomis turint tikslą jas platinti numatytas laisvės atėmimas nuo 2 iki 8 metų. Už neteisėtą disponavimą narkotinėmis ar psichotropinėmis medžiagomis be tikslo jas platinti asmuo baudžiamas viešaisiais darbais arba bauda, arba laisvės apribojimu, arba areštu. Vadovaujantis Lietuvos Respublikos Konstitucijos 31 str., asmuo laikomas nekaltu, kol jo kaltumas neįrodytas įstatymo nustatyta tvarka ir pripažintas įsiteisėjusiu teismo nuosprendžiu.","Balandžio pradžioje Mažeikiuose buvo sulaikyti trys asmenys, įtariami neteisėtu narkotinių medžiagų disponavimu ir platinimu, visuomenės saugumą užtikrina Telšių apskrities policija, o tyrimą organizuoja Šiaulių apygardos prokuratūra. Įtariamiesiems gresia rimtos bausmės, tačiau jie laikomi nekaltais, kol jų kaltumas nebus įrodytas teisme."
"Pirmadienį paskelbtoje pirmojoje per dešimtmetį atnaujintoje ataskaitoje daugiausia dėmesio skiriama blogiausiam scenarijui, pagal kurį 9 balų stiprumo žemės drebėjimas 900 km ilgio vandenyno įduboje, kurioje susikerta tektoninės plokštės ir kuri vadinama Nankai įduba, gali sukelti milžinišką žalą. Nelaimių planuotojai savo prognozes grindė žemės drebėjimu ir su juo susijusiu cunamiu, kuris smogtų didžiajai daliai Japonijos pakrantės į vakarus nuo Tokijo, skelbia dienraštis „Financial Times"". Naujoje ataskaitoje teigiama, kad galingas žemės drebėjimas, kurio stiprumas prilygtų 9,0 balo stiprumo drebėjimui, 2011 m. kovo mėn. nusiaubusiam Japonijos šiaurės rytų pakrantę, sukeltų plataus masto pastatų griūtis, cunamius ir gaisrus. Pavojingiausia būtų nelaimė žiemos vakarą Didžiausia žala ir didžiausi žmonių bei turto nuostoliai būtų patirti, jei žemės drebėjimas įvyktų žiemos vakarą, t. y. tuo metu, kai daugybė žmonių būtų susitelkę viešajame transporte ir stotyse arba ruoštų maistą ir šildytųsi ugnies pažeidžiamuose mediniuose namuose. Tokiomis aplinkybėmis žuvusiųjų skaičius gali siekti 298 000. Ekonominė žala dėl tiesioginio pastatų ir infrastruktūros sugriovimo kartu su platesnio masto trikdžiais siektų 270 trilijono jenų (1,8 trilijono JAV dolerių), t. y. maždaug pusę metinio Japonijos BVP, nurodoma ataskaitoje. Panašiai kaip ir 2011 m. žemės drebėjimo atveju, didžiausią žalą padarytų visa užliejanti banga. Vyriausybė apskaičiavo, kad cunamis nusineštų maždaug tris kartus daugiau gyvybių nei drebėjimas ir dėl jo sugriuvę pastatai. Kartu jie galėtų sužeisti apie 950 000 žmonių ir sugriauti 2,35 mln. namų. Žuvusiųjų skaičius blogiausiu atveju būtų mažesnis nei prieš 10 metų pateiktoje ankstesnėje ataskaitos versijoje, kurioje buvo įvertintas 330 000 žmonių skaičius; šis sumažėjimas daugiausia siejamas su pastatų sutvirtinimu, mobiliųjų telefonų perspėjimo sistemų kūrimu ir geresniu bendru valdžios institucijų pasirengimu. Tačiau naujojoje prognozėje, palyginti su ankstesne ataskaita, 26 proc. padidinta galima ekonominė žala - šis pokytis atspindi trejus metus didėjusią infliaciją ir didesnius duomenų analizės pajėgumus, susijusius su cunamių ir potvynių poveikiu skirtingoms zonoms. Japonija, kuri yra viena iš seismiškai aktyviausių pasaulio teritorijų, dažnai kenčia nuo gamtos stichijų. Didžioji dalis žmonių yra susitelkusi keliuose pakrantės miestuose, tad ją visuomet persekiojo galingo, itin pražūtingo žemės drebėjimo šmėkla. 2017 m. įdiegta nauja perspėjimo sistema, kuria siekiama pagerinti Japonijos pasirengimą Nankai žemės drebėjimui. Pirmasis sistemos perspėjimas suveikė praėjusių metų rugpjūtį, kai įvyko stiprus, bet galiausiai naikinančiuoju neįvardintas 7,1 balo žemės drebėjimas. Iš karto po to seismologijos ekspertai pareiškė, kad stiprus žemės drebėjimas tapo santykinai labiau tikėtinas, todėl sunerimę gyventojai ėmė pirkti būtiniausias priemones ir įrangą. 80 proc. tikimybė Sausio mėn. vyriausybinė ekspertų grupė pareiškė, kad tikimybė, jog per artimiausius 30 metų Nankai įduboje įvyks 8-9 balų stiprumo žemės drebėjimas, yra „apie 80 proc."", t. y. šiek tiek didesnė nei ankstesniais vertinimais. Toks žemės drebėjimas tiesiogiai paveiktų daugiau nei 20 iš 47 Japonijos prefektūrų, įskaitant tankiai apgyvendintus Tokijo ir Osakos didmiesčius. Naujojoje ataskaitoje teigiama, kad daugiausiai aukų būtų patirta pramonės centre - Šizuokos prefektūroje, kur, kaip baiminasi vyriausybė, gali žūti daugiau kaip 100 000 žmonių.","Pirmadienį paskelbtoje ataskaitoje analizuojamas galimas 9 balų stiprumo žemės drebėjimo ir cunamio poveikis Japonijai, kuris galėtų sukelti didžiulius žmonių ir ekonominius nuostolius, ypač žiemos vakarą. Nors tikimybė, kad toks įvykis atsiras per artimiausius 30 metų, yra 80 proc., gera naujiena yra tai, kad žuvusiųjų skaičius nuo ankstesnių prognozių sumažėjo dėl geresnio pasirengimo, nors ekonominė žala padidėjo dėl infliacijos."
"Pirmasis šalyje populiacinis biobankas atidarytas pirmadienį Vilniaus universiteto Medicinos fakulteto Medicinos mokslų centre. Biobanko įkūrėjai kviečia jo dalyviais tapti visus Lietuvos gyventojus, įskaitant vaikus nuo gimimo (su tėvų ar globėjų sutikimu), ir taip prisidėti prie sveikesnės visuomenės kūrimo. Tai galima padaryti duodant kraujo mėginius, kurie papildys mūsų tautos biologinių mėginių kolekciją ir bus naudojami mokslininkų medicinos mokslo tyrimams. Žinomi visuomenėje žmonės, tapę vienais pirmųjų biobanko dalyvių, teigė matantys didelę prasmę biobanko veikloje. Virgilijus Alekna, olimpinis, Pasaulio ir Europos čempionas, Seimo narys „Sveikinu populiacinio biobanko įkūrėjus ir kviečiu visus Lietuvos gyventojus aktyviai dalyvauti jo veikloje. Patikėkime biobankui savo biologinius mėginius ir tikrai turėsime sveikesnę Lietuvą ateityje"", - teigė olimpinis, Pasaulio ir Europos čempionas, Seimo narys V. Alekna, tapęs vienu pirmųjų populiacinio biobanko dalyvių. „Dalyvauti visiems labai svarbu, nes tai darome ne vien dėl savęs, bet ir dėl kitų. Kiekvienam, šiandien kalbėjusiam biobanko atidaryme, reikėtų atsivesti po kokį šimtą žmonių ir įkalbėti juos tapti biobanko dalyviais, nes visa tai prisidės prie mūsų visuomenės sveikatos gerinimo"", - kalbėjo V. Alekna. Paklaustas, ar rūpinasi savo sveikata, daugybę įspūdingų laimėjimų sporto srityje iškovojęs V. Alekna teigė, kad „yra kur pasitempti šiuo klausimu"". „Tiesiog gyvenu gyvenimą. Tačiau stengiuosi laikytis principo kuo daugiau judėti ir valgyti sveikesnį maistą. Judėjimas ir šiandien tebėra labai svarbi mano gyvenimo dalis"", - sakė V. Alekna. Živilė Kropaitė-Basiulė, televizijos ir radijo laidų vedėja, moderatorė „Pirmąsyk apie tai, kad reikia kur nors palikti kokį nors mėginį, susimąsčiau, kai Genocido centre (LGGRTC) pamačiau kvietimą nerastų partizanų giminaičiams pasidaryti biologinį (DNR) mėginį. Atradus neatpažįstamus palaikus, ateityje būtų galima mėginius sulyginti ir kažkurioje giminėje, galbūt net ir mano, įgyvendinti net kelių kartų misiją pagaliau rasti palaikus. Man atrodo, kad tai vienas iš pavyzdžių mums, nedirbantiems šitoje srityje, galinčių iliustruoti, kiek daug galima sužinoti turint biologinius mėginius. Gretos Skaraitienės / BNS nuotr./Živilė Kropaitė-Basiulė Tarkim, mano partizanų ryšininkė močiutė buvo ilgaamžė ir atspari stresui. Gal būtų įmanoma nustatyti, ar toks atsparumas slypi mūsų visos tautos genuose? Bandau svarstyti per asmeninę prizmę, bet nutuokiu, kad šitas projektas yra milžiniškos vertės Lietuvos mokslui ir medicinai"", - teigė populiaciniam biobankui savo kraujo mėginį davusi Ž. Kropaitė-Basiulė, taip pat prisijungusi prie populiacinio biobanko kaip viena pirmųjų jo dalyvių. Aurimas Kamantauskas, į įtakingiausių renginių industrijos asmenybių šimtuką pasaulyje įtrauktas renginių režisierius, agentūros „ReKūrai"" vadovas Renginių režisierius ir tinklalaidės „Kamantinėjimai"" autorius A. Kamantauskas antrino, kad tapti populiacinio biobanko dalyviu yra mažiausia, ką kiekvienas galime padaryti Lietuvos mokslo vardan. „Tai tarsi sveikatos indėlis, kuris, tikiu, pasitarnaus kiekvieno mūsų sveikatos ir ilgaamžiškumo geno paieškoms. Man labai smalsu, kur mokslo pažanga visus mus nuves. Piliečių pareiga tą kelią padaryti kuo tiesesnį ir trumpesnį. Viliuosi, jog prie populiacinio biobanko veiklos prisidės kiekvienas Lietuvos pilietis ir įsitrauks ne tik pats, bet ir atsives visą šeimą, kaimynus, draugus. Manau, kad tai gali mus atvesti iki daug svarbių medicinos mokslo laimėjimų, galbūt net atverti duris mūsų mokslininkams iki Nobelio premijos. Labai to linkiu"", - kalbėjo A. Kamantauskas. Gretos Skaraitienės / BNS nuotr./Giedrė Kvedaravičienė, Aurimas Kamantauskas Marius Ivaškevičius, dramaturgas, režisierius, Lietuvos nacionalinės kultūros ir meno premijos laureatas „Mano abu tėvai gydytojai, žmona taip pat gydytoja, tad medicina visą gyvenimą buvo šalia manęs. Visiems, aišku, buvo keista, kad aš pats į tą sritį nenuėjau. Bet užaugau šalia ligoninių ir kaip pacientas, ir kaip gydytojų vaikas. Man svarbi Lietuvos medicina, aš ją labai gerbiu. Tai buvo viena priežasčių, kodėl aš nedvejodamas sutikau tapti vienu pirmųjų populiacinio biobanko dalyvių. Artimieji mane jau anksčiau vis siųsdavo pasidaryti kraujo tyrimų, o aš vis atsisakydavau, tad dabar buvo proga tai padaryti"", - juokiasi dramaturgas ir režisierius M. Ivaškevičius, populiacinio biobanko atidarymo metu taip pat buvęs tarp pirmųjų, davusių savo kraujo mėginį medicinos mokslo tyrimams. Gretos Skaraitienės / BNS nuotr./Marius Ivaškevičius Jis pridūrė, kad stengiasi gyventi sveikiau, tačiau tai ne visuomet pavyksta dėl darbo specifikos. „Dirbdamas gyvenu nesveikai, o nedirbdamas stengiuosi tai kompensuoti. Juokauju, kad aš į biobanką pakviestas daugiau kontrastui parodyti, kaip atrodo nesveikai gyvenančio lietuvio kraujas. Jei rimtai, būna dalykų, kurie yra svarbu ne tik asmeniškai, bet ir visuomenei. Kaip, pavyzdžiui, rinkimai. Tu eini, balsuoji, nes jauti, kad nuo tavęs kažkas gali priklausyti, net jei esi tik maža ląstelė dideliame organizme. Taip ir čia - pasijuskime kartu to didelio organizmo ląstelėmis. Ir jeigu tam organizmui prireikė 50 mililitrų mūsų kraujo, nepagailėkim, atneškime jo. Ir tai bus nauda ir mums, ir mūsų vaikams, ir anūkams"", - kviečia M. Ivaškevičius.","Vilniaus universitete atidarytas pirmasis populiacinis biobankas Lietuvoje, kviečiantis visus gyventojus tapti dalyviais, siekiant prisidėti prie medicinos mokslo tyrimų ir sveikesnės visuomenės kūrimo. Žinomi visuomenės veikėjai, tokie kaip Virgilijus Alekna, Živilė Kropaitė-Basiulė ir Marius I"
"G.Davidson dar paauglystėje buvo diagnozuota reta liga, dėl kurios ji neteko gimdos, tad šis įvykis, moteris pripažino, tapo „didžiausia dovana, kokios tik galėjo kartu su sutuoktiniu Angusu prašyti"". Gimdos donore tapo G.Davidson sesuo. Sutuoktiniai savo penkių savaičių mergaitę pavadino Amy Isabel, pagerbdami seserį Amy Purdy, kuri dovanojo savo gimdą ir ištvėrė aštuonias valandas trukusią operaciją, bei transplantacijos specialistę Isabel Quiroga. Tyliai vylėsi G.Davidson dukra, 2,04 kg sveriantis kūdikis gimė vasario 27 d., Karalienės Šarlotės ir Čelsio ligoninėje Londone, atlikus planuotą cezario pjūvio operaciją. Sutuoktinių pora tikino visada turėjusi „tylią viltį"", kad gimdos transplantacija bus sėkminga, ir jie galėsią sukurti šeimą. Šis atradimas suteiks naują viltį moterims, kurios gimė be gimdos arba kurios turi gimdos patologiją. JK buvo atliktos dar trys gimdos persodinimo operacijos naudojant mirusių donorių gimdą, ir medikai tikisi, kad šių gimdų recipientės susilauks kūdikių. Kitos 10 moterų laukia patvirtinimo dėl 25 tūkst. svarų sterlingų (apie 29242 Eur) vertės gimdos transplantacijos, o dar šimtai moterų išreiškė susidomėjimą programa, kurią finansuoja labdaros organizacija „Womb Transplant UK"". Woman becomes first UK womb transplant recipient to give birth https://t.co/c81TUYo5dI via @andrewgregory — Ash Paul (@pash22) April 8, 2025 Tikisi finansavimo Ši organizacija turi leidimą 10 mirusių donorių ir penkioms gyvų donorių transplantacijoms. Ji tikisi, kad ateityje JK nacionalinė sveikatos priežiūros sistema skirs finansavimą. Amy Isabel gimė po 25 metus trukusių novatoriškų tyrimų, kuriems vadovavo profesorius Richardas Smithas, labdaros organizacijos klinikinis vadovas. „Jaučiu neįtikėtiną džiaugsmą: praėjus 25 metams nuo šio tyrimo pradžios pagaliau turime kūdikį, mažąją Amy Isabelle. Tai nuostabu"", - džiaugėsi R.Smithas. G.Davidson, dietologė iš šiaurės Londono, gimė su reta liga, kuria serga maždaug viena iš 5 000 moterų, o tai reiškia, kad jos turi neišsivysčiusią gimdą arba jos išvis nėra. Kiaušidės nepažeistos ir vis dar gamina kiaušinėlius bei moteriškus hormonus, todėl pastojimas įmanomas gydant nevaisingumą. G.Davidson nėštumo metu vartojo imunosupresantus, kad jos organizmas neatmestų sesers gimdos. Ji sakė, kad tikrai norėtų susilaukti dar vieno kūdikio. Pasaulyje atlikta daugiau kaip 100 gimdos persodinimo operacijų ir manoma, kad dėl to gimė mažiausiai 50 kūdikių. Pirmasis sėkmingas gimdymas po transplantacijos įvyko 2014 m. Švedijoje, kai kūdikis - Vincentas - gimė 36 metų moteriai, kuri jį apibūdino kaip „tobulą"".","G. Davidson, neturėjusi gimdos dėl retos ligos, tapo pirmąja moterimi JK, kuriai gimdos transplantacija leido susilaukti kūdikio; donore tapo jos sesuo, o ši sėkmė teikia vilties moterims, kurios negali natūraliai pastoti."
"Užtemimų sezonas jau praėjo, tačiau planetos vis dar sukelia intensyvias energijas, todėl jaudinantys momentai beveik neišvengiami. Balandžio pradžia - kupina aistros ir jaudulio, kai Marsas sudaro sekstilį su Uranu ir tuo pačiu harmonizuoja su Saturnu balandžio 4 dieną. Tai sukuria netikėtus romantinius pliūpsnius - tiek naujoje simpatijoje, tiek jau esamuose santykiuose. Energija - šviežia ir įkvepianti. Tą pačią dieną Mėnulis pasiekia pirmąjį ketvirtį Vėžio ženkle, suteikdamas emocinio gilumo santykiams, padėdamas išsakyti poreikius ir geriau įsiklausyti į partnerį. Balandžio 6 d. Venera su Marsu susijungs viliojančiu šokiu - tai tobula romantikos ir jausmingumo pusiausvyra. Kitą dieną, Venera susijungs su Saturnu, įžemindama tavo vertybes bei romantiškus troškimus - ar esi pasiruošęs įsipareigoti? Balandžio 8 d. Venera sudarys sekstilį su laisvę mylinčiu Uranu - tai kvietimas nuotykiams, spontaniškiems veiksmams ir žaismingumui. Balandžio 12 d. - svarbi diena: Venera baigs retrogradą ir stos tiesiai, tuo pačiu įvyks pilnatis Svarstyklėse. Ši pilnatis apšvies įsipareigojimus, partnerystes ir disbalansą tavo asmeniniame gyvenime - tai laikas atskleidimams ir sprendimams. Avinas 15min nuotr./Avinas Balandis - tavo mėnuo, nes Saulė iki balandžio 19 d. keliauja tavo ženklu, o iki pat 29 d. čia vieši ir meilės planeta Venera. Tavo asmenybė dabar šviečia ryškiai - žmonės tave mato, girdi ir jaučia. Tai puikus metas romantikai - tiek naujai meilei, tiek esamos partnerystės atgaivinimui. Jeigu esi vienišas, dabar gali į tavo gyvenimą įžengti žmogus, kuris atspindi tavo energiją - aistringas, nuoširdus, atviras. Meilė gali prasidėti spontaniškai, su kibirkštimi, su žvilgsniu. Galimas susitikimas per draugus, vakarėlį, netikėtą renginį. Dabar drąsa - tavo stiprybė. Jeigu turi partnerį, Venera padės išreikšti meilę žodžiais ir veiksmais. Tai geras metas planuoti kažką ypatingo kartu: savaitgalio kelionę, netikėtą vakarienę ar tiesiog atvirą pokalbį apie jausmus. Atvirumas šį mėnesį tavo supergalia. Meilės kulminacija: Balandžio 6 d., kai Venera susijungia su Neptūnu - tai diena, kai meilė gali jaustis kaip magija. Jautis 15min nuotr./Jautis Balandžio pradžioje gali jaustis kiek labiau užsidaręs ar net introspektyvus. Venera, tavo valdovė, dar ne tavo ženkle, tad širdis gali ieškoti atsakymų - ką iš tiesų nori jausti, kas iš tikrųjų svarbu. Tai ne laikas skubėti ar spausti save dėl meilės. Jei nori užmegzti ryšį, šį mėnesį geriau ieškoti gilesnių, sielą siejančių pokalbių, nei paviršutinių flirtų. Tavo intuicija - nepaprasta. Marsas Žuvyse skatina romantiškus, net sapniškus santykius - gali patirti stiprų emocinį ryšį su žmogumi, kurį vos pažįsti. Paskutinėmis balandžio dienomis viskas keičiasi - nuo balandžio 29 d. Venera pereina į tavo ženklą, o tai reiškia, kad meilė atsigręžia į tave visa savo galia. Būsi žavus, geidžiamas ir trokštamas. Tai ženklas, kad gegužė bus ypatinga tavo širdžiai. Dvyniai 15min nuotr./Dvyniai Meilės srityje - didelis judesys. Esi vienas socialiausių Zodiako ženklų, o šį mėnesį viskas dar labiau suintensyvėja. Balandžio pradžioje Marsas tavo draugystės sektoriuje kelia norą bendrauti, flirtuoti ir ieškoti ryšio, kuris būtų paremtas ne tik aistra, bet ir bendrumu. Tai metas, kai meilė gali prasidėti nuo draugystės. Galbūt pajusi kibirkštį su seniai pažįstamu žmogumi? O gal susipažinsi per bendrus interesus, veiklą, hobį? Vienišiems: Venera tave palaiko - net jei esi kuklus ar neieškai specialiai, vis tiek gali sulaukti dėmesio. Tau svarbu autentiškumas - šį mėnesį traukia žmonės, su kuriais gali nuoširdžiai kalbėti apie viską. Santykiuose: Galite atnaujinti santykių džiaugsmą, įtraukdami žaidimų, pokalbių, net spontaniškų išvykų. Vėžys 15min nuotr./Vėžys Tavo meilės sritis balandį susijusi su emociniu saugumu ir stabilumu. Tu ieškai ne tik aistros, bet ir pasitikėjimo. Gali iškilti klausimai apie partnerystę - ar esi vertinamas? Ar tavo emociniai poreikiai atliepiami? Balandžio 4 d. Mėnulis tavo ženkle atneš gilų emocinį momentą - gali pasijausti jautresnis, bet tai ir puiki proga išgirsti savo tikruosius jausmus. Vienišiams: Šis mėnuo ne apie paviršutinius flirtus, o apie tikrą, brandų ryšį. Jei jauti, kad trūksta gylio - nebijok pasitraukti. Partnerystėje: Puikus metas pasikalbėti apie bendrą ateitį, pasvajoti, kartu susikurti viziją. Ypatinga diena - balandžio 6 d., kai Venera įneša švelnumo, romantikos ir širdies šviesos. Liūtas Shutterstock nuotr./Liūtas Meilės gyvenime - švytėjimas, nuotykis ir energija! Saulė Avine tave uždega - esi pasiruošęs veikti, flirtuoti, mylėti. Tavo žavesys dabar stiprus kaip niekad, o Venera Avine suteikia magnetizmą. Vienišiems: Tai mėnuo, kai gali prasidėti meilė iš pirmo žvilgsnio. Nebijok išsiskirti, būti ryškus, drąsus - tau tai tinka. Žmones traukia tavo pasitikėjimas ir nuoširdumas. Santykiuose: Galite atrasti naują aistros bangą - svarbu išeiti iš rutinos, sukurti nuotykį, net jei tai tik piknikas parke ar kartu šokami šokiai virtuvėje. Balandžio 20 d. Saulė pereis į Jautį ir suteiks šiek tiek daugiau rimties - gali pradėti galvoti apie ilgalaikius įsipareigojimus. Mergelė 15min nuotr./Mergelė Tavo meilės gyvenime vyrauja gilūs, permąstyti jausmai. Tu nesi linkęs pulti stačia galva - tau svarbus saugumas, emocinis ir praktinis. Šį mėnesį tavyje gali kilti poreikis išgryninti, kas tau tikra. Marsas tavo priešiniame ženkle (Žuvyse) visą mėnesį - tai reiškia, kad partnerystės tema bus labai stipri. Tavo širdis nori būti matoma, išgirsta, suprasta. Vienišiams: Gali pasirodyti žmogus, kuris išjudins tavo gilias emocijas. Tai nebus paviršutiniška pažintis - gali būti, kad teks apsispręsti, ar leisti sau mylėti. Esant santykiuose: Marsas gali sukelti tam tikrą įtampą - bet ir aistrą. Balandžio viduryje - ypač svarbus metas kalbėtis, gilinti ryšį, aiškiai išsakyti, ko trokšti. Svarstyklės 15min nuotr./Svarstyklės Šį mėnesį tavo meilės gyvenimas įgauna pagreitį. Venera - tavo valdovė - iki balandžio 29 d. keliauja per Avino ženklą, kuris yra tavo priešinis ženklas. Tai reiškia, kad visas dėmesys - į partnerystę. Gali jaustis labiau priklausomas nuo kitų, bet kartu ir intensyviau trokšti artumo, šilumos, aistros. Vienišiams: Tai vienas geriausių metų laikotarpių naujoms pažintims. Gali sutikti žmogų, kuris visiškai priešingas tau, bet tuo pačiu - labai intriguojantis. Įtampa tarp jūsų gali virsti aistra. Drąsa kalbėtis, rizikuoti ir atsiverti šį mėnesį - tavo kelias į meilę. Santykiuose: Gali iškilti iššūkių - partneris gali būti kiek impulsyvesnis, tiesmukas. Tačiau tai kartu padeda išryškinti, kur reikia daugiau atvirumo ir tikro ryšio. Tinka išbandyti ką nors naujo poroje - bendras projektas, kelionė, net nauja rutina. Skorpionas 15min nuotr./Skorpionas Balandį tavo meilės gyvenimas tarsi atgimsta - subtiliai, bet intensyviai. Marsas, tavo valdovas, yra Žuvyse, kūrybiškumo ir meilės zonoje. Tai reiškia, kad aistra, romantika, menas, net mistika tampa tavo meilės temomis. Vienišiams: Tai vienas romantiškiausių mėnesių. Meilė gali pasirodyti netikėtai - per kūrybinę veiklą, meninį projektą, dvasinius ieškojimus. Labai stipri trauka žmogui, kuris supranta tavo gilesnę pusę, kuris nori ne tik išorės, bet ir tavo sielos. Santykiuose: Laikas įnešti švelnumo, muzikos, dailės, kūrybos. Gali jaustis labiau prijautęs partneriui - tai sustiprina intymumą. Geras metas kalbėtis ne žodžiais, o jausmais - per laiką kartu, prisilietimus, žvilgsnius. Ypatinga diena - balandžio 6 d., kai Venera ir Neptūnas kuria tikrą meilės magiją tavo jausmų sektoriuje. Šaulys 15min nuotr./Šaulys Širdis trokšta nuotykių - ir visata sako TAIP. Saulė ir Venera Avine šildo tavo romantikos sektorių - tai vienas žaismingiausių, gyvybingiausių mėnesių tavo meilės gyvenimui. Gali net pasijusti kaip paauglys - gyvas, veržlus, įsimylėjęs į patį meilės pojūtį. Vienišiams: Gali užsimegzti romanas, kuris bus intensyvus, bet ne būtinai ilgalaikis. Visgi - to dabar ir reikia. Flirtas, smagus bendravimas, šypsenos - tai tavo meilės kalba balandį. Porose: Dabar reikia atnaujinti santykius per veiksmą. Kartu leiskitės į naują veiklą, žaiskite, juokitės, prisiminkite, kodėl jus traukia vienas prie kito. Tai mėnuo, kai meilė atsinaujina. Ožiaragis Ožiaragis Tavo meilės gyvenimas balandį juda giliau nei įprastai. Daugiausiai dėmesio skiriama emociniam pagrindui - saugumui, bendrumui, šaknims. Galvoji ne tik apie meilės žodžius, bet ir apie jos realų pamatą. Vienišiams: Gali sutikti žmogų, kuris tau sukelia jaukumo jausmą, artumą, namų troškimą. Tai nebus lengvabūdiška pažintis - ji iš karto turės svorio. Jei kažkas jau yra tavo akiratyje - dabar laikas eiti gilyn. Santykiuose: Tai mėnuo, kai vertėtų kurti daugiau buvimo kartu - namuose, gamtoje, be skubėjimo. Kalbėkite apie ateitį - net jei dar viskas neaišku. Tavo ištikimybė ir pastovumas dabar ypač vertinami. Vandenis 15min nuotr./Vandenis Meilė balandį - tai pokalbis, žinutė, idėja, netikėtas susitikimas. Tu atveri savo širdį per protą, bendravimą, intelektą - ir šį mėnesį būtent šios sritys tave veda į meilę. Venera ir Saulė aktyvuoja tavo komunikacijos zoną - žodžiai turi galią. Vienišiams: Įdomios pažintys gali prasidėti nuo pokalbio - tiek internete, tiek realybėje. Svarbu, kad žmogus turėtų ką pasakyti. Jei jauti mentalinį ryšį - seks ir emocinis. Porose: Laikas kalbėtis. Apie viską. Dabar galite išspręsti ilgai vilkintus klausimus, nes abu gebėsite girdėti vienas kitą kitaip. Maži gestai, mieli laiškeliai ar net smagūs ginčai gali dar labiau suartinti. Žuvys 15min nuotr./Žuvys Šį mėnesį meilė turi daug švelnumo, bet ir šiek tiek chaoso. Marsas - aistros planeta - keliauja tavo ženklu, tad jauti didelį emocinį ir fizinį poreikį būti mylimam. Tai gali reikšti ir stipresnius troškimus, ir didesnį jautrumą. Vienišiams: Gali kilti meilė labai greitai - netikėta pažintis, stipri trauka. Tačiau būk atsargus - lengva įsimylėti vaizdinį, ne realų žmogų. Leisk laikui parodyti, ar tai tikra. Santykiuose: Gali būti labai arti vienas kito, bet ir jausti poreikį atsitraukti, kad vėl iš naujo susijungtumėte. Stiprinkite intymumą per buvimą, per širdingą tylą. Seksualinė energija - aukšta, tad mėgaukitės vienas kitu. Ypatinga diena - balandžio 6 d. - gali atnešti sapnišką, dvasinį meilės išgyvenimą. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Balandžio mėnesį astrologija numato intensyvias ir dinamiškas energijas, kurios paveiks meilės ir santykių sritis visiems zodiako ženklams. Šio laikotarpio horoskopai pabrėžia romantikos, aistros ir spontaniškų nuotykių galimybes, tačiau rekomenduojama šią informaciją vertinti kritiškai, nes horoskopai dažnai skaitomi kaip"
"Gatves ir kelius Vilniuje kelininkai paprastai barstyti pradeda spalio pabaigoje-lapkričio pradžioje. Vilniaus savivaldybė tvirtina žiemos sezonui jau pasiruošusi - šiuo metu jau pasirašytos sutartys ir užsakyta 18 tūkst. tonų smėlio ir 1,2 tūkst. tonų raudonos techninės druskos. „Šios medžiagos bus naudojamos smėlio ir druskos mišiniui ruošti. Patikslinus kiekius, užsakysime ir baltą druską bei kitus reikalingus priedus"", - teigė Vilniaus savivaldybės Statinių skyriaus vedėjas Arūnas Visockas. Artimiausiu metu kelininkai budėti naktimis, stebėdami kelių būklę, dar neketina. „Pagal orų prognozes šalčių tikimės tik spalio gale, todėl laiko tikrai turime, o kadangi kelių dangos vis dar įšilusios, kelių laipsnių šaltukas naktimis eismo saugumui įtakos neturi. Be to, sandėliuose vis dar esame sukaupę 2 tūkst. tonų baltos druskos ir apie 7 tūkst. tonų smėlio ir druskos mišinio"", - aiškino A.Visockas. Kaip įprastai, barstymo technika budėti pradės lapkričio pradžioje, nebent orai anksčiau pasikeistų. Žiemai dažniausiai užtenka 15 tūkst. tonų druskos ir 18-20 tūkst. tonų smėlio ir druskos mišinio. Tačiau pastarasis žiemos sezonas (2012-2013 m.) buvo rekordinis - tuomet iš viso Vilniuje išbarstyta 26 tūkst. tonų druskos ir 37 tūkst. tonų smėlio druskos mišinio. Tai beveik dvigubai daugiau nei įprasta.","Vilniaus savivaldybė pasiruošusi žiemos sezonui, užsakiusi smėlį ir druską keliams barstyti, tačiau budėti kelininkai pradės tik lapkričio pradžioje, nes šiuo metu naktinių šalnų neprognozuojama. Praėjusios žiemos sezonas buvo rekordinis pagal sunaudotas medžiagas."
"„Džiaugiuosi įvykusia demokratijos švente Lietuvos stalo teniso asociacijos bendruomenėje. Žinau, kad laukia daug iššūkių, bet esu pasirengęs dirbti kartu su visa savo komanda ir partneriais, kad pasiektume mūsų bendrą viziją. Sieksiu kurti vieningą bendruomenę, kuri jungia žaidėjus, trenerius, šeimas, rėmėjus ir gerbėjus visoje šalyje; stiprinsiu mūsų klubų potencialą ir kokybiškas paslaugas; daug dėmesio skirsime jaunųjų talentų paieškoms, bendravimui ir bendradarbiavimui su savivaldybėmis"", - po rinkimų kalbėjo Asociacijos naujasis prezidentas Valdas Martinkus. Lietuvos stalo teniso asociacijos nuotr./Inga Navickienė ir Valdas Martinkus Lietuvos stalo teniso asociacijos viceprezidentais išrinkti Rūta Garkauskaitė-Paškauskienė ir Mironas Krejeris. „Dėkoju visiems už išreikštą pasitikėjimą manimi. Turime nuveikti daug darbų tiek Lietuvos, tiek ir užsienio erdvėje. Tikiu, kad pavyks sutelkti visą stalo teniso bendruomenę kelyje į šio sporto šakos masiškumo didinimą Lietuvoje, siekį aukštų pergalių, aktyvią veiklą tarptautinėse organizacijose. Taip pat, būsime aktyvūs sprendžiant lyčių lygybės sporte, sporto veteranų aktyvesnės įtraukties, negalią turinčių žmonių didesnio prieinamumo prie mūsų sporto šakos klausimais"", - mintimis dalijosi garsiausia 21 amžiaus stalo tenisininkė, Asociacijos viceprezidentė Rūta Garkauskaitė-Paškauskienė. Lietuvos stalo teniso asociacijos nuotr./Rūta Garkauskaitė-Paškauskienė Lietuvos stalo teniso rinkiminės-ataskaitinės konferencijos metu išrinkti Vykdomojo komiteto nariai: Raimondas Jackevičius, Artūras Orlovas, Gediminas Ušackas, Gintautas Juchna. Teisės ir etikos komisijos pirmininkas - Andrejus Genzuras; patvirtintas Trenerių tarybos pirmininkas - Viktoras Frizelis. Teisėjų kolegijos pirmininku išrinktas Andrius Černeckis. Konferencijoje dalyvavo 20 narių, turinčių balso teisę. Po Lietuvos nepriklausomybės atkūrimo Lietuvos stalo teniso asociacijai vadovavo: 1991-1994 Vidmantas Žemelis, 1994-2017 Rimgaudas Balaiša, 2017-2018 Laimis Jančiūnas, 2018-2025 Inga Navickienė.","Lietuvos stalo teniso asociacija išrinko naują prezidentą Valdą Martinkų ir viceprezidentus Rūtą Garkauskaitę-Paškauskienę bei Mironą Krejerį, kurie kartu su naujai išrinktu Vykdomuoju komitetu sieks stiprinti bendruomenę ir plėtoti stalo tenisą tiek Lietuvoje, tiek tarptautiniu mastu."
"Šiuo metu objekte montuojami pastoliai ir atliekami kiti reikalingi darbai, o po savaitės prasidės deformacinių pjūvių ardymo darbai. Dar vėliau bus stiprinamos statinio atraminės konstrukcijos (sijos ir kolonos). Atlikus estakados sustiprinimo darbus, nuo liepos suplanuota atlikti baigiamuosius darbus, kurie turėtų būti baigti iki metų pabaigos. Primename, jog žiemos laikotarpiu Sargėnų viaduko kapitalinis remontas bei reikalingi papildomi sijų galų remonto darbai buvo sustabdyti dėl technologinės darbų keliuose pertraukos. Praėjusiais metais pradėjus Sargėnų viaduko kapitalinį remontą, atlikus dešinės pusės viaduko remonto darbus ir pradėjus darbus kairėje pusėje paaiškėjo, kad viaduko būklė yra bloga, ir kokybiškam viaduko atnaujinimui bei maksimaliam eismo saugumo užtikrinimui reikalingi papildomi sijų galų remonto darbai ties statinio atramomis. Visa tai pareikalavo papildomo laiko ir darbai užsitęsė. Eismo dalyviai informuojami, jog balandžio pabaigoje magistraliniame kelyje A1 Vilnius-Kaunas-Klaipėda, po viaduku, dėl atliekamų darbų planuojama riboti greitį iki 90 km/val., taip pat minimaliai siaurinti pravažiavimo plotį. Tuo metu eismo organizavimas viaduku vyks kaip iki šiol, t. y., dešine viaduko puse, viena eismo juosta. Po mėnesio, atliekant estakados pakėlimo ir betonavimo darbus, eismą gali tekti organizuoti apylanka, tačiau viskas priklausys nuo konstrukcijų būklės. Atsižvelgiant į vykdomus technologinius procesus, viaduke galimi tik trumpalaikiai eismo ribojimai. Sargėnų sankryžos estakada pastatyta 1993 m., paskutinis jos remontas buvo atliktas 2005 m. Tiltų ir viadukų tvarkymas yra tarp svarbiausių bendrovės „Via Lietuva"" prioritetų. Akcinė bendrovė „Via Lietuva"" rūpinasi daugiau nei 21 000 km valstybinės reikšmės kelių, daugiau nei 1 500 tiltų, viadukų, tunelių bei daugiau nei 2 000 km pėsčiųjų ir dviračių takų. Įmonė siekia, kad šalies kelių infrastruktūra būtų nuolat plėtojama, atnaujinama bei modernizuojama, kurtų pridėtinę vertę valstybei, jos gyventojams ir taptų teigiamų pokyčių vizitine kortele šalies svečiams.","Sargėnų viaduko kapitalinio remonto darbai tęsiami po žiemos pertraukos, planuojama baigti iki metų pabaigos. Dėl darbų sparta bus ribojamas greitis ir eismas gali būti organizuojamas apylanka, atsižvelgiant į konstrukcijų būklę."
"Nejaugi į šią problemą niekas neatkreips dėmesio ir dėl to niekas nė piršto nepajudins, kol, neduok Dieve, neįvyks kokia baisi nelaimė? Vaikų kelionė į mokyklą - kasdienis išbandymas ir vaikams, ir tėvams Itin nesaugi situacija, dėl kurios kilo nemažai diskusijų, susidarė kelyje Tiskūnai-Vilainiai, Vilainių gyvenvietės pradžioje. Kitoje kelio pusėje yra Vasariškių ir „Nevėžio"" sodų bendrijos. Visoje šioje atkarpoje nėra nė vienos įrengtos stotelės autobusams. Iš esmės autobusų stotelė yra tik vienoje kelio pusėje, o kitoje jos… tiesiog nėra. Nei toje, nei jokioje kitoje artimoje vietoje. Artimiausia autobusų stotelė yra nutolusi maždaug pusantro kilometro atstumu. Sutikite, kad nei vaikams, nei soduose vasarojantiems senjorams tokį atstumą įveikti pėsčiomis nėra taip jau paprasta. Kėdainiečio T.Siutilo/„Rinkos aikštė"" nuotr./Nuotraukose matoma, kaip anksti ryte mokyklinukai autobuso laukia tiesiog ant kelio, prisispaudę prie kelio atitvaro. Šioje vietoje, nei aplink mažiausiai pusantro kilometro atstumu, stotelės nėra Problema ta, kad jei jau žmonės įlipa į autobusą vienoje kelio pusėje, logiška būtų manyti, kad tie patys žmonės norės ir išlipti iš autobuso kitoje kelio pusėje. Galbūt nebūtinai toje pačioje vietoje, bet bent jau ne nutolusioje pusantro kilometro atstumu. Deja, stoteles dėsčiusiems žmonėms iš sostinės, tai, panašu, nėra savaime suprantamas dalykas. Dėl to susidarė absoliučiai nenormali situacija, kai suaugusieji ir net vaikai autobuso turi laukti tiesiog stovėdami gatvėje, nugaromis prisispaudę prie kelio atitvaro, o autobuso vairuotojas žmones sustoja paimti tiesiog iš geros valios, mat šiaip jau stotelės ten juk nėra… Suaugusieji ir net vaikai autobuso turi laukti tiesiog stovėdami gatvėje, nugaromis prisispaudę prie kelio atitvaro, o autobuso vairuotojas žmones sustoja paimti tiesiog iš geros valios, mat šiaip jau stotelės ten juk nėra… „Žmonės autobuso laukia ant važiuojamosios kelio dalies, prisispaudę prie kelio atitvaro. Kelkraščio nėra. Vairuotojai nesilaiko numatyto greičio gyvenvietės teritorijoje. Tai ypač pavojinga pasidaro tamsiuoju metų laikotarpiu. Turiu du mokyklinio amžiaus vaikus, kurie bijo laukti autobuso, o grįžę namo pasakoja, kaip „fūra vos nenunešė manęs šiandien, taip greit lėkė, kad turėjau šokti į griovį, nes važiavo visai šalia kelio krašto"". Ši kelio atkarpa netvarkinga ir nesaugi, kelkraščio nėra, autobusų stotelės nėra, perėjų nėra, fizinių greičio ribojimo priemonių įrengta nėra"", - kalbėjo kėdainietis Tomas Siutilas. Jis sakė, kad paprastai tėvai, auginantys vaikus, verčiasi per galvą ir vaikus tiek į mokyklas, tiek į būrelius vežioja patys. Tačiau kartais nutinka situacijų, kai vaikams tenka važiuoti autobusu. O tada, sako jis, tėvai kamuojasi su milžinišku nerimu, melsdamiesi, kad vaikai bus atsargūs ir tikėdamiesi, kad vairuotojai bus atidūs. Juo labiau kad dar pernai šiame kelyje įvyko avarija, kai automobilis partrenkė paspirtuku važiavusį žmogų. „Kiek pajėgiame, vaikų neleidžiame važiuoti autobusu. Bet čia ne tik šeimos su vaikais gyvena, yra senjorų, kurie paprastai susikrauna mantas išvažiuodami, tas mantas sustato prie kelio atitvaro, patys autobuso laukia kitoje kelio pusėje esančioje stotelėje, o pamatę, kad autobusas artėja, visi it kokie žąsiukai eina per kelią į kitą pusę, kur vairuotojas sustoja ir juos surenka. Tikrai situacija yra tiesiog nebenormali, juk čia gyvenvietė, gyvena nuolatos žmonės, ir mes norime jaustis saugūs"", - kalbėjo vyras. „Via Lietuva"": ten stotelės nėra, kodėl ten žmonės laukia autobuso, nesupranta Kelio ruožas priklauso valstybės įmonei „Via Lietuva"". Dar anksčiau savivaldybei įmonė rašė, kad remontuoti ar rekonstruoti sankryžos ar kelio ruožo ties minima vieta artimiausiu metu neplanuoja. Maža to, tada įmonė teigė, kad kelias yra užmiesčio tipo teritorijoje, jo techniniai parametrai atitinka didesnį nei 50 km/val. važiavimo greitį, todėl greičio mažinimo kalnelių ar ant dangos ženklintų autobusų sustojimo vietų įrengimo galimybė net nėra svarstytina. Vis dėlto dabar įmonė kiek pakeitė retoriką ir sako, kad greičio mažinimo kalneliai užmiestyje ar gyvenvietėse gali būti įrengiami tik tuo atveju, jei aplinka turi gyvenamajai teritorijai būdingus ruožus. Tad esą reikėtų įvertinti, ar kelio Vilainiai-Šventybrastis-Krekenava ruožas, kuriame kyla saugumo problema dėl keleivių išlaipinimo ir įlaipinimo, kriterijus atitinka, ir, jei atitinka, greičio ribojimo priemonės kaip ir būtų įmanomos. Vis dėlto atrodo, kad situacija gali pakrypti toli gražu ne gyventojų naudai. Ankstesniame įmonės atsakyme Kėdainių rajono savivaldybei buvo leidžiama suprasti, kad didžiausias leistinas greitis minėtoje atkarpoje gali artimu metu nebent tik padidėti, mat „Via Lietuva"" teigimu, kelio ženklai, nurodantys gyvenvietės pradžią ir pabaigą, ir taip įrėminantys kelio atkarpą, kurioje greitis turi būti 50 km/val., galimai yra pastatyti netinkamai. Taigi, kas bus, jei kelio ženklai bus, tarkime, pakeisti mėlynais ir greitis kelyje padidės iki 90 km/val.? Vienintelė išeitis bus kulniuoti tuos pusantro kilometro iki stotelės, nes tokiu greičiu lekiantis sunkvežimis lengvai įtrauktų po ratais prie kelkraščio stovinčius žmones, o ypač vaikus. Na, o tuo tarpu „Via Lietuva"" žarstosi biurokratiniais terminais ir aiškina esą nesuprantantys, kodėl gi gyventojai autobuso laukia vidury kelio. „Kaip ir galima matyti siųstose nuotraukose, kelyje Vilainiai-Šventybrastis-Krekenava (kelio numeris 2008), kairėje pusėje, maždaug ties 3,4 kilometru stotelės nėra. Pagal keleivių ir bagažo vežimo taisyklių nuostatas keleiviai turi būti įlaipinami ir išlaipinami autobusų stotyse ir stotelėse, kurios privalo būti įrengtos pagal specialius reikalavimus (įrengtos įvažos - sustojimo vietos, atitinkami kelio ženklai ir kita). Keleivių laipinimas ir išlaipinimas šioje vietoje pagal galiojančius kelių eismo taisykles yra negalimas. Kodėl šiuo atveju keleiviai vis viena yra laipinami ir išlaipinami šioje vietoje, „Via Lietuva"" pakomentuoti negali"", - sakoma įmonės pateiktame atsakyme. Stotelės kaina - mažiausiai 50 tūkst. eurų Įmonė taip pat informavo, kad vienos stotelės su įvaža (autobuso sustojimo vieta) įrengimo kaina gali siekti apie 50 tūkstančių eurų, priklausomai nuo reikalingos infrastruktūros kiekio ir pobūdžio). Visų pirma, turi būti nustatytas poreikis stotelei, apie kurį vežėjas ar savivaldybė turi informuoti „Via Lietuva"". Tačiau panašu, kad minėtame kelyje stotelės įrengimas kainuotų dar daugiau, mat tas šalia kelio einantis aklinas atitvaras ten stovi ne veltui - iškart už jo eina gana status šlaitas. „Jūsų nurodytame kelyje, beveik visame ruože ties gyvenviete kelias pastatytas ant aukšto, stataus šlaito. Norint įrengti stotelę, būtina platinti sankasą, atramines sienutes, taikyti kitus konstrukcinius sprendimus"", - teigia šalies kelius prižiūrinti įmonė. Savivaldybė: „Via Lietuva"" sprendimų neieško, teks daryti patiems „Via Lietuva"" žiniasklaidai teigė, kad jiems rūpi ne tik gera kelių būklė, bet ir visų jais keliaujančių saugumas. „Esame linkę į dialogą ir siūlytume surengti susitikimą su bendruomenės atstovais, kurio metu galėtume įsigilinti į susidariusią situaciją ir pasiūlyti galimus problemos sprendimo variantus (tiek laikinus, tiek ir ilgalaikius). Kadangi keliams skiriamas finansavimas yra ribotas, šiuo metu „Via Lietuva"" sustojimo aikšteles įrengia ar rekonstruoja tik tuose ruožuose, kuriuose yra numatyti kelio rekonstrukcijos ar remonto darbai. Remontuoti ar rekonstruoti sankryžos ar kelio ruožo ties minima vieta artimiausiu metu neplanuojama"", - teigia įmonė. Vis dėlto toks popierinis rūpinimasis krašto keliais ir gyventojais, atrodo, jau įgriso ir pačiai savivaldybei. Juk ne kam kitam, o jai reikės iš kažkur ištraukti kelias dešimtis tūkstančių eurų ir įrengti stotelę, kai šiaip jau tą daryti turėtų „Via Lietuva"". „Savivaldybė pirmiausia dar kartą kreipėsi į bendrovę „Via Lietuva"", kad būtų patikslinta, kokioje vietoje dabar yra minėtos vietos autobusų sustojimo aikštelių ir pėsčiųjų perėjos įrengimas ir kada „Via Lietuva"" galėtų atlikti darbus. Jei vieta yra vis dar tolima, tai savivaldybė ieškos galimybių, kaip savivaldybės lėšomis būtų galima pagerinti eismo saugumą šioje vietoje. Tam pirmiausia reikėtų pasirašyti bendradarbiavimo sutartį su „Via Lietuva"", - sako rajono savivaldybės vadovai. Iš tiesų tai yra vienintelė galimybė, mat ir „Via Lietuva"" savo atsakymuose žiniasklaidai akcentavo, kad autobusų sustojimo aikštelės gali būti įrengiamos ir savivaldybės lėšomis, savivaldybei finansuojant visas su tuo susijusias išlaidas, arba dalį finansavimo užtikrinant naudojantis Europos Sąjungos fondų parama. Tokiu atveju turėtų būti pasirašoma speciali bendradarbiavimo sutartis su „Via Lietuva"". „Savivaldybė tokią situaciją vertina neigiamai, nes valstybinė įmonė „Via Lietuva"" parodė, kaip neieško sprendimų, kad būtų pagerintas eismo saugumas kelyje"", - komentavo Kėdainių rajono vadovai, tačiau kada Vasariškių ir „Nevėžio"" sodų bendrijose gyvenantys ar nuolat ten autobusais važinėjantys žmonės sulauks ir ar iš viso kada nors sulauks ten autobusų stotelės, deja, tiesiai šviesiai nepasako.","Kėdainių rajone, kelyje Tiskūnai-Vilainiai, kyla saugumo problemų dėl autobusų stotelių trūkumo, todėl tiek vaikai, tiek suaugusieji priversti laukti autobuso nesaugioje vietoje prie kelio. Valstybinė įmonė „Via Lietuva“ teigia, kad infrastruktūros gerinimas nėra planuojamas, todėl sprendimų dėl saugumo"
"Daugėja pacientų, didėja finansavimas Per pastaruosius penkerius metus kompensuojamųjų vaistų vartotojų skaičius išaugo arti 20 proc. - iki beveik 1,3 mln. gyventojų. Pasak Valstybinės ligonių kasos (VLK) Vaistų kompensavimo skyriaus patarėjos Linos Škiudaitės, tai rodo dvi pagrindines tendencijas: didėjantį lėtinių ligų paplitimą ir valstybės pastangas užtikrinti, kad vis daugiau pacientų galėtų gauti reikalingą gydymą išleisdami mažiau asmeninių lėšų. VLK nuotr./Lina Škiudaitė 2024-aisiais iš Privalomojo sveikatos draudimo fondo vaistams ir medicinos pagalbos priemonėms kompensuoti kas mėnesį vidutiniškai buvo skiriama po beveik 50 mln., o per metus išleista 593 mln. eurų. Per pastaruosius 10 metų šios fondo išlaidos išaugo tris kartus. „Tai rekordinė suma, atspindinti augantį sergamumą ir kartu reiškianti didėjantį vaistų prieinamumą pacientams, taip pat ir medicinos pažangą bei augančias išlaidas naujiems vaistams, ypač onkologinėms ir lėtinėms ligoms gydyti, kurių į kompensavimo sistemą kasmet įtraukiama vis daugiau. Pernai kompensuojamųjų vaistų sąrašą papildė 42 naujos pozicijos, t. y. buvo įtraukta naujų vaistų arba išplėstos kai kurių vaistų skyrimo indikacijos. Visa tai reikšmingai pagerino pacientų galimybes gauti reikalingą gydymą"", - įsitikinusi VLK atstovė. VLK nuotr./Per 10 metų viešosios išlaidos ambulatoriniam gydymui skiriamiems vaistams ir MPP kompensuoti išaugo tris kartus Didžiausios išlaidos - onkologiniams ir kardiologiniams vaistams Pasak L. Škiudaitės, didžiausia kompensuojamųjų vaistų biudžeto dalis skiriama onkologinėms ligoms gydyti - apie 250 mln. eurų per metus. Jų poreikis nuolat auga, nes medicinos pažanga leidžia kurti vis daugiau naujų vaistų, gerinančių pacientų gyvenimo kokybę ir užtikrinančių gydymo efektyvumą. Be to, šie vaistai dažniausiai yra originalūs, o tai reiškia - brangūs, nes jų tyrimams ir gamybai reikia didelių investicijų, nėra konkurencijos. Skaičiuojama, kad 2024 metais antinavikinius vaistus Lietuvoje vartojo daugiau nei 51 tūkst. pacientų. Didžiausias mirtingumas Lietuvoje fiksuojamas dėl širdies ir kraujagyslių ligų. Mūsų šalyje yra daugiau nei 900 tūkst. kardiologinėmis ligomis sergančių pacientų, taigi kompensuojamuosius kardiologinius vaistus vartoja kas antras-trečias šalies gyventojas. Paradoksalu, tačiau išlaidos šiai vaistų grupei, anot VLK specialistės, išlieka optimalios - pernai kardiologiniams vaistams kompensuoti prireikė kiek daugiau nei 81 mln. eurų. „Rinkoje egzistuoja seniai sukurti vaistai, kuriuos gamintojai gali tiekti mažesnėmis kainomis, taip pat yra daug generinių vaistų, kurie yra lygiavertė alternatyva brangiems originaliems medikamentams. Dėl tokios konkurencijos vaistų kainos išlieka santykinai mažesnės, - paaiškina L. Škiudaitė. - Naujų vaistų šioje srityje atsiranda rečiau, todėl bendros išlaidos, palyginti su antinavikiniais vaistais, nėra tokios didelės, nepaisant itin plataus pacientų rato."" Auga medicinos pagalbos priemonių poreikis Be vaistų, vis didesnė fondo dalis skiriama medicinos pagalbos priemonėms kompensuoti. 2024 m. kompensuojamąsias priemones naudojo apie 225 tūkst. pacientų, o joms skirta suma siekė arti 58 mln. eurų. Tai reiškia, kad per pastaruosius ketverius metus medicinos pagalbos priemonių poreikis išaugo beveik dvigubai. Ši grupė apima įvairias slaugos ir medicininės priežiūros priemones, tokias kaip sauskelnės, enterinio maitinimo priemonės, gliukozės matavimo sistemos, žaizdų priežiūros produktai ir kt. Daugiausia fondo lėšų skiriama pacientams, sergantiems cukriniu diabetu - jiems kompensuojamos insulino pompos, jutikliai, juostelės bei kitos būtinos priemonės. „Pavyzdžiui, vieno paciento nuolatinei gliukozės kiekio stebėjimo sistemai kompensuoti per tris mėnesius gali prireikti maždaug 400 eurų, todėl tokių priemonių įtraukimas į kompensavimo sistemą reikšmingai prisideda prie pacientų išlaidų mažinimo"", - teigia L. Škiudaitė. Pasak jos, ypač sparčiai auga slaugos priemonių poreikis - vis daugiau pacientų naudoja kompensuojamąsias sauskelnes, kateterius ir kitus reikmenis, pagerinančius žmonių gyvenimo kokybę. Dauguma šių pacientų serga lėtinėmis ligomis arba yra vyresnio amžiaus, todėl jiems slaugos priemonės yra būtinos. Kaip mažinamos vaistų priemokos pacientams? Be Privalomojo sveikatos draudimo fondo išlaidų vaistams kompensuoti, dar 35 mln. eurų pernai buvo skirta iš valstybės biudžeto pacientų priemokoms už vaistus padengti. Anot VLK atstovės, kompensuojant vaistus jau penktus metus ypatingas dėmesys skiriamas socialiai jautrioms gyventojų grupėms. Vyresniems nei 75 metų žmonėms, mažas pajamas gaunantiems asmenims su negalia ir senatvės pensijos sulaukusiems gyventojams taikoma visiško priemokų dengimo sistema, leidžianti gauti kompensuojamuosius vaistus be papildomų išlaidų. Tam 2024 m. buvo skirta 31,5 mln. eurų, palyginti 2023 m. - arti 24 mln. eurų. VLK nuotr./Kam yra padengiama paciento priemoka už vaistus Be to, siekiant skatinti racionalų vaistų vartojimą, papildomi 3,6 mln. eurų pernai buvo skirti tų pacientų priemokoms padengti, kurie vaistinėse rinkosi vaistus su mažiausia priemoka ir kaupė nustatytos sumos priemokų krepšelį. „Ši, nuo 2023 m. liepos įvesta, lengvata, yra viena iš svarbiausių paciento išlaidas vaistų priemokoms mažinančių priemonių. Ji leidžia pacientams gauti kompensuojamuosius vaistus su mažesne arba net nulinėmis priemokomis ir skatina racionalesnius vaistų pasirinkimus - daugiau žmonių vaistinėse renkasi pigesnes alternatyvas - pavyzdžiui, generinius vaistus"", - teigia L. Škiudaitė.","Per pastaruosius penkerius metus kompensuojamųjų vaistų naudotojų skaičius Lietuvoje išaugo beveik 20 proc., o didėjančios išlaidos vaistams ir medicinos pagalbos priemonėms rodo augantį sergamumą lėtinėmis ligomis ir valstybės pastangas užtikrinti vaistų prieinamumą. Didžioji dalis biudžeto skiri"
"Vilniuje 10-metis pats sau išsikvietė pagalbą: pareigūnams pranešė, kad jį muša tėtis, detalizavo delfi.lt. Pirminiais tyrimo duomenimis, kovo 25 d. vėlai vakare, apie 22 val. 45 min. Vilniuje, namuose, vyras (gim. 1978 m.) smurtavo prieš dešimtmetį (gim. 2014 m.), tuo sukeldamas jam fizinį skausmą. Minėto portalo žiniomis, vaikas medikų pagalbos teigė atsisakantis. Vis dėl teisėsauga pradėjo ikiteisminį tyrimą pagal LR Baudžiamojo kodekso (BK) 140 str. 3 d. (Fizinio skausmo sukėlimas ar nežymus sveikatos sutrikdymas). Tas, kas mušdamas ar kitaip smurtaudamas sukėlė mažamečiui fizinį skausmą arba nežymiai jį sužalojo ar trumpam susargdino, baudžiamas viešaisiais darbais arba laisvės apribojimu, arba areštu, arba laisvės atėmimu iki trejų metų, numato minėtoji BK dalis. Be to, kovo 25 d. Vilniaus apskr. VPK gautas pranešimas, kad kovo 21 d. apie 18 val. ir 20 val. Ukmergės r., namuose, vyras (gim. 1976 m.) smurtavo prieš nepilnametę (gim. 2008 m.), tuo sukeldamas jai fizinį skausmą. Pradėtas ikiteisminis tyrimas pagal BK 140 str. 2 d. (dėl smurto artimoje aplinkoje).","Vilniuje dešimtmetis berniukas pats išsikvietė pagalbą, pranešdamas, kad tėtis jį muša, o dėl šio įvykio pradėtas ikiteisminis tyrimas. Taip pat Ukmergės rajone pranešta apie smurtą prieš nepilnametę, dėl ko taip pat vyksta tyrimas."
"„Automotive News"" portalui „Bentley"" rinkodaros vadovas Kevinas Rose‘as atskleidė ir šiek tiek daugiau detalių apie naują visureigį. „Falcon"" (tokiu vardu, tikima, bus pavadintas modelis) Europoje kainuos nuo 180 tūkst. eurų (620 tūkst. Lt) - maždaug dvigubai brangiau nei baziniai „Range Rover"". Tačiau „Range Rover"" čia paminėtas ne veltui. „Bentley"" analitikai atliko tyrimą ir sužinojo, kad net 30 procentų „Bentley"" automobilių savininkų savo mašinų ūkyje turi ir „Range Rover"", todėl gamintojas siekia nurėžti ir šią pyrago dalį. Tam, kad „Range Rover"" savininkai atsisakytų savo visureigių vardan „Bentley Falcon"", jie turėtų būti patenkinti ne tik važiavimo keliu, bet ir bekele savybėmis. Todėl „Bentley"" inžinieriai siekia kuo geriau sustyguoti naujojo visureigio pakabos darbą. Kevinas Rose‘as taip pat atskleidė, kad „Bentley"" visureigiai bus įrengiami su 4, 5 arba 7 sėdimomis vietomis, tačiau tai - dar ne viskas. Bene esminis akcentas - varikliai. Anksčiau buvo manoma, kad „liuksinių"" visureigių visus ratus suks V8 motorai su hibridinėmis technologijomis, tačiau paskutinių naujienų duomenimis, po variklių gaubtais judės ne aštuoni, o net dvylika cilindrų. Tikėtina, kad dėl ribotos vietos variklio skyriuje gamintojas montuotų W12 motorus, o ne V12. Tokios jėgainės generuos 575 arba 650 AG - priklausomai nuo klientų poreikio. Galingiausias gamoje „Range Rover"" turi 510 AG V8 motorą, o „Porsche Cayenne Turbo S"" - 550 AG. Įdomu, kokių jėgainių sulauksime ne tik naujienoje iš „Bentley"" stovyklos, bet ir naujos kartos „Audi Q7"" visureigiuose bei 2017-aisiais debiutuosiančiame „Lamborghini Urus"". „Falcon"" naudos tą pačią platformą, kaip ir trys pastarieji „Volkswagen"" grupei priklausantys automobiliai.","„Bentley"" planuoja pristatyti naują visureigį „Falcon"", kurio kaina Europoje sieks nuo 180 tūkst. eurų, o po variklio gaubtu turės W12 motorą, generuojantį iki 650 AG. Šis modelis sieks pritraukti „Range Rover"" savininkus, siūlydamas puikias važiavimo ir bekele savybes, bei bus gam"
"„Na, ar mums patiems būtų šovę į galvą pastatyti Kastetą bokso ringe?"" - juokdamiesi klausia reperiai, klipo darbus patikėję profesionaliems vaizdo kūrėjams. „Kasteto scena buvo viena sudėtingesnių - boksas jam nėra įprasta veikla, tad reikėjo nemažai pastangų ir susikaupimo. Pamenu, net Svaras filmavimo aikštelėje nustebo, pamatęs Kastetą tokiam amplua, bet jis tikrai puikiai susitvarkė su šia užduotimi"", - pasakojo žinomas operatorius ir šio klipo režisierius Erdvilas Petras Abukevičius. „Kažkada esu dalyvavęs fotosesijoje su bokso pirštinėmis, bet šį kartą teko viską atlikti rimčiau. Turėjau profesionalų trenerį, treniruočių, teko tobulinti smūgius ir kaire, ir dešine. Ypač tą smūgį dešine, kuria teks nokautuoti varžovą. Mokiausi uoliai, negalvodamas, kad turėsiu iškirsti pats save. Todėl po to dar teko išmokti ir dailiai nukristi, - prisiminė Kastetas. - Man tai buvo savotiškas iššūkis, nes grupėje turime rimtesnių boksininkų, o aš vis tiek viduje toks labiau „rašytojas"". Bet turbūt nėra to gero rašytojo, kuris nebūtų bent kartą ko nors iškirtęs dešine, ypač, kai pasisuka diskusija apie kūrybą. O aš, kaip didžiausias savo paties kritikas, šiuo atveju to tikrai nusipelnau. Dabar užtat ramiau. Abiems."" Mūvint bokso pirštines, didžiojo piršto gal ir neparodysi, bet kūryboje yra būdų tai padaryti. „G&G Sindikato"" nariai dalijasi kiekvienas savo „Didžiojo piršto teorija"". Pasak Svaro, tai - pasaulėžiūra, paremta įsitikinimais ir vertybėmis, laikantis jų nuosekliai ir neginčyjamai. „Arba tu - išvien, arba eik na..., kaip sako vieni repo klasikai"", - paaiškino jis. „Tai - gyvenimo būdas, kai gyveni ir kuri, atsižvelgdamas tik į savo moralinį stuburą ir vertybes. Atsirinkdamas, kas asmeniškai yra priimtina ir svarbu. O tam, kas nedera prie įsitikinimų - rodai didįjį pirštą, be kompromisų"", - antrina Donciavas. Kasteto Didžiojo piršto teorija - „nereikia duoti durniams kelio, nes tuomet jie važiuos priekyje"". Apie tai - ir daina, kurios priedainyje pasikartoja eilutė: „Aš atkišu vieną pirštą mulkiams, tegu velkasi paskui, kvėpuoja dulkėm."" Kastetas ir pats ne kartą yra patyręs pro šalį pralekiančio automobilio sukeltų dulkių skonį. „Bet mūsų daina - ne apie tai. Ne apie stebėtojus, kuriuos tiesiog pravažiuojame, o apie tuos, kurie visaip bando pavyti ir nustumti nuo kelio"", - sakė grupės narys. Naujojo kūrinio klipe pastebima „G&G Sindikatui"" būdinga ironija, klišių pabrėžimas, pavyzdžiui, dėmesį atkreipiančio automobilio „Rolls-Royce"" pasirinkimas. „Klipo scenaristams pasakėme: mes norime mašinos! Man atrodo, visos repo grupės turi klipų su mašina. Mes lig šiol turėjome su kardais, baleto šokėjomis, o tikro „repiško"" klipo - su automobiliais - ne. Tai buvo puiki proga galų gale nufilmuoti ir tokį, juolab, kad ir kūrinio tema tai diktavo. Visa kita išgvildeno kūrybinė grupė"", - linksmai kalbėjo Kastetas. „Grupė „G&G Sindikatas"" labai atvirai ir entuziastingai priėmė klipo viziją. Esu jiems dėkingas už pasitikėjimą ir palaikymą viso proceso metu, - pasakoja režisierius. - Filmavimo eigoje visi nariai kantriai kartojo veiksmus, darė tai, ko reikėjo, todėl greitai pavyko pasiekti stiprų vizualinį rezultatą. Didžiausias nustebimas turbūt buvo tuomet, kai jie pamatė save jau įkomponuotus į žaidimo pasaulio scenarijų - ypač tas scenas, kuriose kūrėme vizualinius efektus. Filmavimo aikštelėje jie matė tik žalią ekraną, todėl galutinis vaizdas paliko įspūdį. Maloniai nustebino ir tai, kaip grupė atliko savo dainą - visi žodžiai, visi scratch‘ai buvo atidirbti iki smulkmenų. Buvo vienas malonumas tai filmuoti."" Kūrinyje Svaras repuoja apie „kopijų kopijų kopijas"". Tokiame atmosferiniame lauke, kur kone tapę normalu būti klonu, „G&G Sindikatas"" išlieka autentišku kolektyvu. Kartu jiems vis dar patinka kvailioti, ir jei klipo pradžioje vyrai menamai lipa virve į viršų, tai jo pabaigoje jau šėlsta ant daugiaaukščio stogo su milžiniškomis raidėmis - VILNIUS. „Prisimenu, kiek chaoso sukėlėme „tūsindami"" ant to stogo, o šviečiantis dronas danguje išgąsdino ne vieną kaimyną, - šypsosi E. Abukevičius. - Tačiau visas filmavimas paliko labai gerą prisiminimą - daugybė geranoriškų žmonių ir profesionali komanda tiek už kameros, tiek prieš ją. Esu ypač dėkingas klipo prodiuseriui Laurynui Mataičiui, ir kiekvienam komandos nariui už ilgas darbo dienas, bemieges naktis ir bendrą kūrybinį užsidegimą."" Kovo 28 d. Vilniaus „Kablyje"" bus proga atšvęsti šį darbą - tądien „G&G Sindikatas"" rengia išskirtinį koncertą, kuris taip ir pavadintas - „Didžiojo piršto teorija"". „Manau, koncertas bus toks, apie kurį po daugelio metų žmonės kalbėsis ir girsis: „O aš buvau tame „Sindikato"" koncerte, kur jie..."" Daugiau nenoriu išduoti, ką pasakos, bet tikrai pasakos"", - užsimena Kastetas.","Reperiai „G&G Sindikatas“ pristatė naują klipą, kuriame Kastetas debiutuoja bokso ringe, simbolizuodamas kūrybinę drąsą ir jų filosofiją „Didžiojo piršto teorija“, o klipo kūrimo procesas paliko tiek daug įspūdžių, kad grupė planuoja surengti ypatingą koncertą Vilniuje."
"„Eurostat"" duomenimis, pagal AEI dalį transporte Lietuva lenkia tik penkias valstybes ir atsilieka nuo ES vidurkio (10,8 proc.). Didžiausią atsinaujinančios energijos dalį transporte tarp ES valstybių turėjo Švedija - (33,7 proc.) ir Suomija (20,7 proc.). Prasčiausi rezultatai fiksuoti Kroatijoje (0,9 proc.) ir Latvijoje (1,4 proc.). Pagal ES Atsinaujinančios energetikos direktyvą (RED III) iki 2030 m. Lietuva turi pasiekti bent 29 proc. AEI degalų dalį transporte. „Lietuvos progresas siekiant naftos vartojimą transporte pakeisti AEI yra katastrofiškai lėtas. Pasiekti ES nustatytam tikslui liko nepilni 6 metai, tačiau, jei judėsime dabartiniu tempu, tuomet Lietuvai tam neužteks net 40 metų"", - teigė Lietuvos atsinaujinančių išteklių energetikos konfederacijos (LAIEK) prezidentas Martynas Nagevičius. Šimtamilijoniniai nuostoliai biudžetui - jau greitai Itin lėtas Lietuvos transporto sektoriaus perėjimas nuo iškastinio kuro link atsinaujinančių išteklių neigiamai atsilieps valstybės finansų būklei. Remiantis ES Prievolių pasidalinimo reglamentu, Lietuvai teks pirkti kvotas iš kitų ES valstybių, kurios viršija ES rodiklius dėl anglies dvideginio mažinimo transporte. LAEIK skaičiavimais, kiekviena darbo diena, per kurią nepriimami sprendimai mažinti naftos degalų vartojimą transporto sektoriuje, Lietuvos biudžetui tiesiogiai reiškia apie 1 mln. eurų praradimų, šiai dienai finansiniai nuostoliai šaliai jau siekia daugiau nei 470 mln. eurų. Pirmąsias kvotas reikės pirkti jau 2027 metais, o sekantis numatytas pirkimas - 2032 metais. Situaciją pagražino „daugikliai"" Remiantis „Eurostat"" duomenimis, per metus elektros suvartojimas Lietuvos transporte beveik neaugo, o rezultatai gerėjo tik dėl šiek tiek išaugusios atsinaujinančių degalų dalies. Pirmos kartos atsinaujinantys degalai, gaminami iš maistinių ir pašarinių augalų, sudarė 3,6 proc., o iš atliekų pagaminti pažangieji atsinaujinantys degalai - 1,3 proc. Pasak M. Nagevičiaus, „Eurostat"" užfiksuotas minimalus AEI dalies Lietuvoje augimas neparodo tikrosios situacijos, nes realiai žaliosios energijos dalis transporte per 2023 metus netgi mažėjo. AEI rodikliai transporte yra dirbtinai padidinti pritaikant „daugiklių"" schemą, kai realūs rodikliai statistikoje užskaitomi didesne verte. Dvigubi „daugikliai"" taikomi pažangiesiems atsinaujinantiems degalams, gaminamiems iš atliekų ir liekanų, o elektros, pagamintos iš atsinaujinančių energijos išteklių, dalis dauginasi net 4 kartus. Tvariai pagamintai elektrai taikomas didesnis „daugiklis"", nes elektra varomi varikliai laikomi efektyvesniais nei vidaus degimo varikliai. Kaip „daugiklių"" mechanizmas veikia praktikoje: degalų tiekėjas, į rinką pateikdamas vieną energetinį vienetą (megadžiaulį, MJ), apskaitos sistemoje jį užskaito dvigubai (t. y. vietoje 1 MJ rodoma 2 MJ). Tokiu atveju realiai nesuvartojama dvigubai daugiau atsinaujinančių degalų, tačiau sudaroma galimybė sumažinti naftos produktų naudojimą - pastarieji apskaitoje tarsi „pridengiami"" atsinaujinančių degalų sąskaita. Tokiu būdu statistinėse ataskaitose AEI dalis auga, tačiau realybėje dominuoja naftos produktai. „Daugiklių"" naudojimas yra tarsi iškreiptas veidrodis - statistinėse ataskaitose matome pagražintus skaičius, kuriais gali didžiuotis politikai ir atsakingi valstybės tarnautojai. Tačiau realybėje toliau dominuoja iškastinis kuras - taigi, dirbtinai statistiką iškreipianti „daugiklių"" sistema pirmiausia naudinga naftos pramonei"", - teigia LAIEK prezidentas. Neaiškios kilmės importas Nerimą kelia augantis pažangiųjų atsinaujinančių degalų importas iš Azijos šalių. Šie degalai gaminami iš alyvpalmių aliejaus gamybos nuoplovų (POME). Iš POME pagamintų atsinaujinančių degalų ES suvartojama daugiau nei jų pagaminama visame pasaulyje. Įtariama, kad didžioji dalis tokių degalų į Europą patenka su suklastotais tvarumo sertifikatais - dokumentuose šie degalai įvardijami kaip pagaminti iš atliekų, o realybėje tai ES šalyse draudžiamas alyvpalmių aliejus. Klastojimo schemas įžvelgiančios ES šalys jau ėmėsi riboti tokį importą, o į problemą sureagavo ir ES Taryba. Atsinaujinančių degalų asociacijos FUTURE FUEL duomenims, Lietuvoje 66 proc. pažangiųjų degalų yra importuojami. „Lietuvos gamintojai investuoja į pažangiųjų atsinaujinančių degalų gamybą, tačiau jų investicijoms kyla grėsmė, nes ES vis dar toleruoja neaiškios kilmės importą iš Azijos šalių. Dar daugiau - šių galimų suklastotų degalų naudojimas netgi skatinamas, juos priskiriant „pažangiesiems"" ir taikant dvigubą vertės skaičiavimą"", - sakė M. Nagevičius. Ekspertas pateikia Vokietijos pavyzdį, kaip ši šalis priešinasi POME invazijai. Siekdama apginti savo gamintojus, Vokietija atsisakė skatinti atsinaujinančių degalų, pagamintų iš POME, vartojimą ir nebetaiko dvigubo vertės skaičiavimo. Pasak LAIEK prezidento, pernai Lietuva įstatymo lygiu nustatė konkretų tikslą - iki 2030 metų transporto sektoriuje sumažinti naftos vartojimą 39 proc., palyginus 2021 metų lygiu. „Naftos vartojimą transporte sumažinti galime aktyviau skatindami degalų iš AEI gamybą Lietuvoje - vietinius pažangiuosius degalus, biometaną. Naudodami vietinius energijos išteklius mažinsime iškastinio kuro importą - pinigai liks Lietuvoje ir skatins vietinę ekonomiką ir darbo vietų kūrimą"", - teigė M. Nagevičius. Be to, Lietuva gali skatinti vietinę gamybą bei pagerinti AEI rodiklius, jei pilnai išnaudos pirmos kartų atsinaujinančių degalų potencialą - dabar šių degalų dalis sudaro 3,6 proc, kai numatyta riba siekia 5,61 proc. Šaltinis: https://sc.bns.lt/view/item/eurostat-pagal-zaliosios-energijos-suvartojima-transporte-lietuva-viena-is-paskutiniuju-504004","Lietuva atsilieka nuo ES vidurkio pagal atsinaujinančios energijos dalį transporte ir susiduria su finansiniais nuostoliais dėl nepakankamo progreso, o AEI rodikliai dirbtinai padidinami „daugiklių"" schema. Ekspertai ragina skatinti vietinę gamybą ir riboti neaiškios kilmės importą."
"ECOVACS, gerai žinomas kaip robotikos inovatorius buitinės technikos srityje, pristatantis pažangius sprendimus įvairioms namų robotų kategorijoms, 2023 metais įžengė ir į išmaniųjų robotų-žoliapjovių rinką. Pirmieji GOAT serijos modeliai nuo pat debiuto sulaukė itin palankių vartotojų atsiliepimų - dėl savo inovatyvaus dizaino, išmanių technologijų ir praktiškumo jie greitai įsitvirtino kaip vieni pažangiausių sprendimų vejos priežiūrai. Šiemet ECOVACS pristato dar modernesnius naujuosius belaidžius robotus-žoliapjoves, kurie pasižymi nepriekaištingu tikslumu, efektyvumu bei lengvu valdymu. Be to, šiems įrenginiams suteikiama net 3 metų garantija - ilgesnė nei daugelio kitų rinkoje esančių gamintojų. „Ecovacs"" nuotr./Revoliucija kieme: ECOVACS belaidžiai robotai-žoliapjovės, keičiantys vejos priežiūros įpročius Tikslumas be ribų ir laidų Daugelis ECOVACS GOAT serijos modelių naudoja itin tikslią RTK (Real-Time Kinematic) navigaciją, kuri leidžia veikti be perimetro laidų ir užtikrina precizišką judėjimą skirtingose vejos zonose. Įprasti GPS pagrindu veikiantys robotai-žoliapjovės gali turėti kelių metrų paklaidą, o RTK technologija, naudodama palydovinius signalus kartu su antžemine stotele, leidžia robotui nustatyti savo padėtį vos 2 cm tikslumu. Ši sistema palaiko net 40 palydovų, todėl užtikrinamas stabilus signalas ir patikimas ryšys net sudėtingomis sąlygomis. Tai ypač svarbu kebliose vejos vietose - prie gyvatvorių, gėlynų ar siauresnių takelių. Net patekęs į medžių ar pastatų metamus šešėlius, robotas išlaiko tikslią trajektoriją ir tolygų pjovimą. Dar vienas šios sistemos privalumas - lankstumas keičiant sklypo išplanavimą. Priešingai nei tradicinės žoliapjovės, kurioms reikia iš naujo tiesti ar perkelti perimetro laidus, ECOVACS robotai automatiškai prisitaiko prie naujos aplinkos - pavyzdžiui, pasodinus naują medį ar gėlyną, arba panaikinus esamus augalus. Tai leidžia be jokio papildomo fizinio darbo išlaikyti tikslų ir efektyvų pjovimą, net kai sklypo struktūra keičiasi. Renkantis konkretų modelį, svarbu atsižvelgti į vejos dydį ir išdėstymo ypatybes: GOAT A modeliai - tai pažangiausi serijos robotai, geriausiai tinkantys dideliems, atviros struktūros kiemams ar sklypams su iki 50 % nuolydžiu. Kai kurie šios linijos modeliai, tarp jų ir flagmanas GOAT A1600 RTK, turi įdiegtą 3D-ToF LiDAR jutiklių ir dirbtinio intelekto kameros (AI Vision) sistemą. Ji padeda tiksliai aptikti kliūtis ir išvengti jų net sudėtingomis sąlygomis - pavėsyje ar esant prastesniam apšvietimui. - tai pažangiausi serijos robotai, geriausiai tinkantys dideliems, atviros struktūros kiemams ar sklypams su iki 50 % nuolydžiu. Kai kurie šios linijos modeliai, tarp jų ir flagmanas GOAT A1600 RTK, turi įdiegtą 3D-ToF LiDAR jutiklių ir dirbtinio intelekto kameros (AI Vision) sistemą. Ji padeda tiksliai aptikti kliūtis ir išvengti jų net sudėtingomis sąlygomis - pavėsyje ar esant prastesniam apšvietimui. GOAT O modeliai labiau pritaikyti mažesniems ar vidutinio dydžio sklypams su sudėtingu išdėstymu - kur daug gėlynų, takelių, siaurų zonų. Jie pasižymi kompaktiškumu, manevringumu ir išlaiko RTK navigacijos tikslumą su paprastesne įranga. VIDEO: ECOVACS belaidis robotas-žoliapjovė GOAT A1600 RTK ECOVACS belaidis robotas-žoliapjovė GOAT A1600 RTK Dviguba pjovimo sistema - našesnis ir kruopštesnis pjovimas ECOVACS GOAT A modeliai robotai-žoliapjovės išsiskiria dviguba diskine pjovimo sistema, kuri leidžia nupjauti veją greičiau ir tolygiau nei įprasti modeliai su vienu centriniu peiliu. Ši technologija ne tik užtikrina didesnį pjovimo plotą vienu metu (400 m² vejos per valandą), bet ir leidžia robotui pjauti arti vejos kraštų - vos 5 mm atstumu. Dėl šios inovacijos robotas lengvai prisitaiko prie nelygių kraštų - jis be vargo dirba šalia trinkelių, gėlynų ar tvorų, nepalikdamas nenupjautų plotų. Tai reiškia, kad nereikės papildomai apipjauti vejos pakraščių rankiniu būdu. Vienas didžiausių šių modelių privalumų - ilgas baterijos veikimo laikas ir itin greitas įkrovimas. A1600 RTK, kaip pažangiausias serijos modelis, naudoja 32V energijos platformą. Dirbdamas maksimaliu greičiu, šis robotas vienu įkrovimu gali pjauti iki 75 minučių, o išmanioji įkrovimo sistema užtikrina, kad vos po 45 minučių krovimo jis vėl grįš prie darbo. Pavasaris - laikas išmaniems sprendimams Atėjus pavasariui, vejos priežiūra tampa aktuali visiems namų savininkams. ECOVACS GOAT serijos robotai-žoliapjovės suteikia galimybę mėgautis nepriekaištinga veja be didelių pastangų. Belaidė veikimo technologija, itin tiksli RTK navigacija ir dviguba diskine pjovimo sistema leidžia robotui dirbti efektyviai, tvarkingai ir savarankiškai. „Ecovacs"" nuotr./Revoliucija kieme: ECOVACS belaidžiai robotai-žoliapjovės, keičiantys vejos priežiūros įpročius Jei ieškote išmanaus ir patikimo pagalbininko vejos priežiūrai, ECOVACS GOAT serijos robotai - tai sprendimas, kuris leis džiaugtis puikiai atrodančia veja be vargo.","ECOVACS 2023 metais pristatė pažangius belaidžius robotus-žoliapjoves, kurie, pasitelkdami tikslią RTK navigacijos technologiją ir dvigubą pjovimo sistemą, užtikrina efektyvią ir tikslią vejos priežiūrą be perimetro laidų, sulaukdami itin palankių vartotojų atsiliepimų."
"Nuo šių metų pradžios padidinus degalų akcizus, transporto įmonės ir pasienio regiono gyventojai pradėjo masiškai degalus piltis kaimyninių šalių degalinėse. Pirkdami degalus užsienyje žmonės sumoka akcizus ir pridėtinės vertės mokestį kitoms šalims, o taip pat kelia vietinių parduotuvių apyvartas. Ekonomistai pripažįsta, kad pabrangę degalai prisidėjo ir prie infliacijos šuolio - metinė infliacija kovo mėn. išaugo iki 4,1 proc. Didieji prekybos tinklai jau informuoja apie tiekėjų prašymus branginti maisto produktus, tad kainų augimo tendencija tęsis. Akcizų planas gali būti nepasiektas Nepaisant to, premjeras Gintautas Paluckas ir finansų ministras Rimantas Šadžius pareiškė, kad padėties nedramatizuoja, o akcizų surinkimo rezultatus įvardijo „optimistiniais"". Verslo atstovus tokie valstybės vadovų pareiškimai stebina, nes situacija negerėja. „Verslui kyla klausimų, kodėl logiškai nepaaiškinami rezultatai pateikiami kaip pozityvūs. Taip, akcizų surenkama kiek daugiau, nes didėjo pats akcizo tarifas, tačiau jau dabar akivaizdu, kad šiais metais numatytas 200 mln. eurų akcizų surinkimo planas nebus pasiektas - tai reiškia, kad valstybei reikės ieškoti pinigų biudžeto skylėms lopyti ir deficitui mažinti"", - teigė Lietuvos inovatyvios energetikos ir prekybos įmonių asociacijos (LIEPA) prezidentė Kristina Čeredničenkaitė. Situacija mažmeninės degalų prekybos sektoriuje yra kur kas blogesnė. Pavyzdžiui, premjeras pareiškė, jog šiemet dyzelino bus parduota 6 proc. mažiau nei pernai. Tačiau LIEPA duomenys rodo, kad bendrai visų degalų pardavimai šiemet krito beveik dvigubai daugiau (11 proc.), o kovo mėn. rezultatai dar prastesni - fiksuojamas jau 12-13 proc. rinkos kritimas. Taigi, nėra priežasčių, kodėl degalų rinka netikėtai turėtų atsistatyti. Pasak Lietuvos verslo konfederacijos viceprezidento, ekonomisto Mariaus Dubnikovo, degalų akcizų didinimas parodė, kad pasiektas lūžio taškas - verslas keičia savo įpročius. „Jeigu Latvija ar Lenkija akcizų nekelia, o Lietuva kelia - verslas reaguoja. Todėl didžiausią nuosmukį matome dyzelino segmente. Net minimalūs kainų skirtumai verslo įmones skatina piltis degalus užsienyje"", - teigė ekonomistas, pridūręs, kad jei akcizų surinkimo rodikliai nepagerės, reikės svarstyti ne tolesnį jų didinimą 2026 metais, bet mažinimą. Dyzelino vartojimą mažiname, bet ne tais būdais Žaliosios energetikos verslo atstovus nustebino pareiškimas, esą padidinus akcizą dyzelinui, buvo siekiama mažinti jo vartojimą. „Palaikome tikslą mažinti iškastinio kuro vartojimą transporte visoje Europoje, tačiau tai daryti keliant akcizą pavienėse šalyse yra neapdairu. Juk dyzelino vartojimas bendrai nesumažėjo - tiesiog dabar tie patys degalai nuperkami Lenkijoje, o tarša lieka Lietuvoje."" - teigė Atsinaujinančių degalų asociacijos FUTURE FUEL prezidentas Vytautas Kisielius. Pasak V. Kisieliaus, mažėjant degalų pardavimui Lietuvoje, šiemet atsinaujinančių degalų pardavimai šalyje krito 10 proc. Jei ši tendencija išliks, reikės mažinti gamybą, bus įsigyjama mažiau grūdų ir rapsų iš ūkininkų. „Siekiant mažinti dyzelino vartojimą, efektyviau būtų susitelkti į atsinaujinančių degalų, biometano ir elektros skatinimą"", - teigė FUTURE FUEL vadovas. Šiam požiūriui pritaria ir didžiausios Lietuvoje biometano gamybos bendrovės „Tube Green"" vadovas Jurgis Polujanskas. „Lietuva gali ženkliai sumažinti dyzelino vartojimą sunkiajame transporte, pradėdama skatinti biometano naudojimą. Paradoksalu - Lietuvoje kyla vis naujos biometano gamyklos, tačiau šių švarių organinių dujų vartojimui trūksta valstybės paskatų. Todėl gamintojai sprendžia opią problemą, kur lietuvišką biometaną realizuoti "", - sakė J.Polujanskas. Degalų kainos šokdina infliaciją Pasak finansų ministro, degalų brangimui daugiau įtakos turi pasaulinės naftos kainos ir degalų pardavėjų maržos. Tačiau, remiantis Lietuvos energetikos agentūros kovo mėn. duomenimis, mokesčiai (akcizas ir PVM) sudarė daugiau nei pusę dyzelino kainos (0,79 cento, esant vidutinei 1,54 Eur/l kainai). „Matome, kad infliacija sparčiai išaugo - daugiausia dėl per pastaruosius kelerius metus augusių atlyginimų. Vis dėlto energijos ir degalų sąnaudos taip pat yra svarbus infliacijos veiksnys, nes jos daro įtaką kitų prekių kainoms - ypač tų, kurių savikainoje didelę dalį sudaro transportas"", - pažymėjo ekonomistas M.Dubnikovas. Prioritetas - akcizų stabdymui kitąmet Šalies verslas remia iniciatyvas tartis su kaimynais dėl mokesčių degalams politikos derinimo. Dabar dėl mokestinių skirtumų ES šalys konkuruoja tarpusavyje ir didesnius mokesčių tarifus taikančios šalys nukenčia. Tačiau kol nepasiekti susitarimai su kaimynėmis šalimis, Lietuva privalo sustabdyti 2026 m. metais numatytą akcizų degalams didinimą. Kaimyninėms šalims kitąmet išlaikant tuos pačius akcizų dydžius, o Lietuvai vėl juos ženkliai pakeliant, degalų kainos Lietuvoje taps dar didesnės ir nekonkurencingos, o tai gali turėti katastrofiškų padarinių ekonomikai ir valstybės finansų būklei. „Jau pernai signalizavome, kad akcizų didinimas norimo rezultato neduos. Tačiau laiko atgal neatsuksime ir geriau ne ieškoti kaltųjų, bet susitelkti į konstruktyvių sprendimų paiešką - pristabdant akcizų didinimą 2026 metais ir susitelkiant į dialogą su kaimyninėmis šalimis, - sakė LIEPA prezidentė.","Padidinus degalų akcizus Lietuvoje, transporto įmonės ir pasienio regionų gyventojai renkasi degalus piltis kaimyninėse šalyse, o tai mažina akcizų surinkimą ir padidina infliaciją. Verslo atstovai ragina sustabdyti planuojamą akcizų didinimą ir skatinti atsinaujinančių degalų naudojimą, siekiant"
"Siūlymu siekiama užtikrinti, kad pas gydytoją privačiame kabinete besilankantys pacientai nebūtų verčiami susimokėti už valstybės kompensuojamus tyrimus ar antro lygio specialisto konsultaciją. „Susiduriame su atvejais, kuomet gydymo įstaigos, nors ir yra pasirašiusios sutartį su Valstybine ligonių kasa ir už teikiamas sveikatos paslaugas jau yra sumokėta iš Privalomojo sveikatos draudimo fondo, nors ir yra prisiėmusios atsakomybę neimti papildomų priemokų iš pacientų, šios nuostatos nesilaiko"", - spaudos konferencijoje trečiadienį teigė sveikatos apsaugos ministrė Marija Jakubauskienė. Ji pažymi, kad esminį neaiškumą ir sąlygas papildomoms priemokoms atsirasti šioje situacijoje sukuria Sveikatos sistemos įstatymo dalis, leidžianti priemokas už tam tikras „geresnes paslaugas"". „Noriu pabrėžti, kad valstybės apmokamos paslaugos yra kokybiškos ir teiginys, kad tai, kas teikiama valstybinėse įstaigose yra nepakankamos kokybės, o štai privačiose įstaigose yra aukštesnės kokybės, yra netiesa ir mitas"", - teigia M.Jakubauskienė. „Todėl noriu ir siekiu, kad šiuo metu esantis nesusipratimas, kuris susiformavo ir yra išlikęs per ilgus dešimtmečius, teisinė kolizija būtų sutvarkyta"", - pažymi M.Jakubauskienė. Pasak jos, šiuo metu Lietuvos gyventojai sumoka mažiausiai 40 mln. eurų papildomai už tas paslaugas, už kurias jau sumokėjo valstybė. „Esame įsivertinę laikinus galimus nepatogumus, tačiau ilgalaikėje perspektyvoje šis mūsų sprendimas leis pasiekti strateginių svarbiausių tikslų - padidinti paslaugų prieinamumą ir mažinti eiles. Tai pacientams papildomai tikrai nieko neturėtų kainuoti, nes tas paslaugas jau padengia valstybė"", - pabrėžia ministrė. Lukas Balandis / BNS nuotr./Marija Jakubauskienė Siūlys naikinti galimybę reikalauti priemokos iš paciento Valstybinės ligonių kasos (VLK) direktorius Gytis Bendorius pažymi, kad pokyčius planuojama įgyvendinti pirmiausia pašalinant įstatymo sukuriamą neapibrėžtumą ir dviprasmiškumą. „Ministerijos pasiūlymas yra panaikinti galimybę imti priemokas iš pacientų, kai yra teikiamos paslaugos, apmokamos iš ligonių kasų. Tai reiškia, kad jei ateinate į gydymo įstaigą su siuntimu ir įstaiga už ją paims pinigus iš ligonių kasų, jokios papildomos priemokos už tai imti negalima"", - žurnalistams sakė G. Bendorius. „Jei tai yra visiškai privati konsultacija, tada visą paslaugos kainą pacientas turi sumokėti gydymo įstaigai. Bet tarpinio varianto, kada šiek tiek paimama iš ligonių kasų ir šiek tiek iš paciento, neturėtų būti"", - pažymi VLK vadovas. Lukas Balandis / BNS nuotr./Gytis Bendorius Pasak G. Bendoriaus, pagrindinis valstybės apmokamos paslaugos skiriamasis bruožas yra gydytojo siuntimas. „Turėdamas gydytojo siuntimą, pacientas užsiregistruoja Privalomojo sveikatos draudimo fondo lėšomis kompensuojamai paslaugai. Paprastai tai matoma jau registracijos metu - kad žmogus registruojasi ne privačiai, o ligonių kasų apmokamai paslaugai. Su tokia registracija pacientas turi jaustis saugus finansiškai ir atėjęs į gydymo įstaigą gauti tą paslaugą be jokių priemokų"", - sako G.Bendorius. Paslaugų savikaina yra pakankama Tuo metu į anksčiau viešojoje erdvėje privačių gydymo įstaigų atstovų išsakytą kritiką dėl esą nepakankamos VLK nustatytos kai kurių paslaugų savikainos ir dėl to pacientams taikomų priemokų, įstaigos vadovas reaguoja trumpai. „Tegul neteikia tokių paslaugų"", - sako G.Bendorius, pabrėždamas, kad valstybės apmokamų sveikatos priežiūros paslaugų apskaičiuota savikaina yra pakankama. „Paslaugų teikimo savikainos, nustatant jų kainas, visada yra įvertinamos. Kaip minėjau, paslaugų teikimo įkainiai yra pakankami ir padengiantys visus kaštus. Privačios gydymo įstaigos yra sudariusios sutartis (su VLK - aut.) ir turi teikti Privalomojo sveikatos draudimo fondo lėšomis mokamas paslaugas. O papildomai teikti papildomas paslaugas ar teikti tyrimus, kurių valstybė nekompensuoja, irgi niekas neuždraudžia - privačios medicinos įstaigų tai nepaliečia"", - atkreipia dėmesį G.Bendorius. Jis taip pat pažymi, kad iki šiol klientams informacija apie VLK apmokamas paslaugas kai kuriose privačiose gydymo įstaigose galėjo būti pateikiama ne visai tiksliai. „Šimtuose klientų skundų matome frazę, kad tik dalį paslaugos kainos apmoka ligonių kasa. Tai ne dalį - visą paslaugos kainą apmoka ligonių kasa. Tokiu būdu tik yra pacientams pateikiama, kad mums neva apmoka ne viską, todėl mes iš jūsų paimsime papildomus pinigus"", - sako G.Bendorius. „Priemokų klausimas nėra privačių gydymo įstaigų klausimas. Įvairiomis formomis ir įvairių priemokų yra paimama ir viešosiose, ir privačiose įstaigose. Tai yra proceso klausimas"", - VLK vadovas. Pacientų ir privačių gydymo įstaigų atstovai tiesiogiai rengiant šiuos įstatymo pakeitimus nedalyvavo Pasiteiravus, ar rengdama šiuos pokyčius ministerija kalbėjo ir su privačių gydymo įstaigų bei pacientų atstovais, ministrė tiesiogiai neatsako. „Vyriausybės nuostata naikinti priemokas už sveikatos paslaugas, kai už jas yra sumokėjusi valstybė, (...) yra mūsų Vyriausybės programos dalis. Vyriausybės programos priemonių planas buvo viešai aptarinėjamas ir prieinamas visuomenei, tikrai sulaukėme ir keliasdešimt siūlymų iš pačių įvairiausių medikų organizacijų ir asociacijų, įskaitant ir privačių gydymo įstaigų asociaciją, ir pacientų organizacijas"", - sako M.Jakubauskienė. „Gavome jų komentarus, komentarų sąvadas yra patvirtintas, į kai kuriuos atsižvelgėme ir tie, kurie buvo racionalūs pasiūlymai, jie atsispindi tiek šioje nuostatoje, tiek Vyriausybės sveikatos programoje"", - teigė ministrė. Privačios įstaigos pokyčius vadina kardinaliais: grįš sovietiniai laikai Savo ruožtu Lietuvos privačių sveikatos priežiūros įstaigų asociacija tikina, jog SAM pristatytas įstatymo pakeitimas atims iš Lietuvos gyventojų teisę skaidriai susimokėti už brangiau kainuojančias ar papildomas paslaugas. Todėl netekę teisės atsiskaityti už jas oficialiai, gyventojai bus priversti tai daryti mokėdami vokeliuose, kaip sovietiniais laikais, įsitikinę asociacijos atstovai. Be to, asociacijos nuomone, siūlomas įstatymo pakeitimas ne tik paskatins šešėlinę ekonomiką, bet ir pažeis pacientų teisę prisidėti savo lėšomis prie gydymo. „Modernią personalizuotą mediciną planuojama pakeisti standartizuota, visiems vienodo bazinio standarto, nesant galimybės pasirinkti. Tai nėra priimtina nei pacientams, nei medikams, nei gydymo įstaigoms"", - asociacijos trečiadienį išplatintame pranešime žiniasklaidai cituojamas jos prezidentas Laimutis Paškevičius. Jis taip pat atkreipia dėmesį, kad siūlomi pokyčiai galimai pažeidžia anksčiau Konstitucinio Teismo pateiktą išaiškinimą. „Kiekvienas Lietuvos gyventojas turi teisę pasirinkti brangiau kainuojančias ar papildomas paslaugas, medicinos priemones, už kurias gali pats susimokėti skaidriai. Toks ketinimas (...) - nelogiškas ir galimai net prieštarauja Konstitucijai, nes pažeidžia Lietuvos gyventojų teisę pasirinkti"", - teigia L. Paškevičius. Juliaus Kalinsko / 15min nuotr./Laimutis Paškevičius Kitas dalykas, į kurį dėmesį atkreipia L. Paškevičius, yra tai, jog Lietuvos gyventojų sveikatos priežiūrai valstybės skiriamos lėšos siekia vos pusę Europos Sąjungos (ES) šalių vidurkio, o šiuo metu siūlomi pakeitimai esą tik dar labiau nualins šalies sveikatos priežiūros sistemą. Anot jo, apie tokius kardinalius sveikatos sistemos pokyčius nebuvo žinoma - įstatymo pataisos teisės aktų bazėje buvo paskelbtos tik prieš keletą dienų, sako L. Paškevičius. „Mes, kaip ir kiti socialiniai partneriai, nebuvome įtraukti nei į dokumento rengimą, nei į jo derinimą, viskas vyko už uždarų durų, nors prieš tai buvo daug kalbėta apie būsimą atvirumą ir kitokios kokybės bendradarbiavimą su socialiniais partneriais. Be to, aiškėja, kad kartu dar gali būti keičiami ir kiti teisės aktai, apie kuriuos, vėlgi, nesame nei informuoti, nei įtraukti į jų rengimą"" - pažymi asociacijos vadovas. SAM viceministrė Jelena Čelutkienė dar anksčiau portalui 15min teigė, jog tokia praktika, kai pacientas privačioje gydymo įstaigoje, kuri sudariusi sutartis su VLK, prašomas susimokėti už kai kurias antro lygio specialisto paslaugas ar detalesnius tyrimus, yra visiškai nepriimtina. Anot jos, taip už paslaugą privačioms klinikoms sumokama kone dvigubai - ir iš paciento, ir iš valstybės. Ministerijos duomenimis, šiuo metu privačios įstaigos iš VLK gauna apie 60 mln. eurų per metus. Pasak J.Čelutkienės, jei projektą pavyktų priimti jau šioje Seimo sesijoje, naujoji tvarka galėtų įsigalioti nuo kitų metų sausio 1-osios.","Sveikatos apsaugos ministerija siūlo panaikinti pacientų priemokas už valstybės apmokamas paslaugas privačiose gydymo įstaigose, siekiant užtikrinti, kad pacientai nebūtų papildomai apmokestinami už paslaugas, kurios jau yra kompensuojamos iš ligonių kasų. Šis sprendimas, anot ministrės Marijos Jakubauskienės, padidins paslaugų prieinamumą ir sumažins eilės, tačiau sulaukia kritikos iš privačių įstaigų, kurios teigia, kad tai gali skatinti šešėlinę ekonomiką ir pažeisti pacientų teisę rinktis."
"Eksperimento metu Klaipėdos universiteto Oro taršos iš laivų laboratorijos mokslininkai mobiliu matuokliu tyrė, kokią taršą išskiria uostamiesčio gatvėmis važinėjantys automobiliai bei keleiviniai autobusai. Ši laboratorija paprastai tiria ir nagrinėja laivų duomenis. Tai ypač tapo aktualu, kai sugriežtėjo reikalavimai laivams, plaukiojantiems Baltijos jūroje. Autobusas „Iveco"" prieš „Opel Astra"" Aurelijos Kripaitės/15min.lt nuotr./Naujieji Klaipėdos autobusai varomi gamtinėmis dujomis Eksperimento metu prie automobilių ir Klaipėdos autobusų parko maršrutinio autobuso išmetamųjų vamzdžių buvo pritvirtintas prietaisas, rodantis, kiek CO2 išmetama į aplinką. Buvo tiriamas naujas, šią vasarą „Klaipėdos keleivinio transporto"" įsigytas „Iveco"" autobusas, varomas gamtinėmis dujomis. Uostamiesčio gatvėmis nuo vasaros važinėja dvylika tokių visiškai naujų autobusų. Prie eksperimento prisijungė ir dar du klaipėdiečiai, spaudoje perskaitę apie šį tyrimą. „Esu inžinierius ir man labai įdomu buvo pamatyti, kaip toks tyrimas daromas. Nors mano mašina nenauja, varoma dyzelinu, ji dar tikrai ilgai važiuos ir ne ką prastesnė, nei naujesnės"", - gynė savo 1999-aisiais pagamintą „Opel Astra"" klaipėdietis Antanas. Autobusai - mažiau taršūs „Rezultatai nenustebino. To ir buvo galima tikėtis. Kur kas švariau važinėti autobusu. Atsižvelgus į degalų kiekį, kuris bus sudeginamas, ir į dujų kiekį, kuris išmetamas, šio autobuso azoto oksidų emisija bus mažesnė. Taip pat ir anglies monoksidų. Tie matavimai patvirtino tai, ką mes žinojome iš bendrų charakteristikų - gamtinėmis dujomis varomas autobusas turi švaresnę emisiją. Nagrinėjant šiltnamio dujas - dešimt benzinu varomų automobilių emisija bus 70 proc. didesnė nei tuo pačiu maršrutu važiuojančio autobuso, tuo tarpu dyzelinu - 50 proc."", - aiškino laboratorijos mokslinis vadovas profesorius habilituotas daktaras Vytautas Smailys. Aurelijos Kripaitės/15min.lt nuotr./Profesorius hab. dr. Vytautas Smailys Tiesa, jis pažymėjo, kad kartais tos pačios markės automobilių, kurių charakteristikos - panašios, išmetimai gali skirtis iki 20 proc. „Automobiliai - pagrindiniai taršos šaltiniai mieste. Jie į aplinką išmeta kur kas daugiau žmogaus sveikatai pavojingų medžiagų nei fabrikai ar uosto objektai. Galime apskaičiuoti, kad, pvz., Klaipėdoje vienas populiariausių 8-ojo maršruto autobusų, kuris naudoja gamtines dujas, įveikęs 10 km atstumą, į aplinką išmes 11,8 kg arba 6 kubinius metrus CO2"", - sakė Klaipėdos universiteto Oro taršos iš laivų tyrimų laboratorijos profesorius Vytautas Smailys. Jis pastebėjo, kad miestų gatvėmis ėmus važinėti naujesniems automobiliams su ekonomiškesniais varikliais, sumažėjo tarša. „Tačiau tą mažėjimą atsveria tai, kad didėja automobilių skaičius. Žmonės keliasi į priemiesčius ir nebesiskiria su automobiliais"", - pastebėjo profesorius. Statistikos departamento duomenimis, 2012 m. vidutiniškai vienam šalies gyventojui teko 92 kelionės autobusu. Pagal šį rodiklį pirmauja Klaipėda - vienam miesto gyventojui tenka net 253 kelionės autobusais. Vilniuje - 213, Kaune - 177 kelionės. Elektromobiliais netiki Anot jo, naivu tikėtis, kad lietuviai, dažniau dyzelinius automobilius renkasi besirūpindami ekologija. „Dyzelinu varomi automobiliai sunaudoja 15-20 proc. mažiau degalų, nei varomi benzinu, kartu ir ekologiškesni - išskiria mažiau vadinamųjų šiltnamio dujų, tačiau suodžių, t.y. kietųjų detalių - daugiau"", - aiškino V.Smailys. Profesorius gana skeptiškai vertina elektromobilius. „Perspektyva - nelabai šviesi. Visų pirma todėl, kad, ėmus vertinti globaliniu požiūriu, šiltnamių dujų emisijos jie nemažina, kai paskaičiuoji, kokios elektros gamintojų, deginančių anglis ar mazutą, sąnaudos. Pamatysime, kad šiltnamio dujų emisija, nuvažiavus elektromobiliu šimtą kilometrų, bus didesnė nei važiuojant dujomis varomu automobiliu mieste. Elektromobilis tik perkelia emisiją iš miesto į tą vietą, kur gaminama elektra. Šie automobiliai vis dar brangūs, turi nemažai trūkumų, tad perspektyvos nėra labai aiškios"", - dėstė profesorius.","Klaipėdos universiteto mokslininkai tyrė automobilių ir keleivinių autobusų taršą, naudodami mobilius matuoklius, ir nustatė, kad gamtinėmis dujomis varomi autobusai išmeta mažiau teršalų nei tradiciniai benzininiai ar dyzeliniai automobiliai. Profesorius Vytautas Smailys pažymi, kad nors elektromobiliai miestų taršą sumažina"
"„Lidl priverstas dalinti Dyson dulkių siurblius dėl padidintų importo mokesčių. Lidl nenori mokėti papildomų mokesčių ar sandėliavimo išlaidų, todėl dovanoja juos visiems Lietuvos gyventojams, vyresniems nei 30 metų. Atsakykite į 3 klausimus, kad gautumėte savo"", - toks sukčių įrašas plinta socialiniame tinkle „Facebook"" (kalba netaisyta). Suklastoti komentarai Prie nemokamų siurblių „dalybų"" sukčiai pasirūpino pridėti komentarų iš įvairių „Facebook"" profilių, tačiau atidžiau pažvelgus, matoma, kad jie taip pat yra klastotė. „Parašiau oficialiame Lidl puslapyje ir jie patvirtino, kad akcija tikra"", - džiaugiasi viena vartotoja. „Taip pat noriu su jumis pasidalinti savo laimėjimu. Dalyvavau šioje akcijoje ir dabar turiu naują dulkių siurblį"", - džiaugėsi kitas internautas. „Man ką tik paskambino vadybininkas, kad patvirtintų pristatymą. Jis sakė, kad man labai pasisekė - šių dulkių siurblių liko vos kelios vienetai. Labai džiaugiuosi, kad spėjau užsisakyti!"" - tvirtinama dar viename komentare. Tačiau visa tai - ne tikri vartotojai, o dirbtinio intelekto (DI) programomis generuoti atsiliepimai. Shutterstock nuotr./Sukčiai internete, afera Nepatikimas puslapis „Facebook"" puslapiuose, kuriuose tariamai vyksta konkursas, nepateikiama jokios kontaktinės informacijos, nėra jokių įrašų, išskyrus įrašą apie neva dalijamus prizus - tai aiškus požymis interneto vartotojams, kad už to slypi apgaulė. Sukčius atskirti nesudėtinga - tereikia atidžiau įsižiūrėti į tam tikrus duomenis. Geriausias indikatorius - sekėjų bei patiktukų skaičius, taip pat - data, kuomet buvo sukurta paskyra. Šiuo atveju „Facebook"" paskyra, pavadinimu „Dulkių siurblys Kiekvienam"" buvo sukurta šių metų balandžio antrą dieną, nurodoma, kad ji turi vos 15 sekėjų ir 18 paskyros patiktukų. Pažįstama apgavystės schema Už šio ir panašių tariamų konkursų slepiasi gerai žinomas sukčiavimo būdas: naudotojų prašoma atlikti paprastas užduotis arba palikti komentarą „Facebook"". Tačiau tada jie nukreipiami į nesaugią svetainę, kurioje turi įvesti savo duomenis. Paspaudus ant sukčių nuorodos, siūloma atlikti testą, kurį tesudaro trys klausimai: „Ar gyvenate Lietuvoje?"", „Ar esate kada pirkę „Lidl"" prekybos centre?, „Ar sutinkate dalyvauti loterijoje?"". Atsakius į juos, siūloma sudalyvauti loterijoje ir tris kartus pabandyti laimėti laimėti garsios „Dyson"" kompanijos gaminamą prabangų dulkių siurblį. Ekrano nuotr. /Socialiniuose tinkluose platinama apgavystė Jau po antro paspaudimo „netikėtai"" paaiškėja, kad prizas jūsų, laukia tik paskutinis žingsnis - apmokėti pristatymo išlaidas. Tuomet interneto vartotojas nukreipiamas į sekantį polapį, kuriame turi suvesti savo asmens duomenis - vardą, pavardę, adresą, telefoną. Ekrano nuotr. /Socialiniuose tinkluose platinama apgavystė Tą padarius, galiausiai prieinama finalinio žingsnio - prašoma sumokėti 6,99 euro prekės pristatymo mokestį. Čia ir slypi apgaulė, mat pavedimui reikia suvesti savo bankinės kortelės duomenis bei saugos kodus. Interneto saugos specialistai griežtai nerekomenduoja to daryti įvairiose neaiškiose svetainėse. Ekrano nuotr. /Socialiniuose tinkluose platinama apgavystė Kviečia neprarasti budrumo „Lidl Lietuva"" viešųjų ryšių vadovė Lina Skersytė paneigė viešumoje pasirodžiusią informaciją apie tariamas dulkių siurblių dalybas. Ji įspėjo nepasitikėti sukčiais. „Pirmiausiai norime paprašyti žmonių išlikti budriais, kadangi pastaruoju metu sukčiai nevengia pasinaudoti žinomais prekių ženklų vardais. Norime pabrėžti, kad ši informacija yra neteisinga ir tokio pobūdžio žaidimo mūsų prekybos tinklas nevykdo. Jau esame perdavę informaciją, kad ši nelegali paskyra būtų užblokuota. Prašome žmonių išlikti budriais ir visuomet panašaus pobūdžio informaciją tikrinti oficialiuose „Lidl Lietuva"" informacijos kanaluose - oficialioje mūsų internetinėje svetainėje, socialinių tinklų paskyrose bei „Lidl Plus"" mobiliojoje programėlėje."" Tikslas - duomenys Kibernetinio saugumo ekspertas Marius Pareščius jau anksčiau 15min išaiškino, kad tokiais atvejais sukčių tikslas yra ne pavogti tam tikrą pinigų sumą, o ištuštinti patiklių vartotojų interneto sąskaitas iki dugno. „Ten prasideda tokios suktos schemos, kad net nepastebėsite, kaip suvesite savo „Smart-ID"" prisijungimo duomenis taip, kad jie galėtų ne tik vieną kartą ištuštinti jūsų sąskaitą, o dar pasidaryti programėlės kopiją pas save. O tuomet jie jau galės viską - už jus pasirašinėti elektroninius dokumentus, daryti pavedimus ar net imti paskolas"", - įspėjo ekspertas. Jis taip pat įspėjo, kad turėdami banko kortelės duomenis ir saugos kodus, sukčiai gali visiškai ištuštinti patiklaus vartotojo sąskaitą. Irmanto Gelūno / BNS nuotr./Marius Pareščius Ne pirmas kartas Tai nėra pirmas kartas, kai panašiu būdu bandoma išvilioti patiklių interneto vartotojų pinigus ar duomenis. Jau anksčiau „Facebook"" tinkle buvo siūloma metus nemokamai važinėti Vilniaus viešuoju transportu ar už nedidelę sumą įsigyti tariamai Vilniaus oro uoste pamestą bagažą, taip pat gauti dovanų vieną iš didelio kiekio dviračių, kurio, esą, prekeiviams jau nepavyks parduoti dėl smulkių įbrėžimų ant korpuso. Sukčiai ne kartą naudojosi garsių Lietuvoje prekybos tinklų vardu, pavyzdžiui - siūlė gauti dovanų iš „Norfos"", gauti kortelių, suteikiančių galimybę apsipirkti „Iki"" tinkle, taip pat laimėti „Iki"" dovanojamą automobilį, arba vos už 3 eurus įsigyti garso kolonėles „Senukų"" prekybos tinkle. Shutterstock nuotr./Sukčiai internete, afera 15min verdiktas: melas. Tariamas konkursas yra priedanga, skirta išvilioti asmens duomenis, sąskaitų numerius, pagrobti pinigus iš patiklių asmenų. Publikacija parengta 15min bendradarbiaujant su „Meta"", kuria siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","„Facebook“ plinta sukčių įrašas apie tariamą „Lidl“ vykdomą Dyson dulkių siurblių dalybų akciją, kurios tikslas išvilioti naudotojų asmens duomenis ir pinigus. „Lidl Lietuva“ paneigė šią informaciją ir įspėjo žmones būti atsargiems bei tikrinti informaciją oficialiuose šaltiniuose."
"Kaip teigiama pranešime, sprendimo projekto įgyvendinimas prisidėtų prie socialinių paslaugų vystymo ir gyventojų poreikių tenkinimo. „Vilniaus rajone ilgalaikės socialinės globos senyvo amžiaus asmenims paslaugų poreikis nuolat didėja, todėl naujos įstaigos įrengimas Senasalio kaime - reikšmingas žingsnis siekiant plėtoti teikiamas socialines paslaugas ir gerinti jų kokybę. Šiuo projektu norima užtikrinti, kad vyresnio amžiaus asmenys gautų reikiamą pagalbą bei palaikymą, galėtų išlaikyti savarankiškumą, plėtoti asmeninius įgūdžius ir toliau dalyvauti bendruomenės gyvenime"", - pranešime cituojamas Vilniaus rajono savivaldybės meras Robertas Duchnevičius. Priėmus siūlomą projektą, Senasalio kaime, Senasalio g. 79 būtų pastatyti nauji 40 vietų socialinės globos namai, pritaikyti rajono senyvo amžiaus gyventojų poreikiams tenkinti. Teikiant socialinę globą, asmenims būtų sudaryta galimybė tobulinti saviraišką ir įgūdžius, skatinamas savarankiškumas, gebėjimas gyventi visuomenėje ir socialinių ryšių palaikymas. Naujų socialinės globos namų įrengimas yra numatytas Vilniaus rajono savivaldybės 2024-2026 metų strateginiame veiklos plane. Preliminari projekto vertė - 2,95 mln. Eur, iš jų ES lėšos - 1,1 mln. Eur, valstybės biudžeto lėšos - 0,77 mln. Eur, Savivaldybės biudžeto lėšos - 1,08 mln. Eur. Šiuo metu Vilniaus rajone ilgalaikės ir trumpalaikės globos paslaugas senyvo amžiaus asmenims teikia Kuosinės ir Paberžės socialinės globos namai, tačiau Vilniaus rajono gyventojai taip pat gali kreiptis į kitas Lietuvoje veikiančias globos įstaigas. Šis projektas dar bus svarstomas Vilniaus rajono savivaldybės Sveikatos, šeimos ir socialinių reikalų komitete, o galutinis sprendimas bus priimtas artimiausio tarybos posėdžio metu.","Vilniaus rajono savivaldybė planuoja Senasalio kaime pastatyti naujus socialinės globos namus, siekdama patenkinti didėjantį senjorų priežiūros poreikį ir skatinti jų socialinį įsitraukimą; projektas numatytas 2024-2026 metų strateginiame plane ir preliminariai kainuos 2,95 mln. eurų."
"Kaip rašoma prekybos tinklo „Iki"" pranešime žiniasklaidai, nesvarbu, ar planuojate vakarėlį draugais, ar vakarą leisite su šeima, greiti ir skanūs užkandžiai su riešutais reikšmingai prisidės prie vakaro sėkmės, sako šefė J. Tamoševičienė. „Naudokite savo mėgstamą riešutų rūšį ar derinkite skirtingas, įmaišykite sėklų - taip išgausite įdomių skonių ir tekstūrų. O ir riešutų pasirinkimas plečiasi - nuo paprastų skudintų iki dengtų šokoladu žemės riešutų ar druska gardintų migdolų. Didelis privalumas ir tai, kad daugumą patiekalų bus labai greita paruošti"", - sako J. Tamoševičienė ir dalijasi keliais nesudėtingais riešutų užkandžių receptais. Picos skonio riešutų užkandis Reikės: 150 g anakardžių riešutų; 80 g migdolų; 40 g graikinių riešutų; 2-3 šaukštų alyvuogių aliejaus; 1/2 šaukštelio džiovintų pomidorų; 1/2 šaukštelio raudonėlio; 1/2 šaukštelio džiovintų svogūnų; 1/2 šaukštelio baziliko; 1/2 šaukštelio česnakų granulių; 1/2 šaukštelio čiobrelių; 1/2 šaukštelio druskos. Gaminimas: Riešutus suberkite į dubenį, apšlakstykite alyvuogių aliejumi ir suberkite prieskonius. Kruopščiai apvoliokite riešutus prieskoniuose ir sudėkite ant kepimo popieriumi išklotos skardos. Kepkite riešutus orkaitėje 8-10 minučių 180 laipsnių temperatūroje. Shutterstock nuotr./Picos skonio riešutų užkandis Gaivūs salierų „laiveliai"" su riešutais Reikės: ryšulėlio lapkotinių salierų; šviežio tepamo sūrio; žemės riešutų kremo; smulkintų mėgstamų riešutų; razinų (nebūtina). Gaminame: Salierus nuplaukite ir jų kotus supjaustykite kelių centimetro ilgio gabalėliais. Į pusės jų vidų įtepkite šviežio sūrio, į likusių - žemės riešutų kremo. Pabarstykite smulkintais riešutais ir, jei naudojate, uždėkite kelias razinas. Shutterstock nuotr./Gaivūs salierų „laiveliai"" su riešutais Traškūs batonėliai su riešutais ir medumi Reikės: 1 puodelio migdolų; 1 puodelio lazdyno riešutų; 1/2 puodelio moliūgų sėklų; 1/2 puodelio medaus; 1 šaukštelio cinamono. Gaminame: Riešutus ir sėklas susmulkinkite, pakepkite juos sausoje keptuvėje apie 5 minutes. Puode pašildykite medų ir cinamoną. Sumaišykite su riešutais ir sėklomis. Perkelkite mišinį į kepimo popieriumi išklotą skardą ir gerai išminkykite. Atidėkite į šalį, kad atvėstų, tada supjaustykite batonėliais. Shutterstock nuotr./Traškūs batonėliai su riešutais ir medumi Spraginti kukurūzai su žemės riešutų sviestu Reikės: 2 puodelių skrudintų ir sūdytų arba nesūdytų žemės riešutų; druskos (jei naudojate nesūdytus žemės riešutus); 100 g kukurūzų spragėsių; 1 šaukšto medaus, aliejaus. Gaminame: Pasigaminkite naminį žemės riešutų sviestą. Riešutus sudėkite į virtuvinį kombainą ir trinkite, kol masė taps labai vientisa. Kas 30 sek. ar kas minutę sustokite ir nubraukite dubens šonus, kad neliktų nesusmulkintų riešutų. Mišinys iš pradžių bus trupiniai, paskui jis sutirštės į rutuliuką, o galiausiai taps kreminis ir vientisas. Visas procesas turėtų trukti apie 8-10 min. Paruoškite kukurūzus pagal instrukciją ant pakuotės. Nedideliame puode sumaišykite 3 šaukštus žemės riešutų sviesto, medų ir 1-2 šaukštus aliejaus. Kai ingredientai susijungs į vientisą masę, užpilkite padažą ant iškeptų popkornų. Uždenkite puodą ir purtykite, kol visi spragėsiai pasidengs padažu. Shutterstock nuotr./Spraginti kukurūzai su žemės riešutų sviestu Sūrio rutuliukai su riešutais Reikės: 100 g ožkos arba šviežio tepamo sūrio; 100 g mėlynojo sūrio; 100 g čederio sūrio; 1 skiltelės česnako; 30 g lazdyno riešutų; 30 g graikinių riešutų; 30 g pistacijų riešutų. Gaminame: Dubenyje šakute ar virtuviniu kombainu sumaišykite ožkos arba tepamą sūrį, mėlynąjį sūrį ir smulkiai tarkuotą čederį. Įdėkite išspaustą česnako skiltelę ir gerai išmaišykite. Dėkite masę į šaldytuvą maždaug 15-20, kad geriau sustingtų. Riešutus paskrudinkite sausoje keptuvėje, kol lengvai paruduos, ir palikite atvėsti. Atvėsusius trumpai sutrinkite trintuvu, kad jie suskiltų į smulkius gabalėlius, bet ne į pastą. Iš atvėsintos sūrio masės suformuokite graikinio riešuto dydžio rutuliukus. Kad būtų lengviau, galite šiek tiek sudrėkinti rankas. Paruoštus rutuliukus iš visų pusių apvoliokite smulkintais riešutais. Galite patiekti iš karto, o jei juos ruošiate iš anksto, įdėkite į šaldytuvą ir laikykite uždengę. Kad būtų lengviau valgyti, galite įsmeigti traškią lazdelę.","Prekybos tinklas „Iki"" siūlo greitai ir lengvai paruošiamus užkandžių su riešutais receptus, kurie puikiai tinka tiek vakarėliams, tiek šeimos vakarams; šefė J. Tamoševičienė pristato įvairius riešutų užkandžių receptus, įskaitant picos skonio riešutų užkandžius, salierų „laivelius"", traškius batonėlius ir sūrio rutuliukus su riešutais."
"Pastaraisiais metais dėl įtemptos geopolitinės situacijos verslai kur kas atidžiau vertina savąsias investicijas užsienyje. Tarp dažniausių Lietuvos eksporto krypčių - Vokietija, Lenkija, Latvija, Skandinavijos šalys. Turkija dar nėra tokia patraukli eksporto kryptis lyginant su turizmo sektoriumi, tačiau pastaraisiais metais pastebimi pozityvūs ženklai. Milijardinė nauda „Turkijos ir Lietuvos prekybos rūmų duomenimis, 2024 metais šių valstybių dvišalė prekyba perkopė 1 mlrd. JAV dolerių. Turkijos eksportas į Lietuvą siekė apie 470 mln. JAV dolerių, tuo metu Lietuvos eksportas į Turkiją siekė beveik 600 mln. JAV dolerių. Turkus labiausiai domino lietuvių elektronikos ir ryšio įrenginiai, baldai, spektro analizatoriai bei metalo laužas. Pastarasis sudaro daugiau nei 40 proc. viso Lietuvos eksporto į Turkiją. Tobulėjant technologijoms ir vis daugiau dėmesio kreipiant produktų kokybei, turkai vis dažniau atkreipia dėmesį ir į Lietuvos žemės ūkio produktus - kviečius, miežius. Turkai taip pat importuoja durpes, medienos gaminius, gyvulius iš Baltijos regiono. Pastebimas vis didesnis susidomėjimas lazerių, biotechnologijų produkcijoje"", - teigia Turkijos ir Lietuvos prekybos rūmų (angl. Turkish-Lithuanian Chamber of Commerce,TLCC) vadovas Umit Atesagaoglu. Ekspertas priduria, kad Lietuvos verslų siūlomi produktai tobulėja, todėl ir eksportuojamų prekių sąrašas kasmet pildosi. Tačiau Turkija suteikia sąlygas ne tik sklandžiam dvišaliam bendradarbiavimui, bet ir plėtrai bei investicijoms regione. ES verslams patraukliausi Turkijos miestai Turkija, turinti 85 mln. gyventojų ir 24 miestus, kuriuose gyvena daugiau nei milijonas žmonių, yra svarbi ekonominė jėga regione, neretai įvardijama kaip vartai į Aziją. Pasak U. Atesagaoglu, turbūt žymiausi Turkijos miestai yra Stambulas ir Ankara. Stambulas yra ekonominis Turkijos variklis ir pagrindinis verslo centras, garsėjantis savo finansų sektoriumi, tarptautine prekyba ir logistika, sveikatingumo ir grožio industrija, startuolių ir technologijų ekosistema. Tuo metu Ankara žinoma kaip šalies sostinė, administracinis ir pramonės centras. Šis miestas garsėja kaip aviacijos ir gynybos pramonės, aukštojo mokslo ir tyrimų centras. Tačiau be šių, gerai žinomų, ir bene pagrindinių Turkijos miestų yra daug kitų, stiprią pramonę turinčių ir palankias sąlygas užsienio investuotojams galinčių pasiūlyti miestų. Izmiras yra trečias pagal dydį Turkijos miestas ir svarbus uostamiestis Egėjo jūros pakrantėje. Miestas garsėja išvystyta infrastruktūra, pramonės parkais ir laisvosiomis ekonominėmis zonomis (LEZ), kurios suteikia palankias sąlygas užsienio investuotojams. Vieną didžiausių Turkijos uostų turintis Mersino miestas yra svarbus logistikos centras. Mieste esančios LEZ suteikia galimybes verslams, orientuotiems į eksportą. Šis miestas yra savotiškas vartų į Aziją atspindys, atveriantis verslams galimybes pasiekti atokiausius kampelius. Kitas svarbus transporto mazgas - Juodosios jūros pakrantėje įsikūręs Samsunas, taip pat galintis pasiūlyti patrauklių priemonių investuotojams iš užsienio. Bene garsiausias Turkijos automobilių pramonės miestas - Bursa. Netoli Stambulo esantis miestas yra žinomas dėl savo automobilių pramonės ir tekstilės sektoriaus. Mieste veikia kelios pramonės zonos, kurios siūlo lengvatines sąlygas verslams. Maisto perdirbimo ir mašinų gamybos sektoriuose taip pat garsėja ir Centrinėje Anatolijoje esanti Konija, galinti pasiūlyti palankią verslo aplinką ir pramonės zonas. „Verta paminėti ir kelis kitus, mažiau žinomus, tačiau pramonėje stiprius miestus - Kayseri, Gaziantepą, Eskišechirą. Gaziantepas garsėja dėl savo maisto pramonės, ypač pistacijų ir baklavos gamybos. Kayseri yra svarbus pramonės centras su stipria tekstilės ir baldų gamybos pramone, o Eskišechiras gali pasigirti stipria universitetine bendruomene ir išvystyta pramonės baze, miestas yra patrauklus technologijų ir gamybos sektorių investuotojams. Lietuviams nors Antalija dažniausiai siejama su turizmu ir yra pamėgta Lietuvos poilsiautojų. 2024 metais Antalija pasiekė rekordinį turistų skaičių, priimdama daugiau nei 17 mln. turistų iš įvairių pasaulio šalių. Ir nors šis miestas įsivaizduojamas tik kaip viešbučių masyvas, Antalija taipogi vertinama kaip viena patraukliausių užsienio investicijų krypčių. Aplink miestą taip pat yra LEZ ir pramonės zonos, kurios pritraukia įvairių sektorių investuotojus. Prie verslo sėkmės prisideda didelis turistų srautas, kuriuos dominas ne tik prekės, bet ir paslaugos"", - sako TLCC vadovas. LEZ ir verslo paskatos Turkijoje iš viso veikia 19 LEZ, suteikiančių užsienio investuotojams mokesčių lengvatas, mažesnes gamybos sąnaudas ir patrauklią verslo aplinką. Be to, šalyje yra 350 organizuotų pramonės zonų, kurios teikia palankias sąlygas gamybos ir eksporto verslams. Šalis neatsilieka nuo technologijų vystymosi, o pažangumą šioje srityje padeda išlaikyti 98 technologijų parkai. Verslo skatinimui ir pritraukimui skirtos zonos veikia panašiai kaip ir daugelyje Europos šalių - taiko mokestines lengvatas, gali atleisti nuo pelno ar muitų mokesčio, siūlo žemės nuomos lengvatą bei valstybės paramą infrastruktūros plėtrai. Paramos ir lengvatų pobūdis priklauso tiek nuo verslo veiklos, tiek nuo teritorijos, kurioje nori veikti investuotojas. Tačiau svarbu pažymėti, kad Turkija toliau investuoja į užsienio verslų pritraukimą ir palankių sąlygų investuotojams užtikrinimą. Dvišalė nauda Pasireiškiant įtampoms geopolitiniame kontekste verslams svarbu diversifikuoti savo rinkas ir sumažinti priklausomybę nuo Europos Sąjungos rinkų ar kitų eksporto partnerių. Todėl Turkija gali tapti palankia terpe ne tik įtvirtinti savo verslo pozicijas regione, bet ir ateityje plėsti veiklos sritį dar toliau. Turkija planuoja investuoti daugiau nei 9 mlrd. eurų į energijos kaupimo projektus, siekdama sustiprinti savo energetikos infrastruktūrą, todėl tai yra papildoma galimybė tiems verslams, kurie turi patirties atsinaujinančių išteklių srityje bei jų valdymo įrenginiuose. Lietuva yra žinoma kaip inovatyvi technologijų kūrėja ir pritaikytoja, todėl bendradarbystės potencialas stiprėja. Pasak Turkijos ir Lietuvos prekybos rūmų vadovo, Lietuva yra žinoma ir dėl stiprios IT ir „fintech"" ekosistemos, kuri gali padėti Turkijai tobulinti skaitmenines paslaugas ir finansines technologijas. Todėl Turkijai aktualu ne tik produktų, bet ir žinių importas. Tai reiškia, kad Lietuvos verslai turi potencialo pasidalinti savo patirtimis, prisidėti prie Turkijos „fintech"" augimo ir abiejų šalių bendradarbiavimo. Juolab, kad Lietuvoje jau veikia Turkijos „fintech"" įmonių, kuriios sėkmingai įsitvirtino rinkoje su lietuvių pagalba. Kadangi Lietuva yra tranzitinė valstybė, per kurią keliauja daug tarptautinių krovinių, tad ši patirtis ir inovatyvūs logistikos sprendimai taip pat yra aktualūs Turkijai. „Atsižvelgiant į šiuos aspektus, Lietuvos ir Turkijos ekonominis bendradarbiavimas turi didelį potencialą, o abiejų šalių įmonės gali pasinaudoti atsiveriančiomis galimybėmis. Turkijos miestai tampa vis patrauklesne kryptimi ES verslams, įskaitant ir Lietuvos įmones, ieškančioms naujų rinkų ir plėtros galimybių. Prognozuojama, kad artimiausiais metais dvišalės prekybos rezultatai gali dar labiau augti. Prie to prisideda gerėjanti ekonominė situacija, didesnis atvirumas verslų investicijoms ir plėtrai bei auganti konkurencija"", - tvirtina U. Atesagaoglu. Šaltinis: https://sc.bns.lt/view/item/ne-tik-stambulas-ir-ankara-patraukliausi-turkijos-miestai-verslo-investicijoms-504163","Pastaraisiais metais Lietuvos ir Turkijos ekonominis bendradarbiavimas stiprėja, dvišalė prekyba viršijo 1 mlrd. JAV dolerių, o Turkija, su savo ekonominiais centrais, tokiais kaip Stambulas, Ankara ir Izmiras, tampa patrauklia investicijų kryptimi Lietuvos įmonėms. Turkija siūlo palankias sąlygas užsienio investu"
"Nors ne pirmus metus Maltoje gyvenanti Violeta Repčenkaitė į Lietuvą grįžta trumpam ir jos laikas suskaičiuotas minutėmis, tačiau vienu iš didžiausių prioritetų žinoma moteris laiko galimybę prisijungti prie prasmingų darbų. Kartu su vėžiu sergančius vaikus ir jų šeimas globojančiu paramos ir labdaros fondu „Mamų unija"" Violeta aplankė Santaros klinikų vaikų onkohematologijos skyriuje sveikstančius vaikus. Susitikimo su visuomenei puikiai pažįstama Violeta mamytės laukė nekantriai - bet kokia galimybė bent trumpam palikti ligoninės palatą ir ištrūkti iš įprastos rutinos sergančių vaikų šeimoms yra didžiausia dovana. V. Repčenkaitė pakvietė mamytes kartu su vaikučiais pasinerti į meditacijos praktiką ir supažindino su nesudėtingomis kvėpavimo technikomis, padedančiomis atsipalaiduoti, nusiraminti ir išlaikyti kūno balansą. „Visi žinome, kad mūsų visuomenėje gyvena ir labai pažeidžiama jos dalis, tad mūsų apsilankymo vaikų onkohematologiniame skyriuje tikslas buvo pradžiuginti vaikučius ir skirti dėmesį tiek jiems, tiek ir jų mamytėms. Dažnai kalbu apie tai, kaip svarbu stiprinti ryšį su savimi ir gamta. Bet kaip tai padaryti, kai tavo gyvenimas persikelia į ligoninę, o tu neatsitrauki nuo savo vaikelio nei minutei? Kai tavo viduje siaučia visas spektras jausmų - nuo baimės iki stiprybės, nuo nežinios iki tikėjimo?","Violeta Repčenkaitė, gyvenanti Maltoje, grįžo į Lietuvą trumpam ir apsilankė Santaros klinikose, kur kartu su „Mamų unija“ fondu siekė pradžiuginti vėžiu sergančius vaikus bei jų šeimas, padėdama jiems atsipalaiduoti per meditacijos praktikas."
"„Bifinity buvo įkurta Lietuvoje prieš kiek daugiau nei 4 metus. Per šiuos ketverius metus išauginome įmonę taip, kad ji tapo svarbiu žaidėju Lietuvos „fintech"" ir blokų grandinės (angl. blockchain) sektoriuose, o taip pat patekome tarp didžiausių šalies mokesčių mokėtojų. Tikime, kad dar turime daug augimo galimybių, todėl norime dar labiau stiprinti jau pasiektus rezultatus ir spartinti savo plėtrą Lietuvoje. Čia labai daug talentingų finansų sektoriaus žmonių, didelis finansinis ir skaitmeninis raštingumas, galiausiai labai progresyvus požiūris į investavimą ir kriptovaliutas. Žmonės ir reguliavimo institucijos čia supranta, kas yra skaitmeninis turtas ir kokią vertę jis kuria"", - sako J.Juengeris. „Bifinity"", kuri yra „Binance"", didžiausios pasaulyje kriptovaliutų prekybos platformos, turinčios 265 milijonų vartotojų visame pasaulyje, padalinys Lietuvoje, teikia fiat (tradicinių) valiutų sandorių paslaugas kriptovaliutų biržose Europos ekonominėje erdvėje (EEE). Įmonė orientuojasi į kriptovaliutų pirkimo ir keitimo paslaugas, kurios leidžia vartotojams patogiai pervesti lėšas į savo „Binance"" sąskaitą ir iš jos. Tad užtikrina ryšį tarp tradicinių finansų ir kriptovaliutų ekosistemų. 123RF.com nuotr./Kriptografinės valiutos Demonstruoja itin spartų augimą Tačiau „Bifinity"" Lietuvoje kuria visiškai atskirą, savarankišką istoriją. Praėjusiais metais bendrovė pasiekė įspūdingą augimą ir, analitikų vertinimu, net perkopė 1 mlrd. eurų vertės ribą, kuri suteikė jai simbolinį vienaragio statusą. Bendrovė pirmą kartą pateko į kasmet sudaromą prestižinį vertingiausių Baltijos šalių įmonių reitingą „Baltic TOP 30"", kuriame atsidūrė tarp didžiausių regione veikiančių bankų, energetikos, prekybos, biotechnologijų bei telekomunikacijų kompanijų. J.Juengeris sako, kad tokį spartų bendrovės augimą iš esmės lėmė tai, kad praėjusiais metais pagreitį įgavus visam kriptovaliutų sektoriui „Bifinity"" sulaukė didelio fiat valiutų sandorių paslaugų paklausos augimo. „Nors mūsų tikslas tikrai nėra pasiekti milijardo ar kelių milijardų vertės ribą, toks spartus augimas vos per kelerius metus aiškiai rodo, kad kriptovaliutų paslaugos vis labiau priimamos ir naudojamos. Be to, rekordinės sandorių apimtys naudojantis mūsų paslaugomis reiškia, kad Lietuvoje mumis labai pasitikima. Žinoma, šis augimas taip pat yra ir priežastis, dėl kurios Lietuvoje sulaukiame daug dėmesio, mums keliami dideli lūkesčiai. Suvokiame šią atsakomybę ir neabejojame, kad tiek trumpuoju, tiek ilguoju laikotarpiu galime duoti šaliai daug daugiau"", - sako ‚Bifinity‘ generalinis direktorius. Sektoriaus sulauks daugiau aiškumo ir galimybių plėstis „Bifinity"" yra įsipareigojusi laikytis aukščiausių atitikties standartų ir toliau plėsti savo paslaugas Europoje. „Esame įsitikinę, kad gerai struktūrizuota reguliavimo sistema, tokia kaip MiCA, suteikia aiškias gaires, kuriomis stiprinama vartotojų apsauga ir skatinamos inovacijos, užtikrinant saugesnę ir patikimesnę finansų ekosistemą visoje Europoje. Aiškus reglamentavimas ir licencijavimo reikalavimai padės užtikrinti ilgalaikį kriptovaliutų ir blokų grandinės sektoriaus augimą Lietuvoje ir už jos ribų"", - įsitikinęs J.Juengeris. Pasak jo, „Bifinity"" ketina ir toliau stiprinti savo pozicijas Lietuvoje investuodama į inovacijas, griežtai laikydamasi teisės aktų reikalavimų ir aktyviai dalyvaudama bendruomenės veikloje. Jis priduria, kad Lietuvoje yra puikių galimybių verslo plėtrai, o šalis turi didelį potencialą tapti svarbiu kriptovaliutų sektoriaus centru. „Lietuvoje matome didžiulį augimo potencialą - mūsų įmonė gali augti kelis kartus, matome potencialą per artimiausius kelerius metus „Bifinity"" išaugti ir 10 kartų. Žinoma, kalbu ne tik apie nominalią verslo vertę, bet ir apie ekonominę naudą šaliai - mokamus mokesčius, įdarbinant daug daugiau specialistų, šviečiant žmones apie kriptovaliutas, investavimą, saugų savo turto tvarkymą ir pan. Matome augimą visomis įmanomomis kryptimis"", - tikina J.Juengeris. Daugialypė reikšmė Lietuvai Spartus įmonės augimas atsispindėjo ir valstybei atnešta nauda - praėjusiais metais „Bifinity"" į šalies biudžetą sumokėjo beveik 28 mln. eurų mokesčių, t. y. beveik dvigubai daugiau nei 2023 m. Vien 2025 m. vos per vieną sausio mėnesį bendrovė sumokėjo beveik 10 mln. mokesčių. Be to, J.Juengeris pažymi, kad pritraukdama šalies talentus iš kriptovaliutų ir finansinių technologijų sričių įmonė savo komandą Lietuvoje per dvejus metus padidino trigubai ir mato, kad verslui augant specialistų poreikis reikšmingai augs. „Tai pabrėžia šalies finansinių technologijų stiprybę ir kriptovaliutų teikiamą naudą vietos ekonomikai. Nesame tik globalios rinkos finansinių srautų vykdytojai. Daugelis pagrindinių „Bifinity"" fiat paslaugų naudotojų yra Lietuvos įmonės, kas puikiai atspindi šalies finansinių technologijų sektoriaus stiprumą ir kriptovaliutų teikiamą naudą vietos ekonomikai"", - teigia bendrovės vadovas.","„Bifinity“ yra „Binance“ padalinys Lietuvoje, kuris per ketverius metus tapo svarbiu žaidėju šalies „fintech“ ir blokų grandinės sektoriuose, pasiekė įspūdingą augimą ir simbolinį vienaragio statusą. Įmonė planuoja toliau plėsti savo veiklą Lietuvoje, investuodama į inovacijas, laikydamasi teisės"
"Oficialios informacijos apie rastus dingusių karių kūnus kol kas nėra, tačiau paaiškėjo jų tapatybės. Dingusių karių šeimų nariai ir artimieji socialiniuose tinkuose lieja širdis, dalijasi jautriais žodžiais. Edvinas Franco Vienas iš keturių dingusių JAV karių - seržantas Edvinas Benas Franco. Jis buvo tankų mechanikas. Kariuomenėje pradėjo tarnauti 2018-aisiais, o ši misija Lietuvoje buvo jo pirmoji. Socialinių tinklų nuotr./Edvinas Benas Franco ir žmona Georgia Dar praėjusią savaitę E.Franco žmona Georgia Franco davė interviu ir papasakojo apie paskutinę dingusio vyro žinutę. Pora kartu augina 6 mėnesių sūnų. Duodama interviu moteris skaudančia širdimi pasakojo, kad su vyru tik spalį tapo tėvais. Ji su ašaromis akyse kalbėjo, kad jis su sūnumi elgėsi labai gerai, jį be galo mylėjo ir buvo puikus tėvas. Moteris amerikiečių televizijai „11 Alive"" teigė, kad jos vyras su kitais dingusiais kariais nedalyvavo misijoje, o tik vyko išgelbėti kitos įstrigusios karinės technikos. Liūdinti kariškio sutuoktinė taip pat prasitarė, kad lemtingą rytą iš vyro sulaukė ir žinutės, kuri kol kas yra paskutinė jo pasiųsta jai žinia. „Man jis apie 07:14 val. (vietos laiku, - aut. past.) atsiuntė žinutę. Rašė, kad jie jau beveik pasiekė žmones, pas kuriuos vyko, o tada stojo tyla"", - duodama interviu „11 Alive"" sakė ji. Nesulaukusi jokių žinių moteris įtarė, kad kažkas gali būti ne taip. Jos teigimu, vyras visuomet jai parašydavo „labas rytas"", net jei ir būdavo išsiųstas į kokią misiją. Jose Duenezas Šarvuotyje kartu su kitais kolegomis buvo ir karys Jose Duenezas. Mylimo vyro, kariškio gedi žmona Kaii Duenez. Prieš tris dienas savo socialiniame tinkle moteris išliejo širdį ir pasidalijo vyro pomėgio vaizdo įrašais. „Mano vyras yra geras žmogus ir garbinga siela. Kai jis su manimi kalba, jaučiu ramybę. Per šį laiką žiūrėjau jo „YouTube"" vaizdo įrašus ir norėjau pasidalyti su jumis jo aistra. Jo draugai visada sakydavo, kad jo žodžiai juos ramina, guodžia. Jo balsas bus girdimas, kad ir kas nutiktų"", - jautriai apie vyrą socialiniame tinkle „Facebook"" rašė moteris. Dante Gogo Taitano Tarp dingusių karių buvo ir iš Guamo kilęs karys Dante Gogo Taitano. Apie vyrą žiniasklaidai pasakojo jo dėdė Willy Florisas. Lietuvos kariuomenės ir „Pacific Daily News"" nuotr./Gelbėjimo darbai Pabradės poligone, Dante Gogo Taitano Floresas sakė, kad jo sūnėnas mokėsi Okkodo vidurinėje mokykloje ir vos prieš kelerius metus įstojo į kariuomenę. „Jis buvo pagarbus jaunuolis, džiaugėsi, kad įstojo į kariuomenę ir pradės naują gyvenimą. Mes juo labai didžiavomės"", - sakė Floresas. Taitano motina Helen Gogo atsisakė komentuoti, tačiau paprašė visuomenės toliau melstis už jos sūnų. Troy Collinsas Kartu su kitais kariais šarvuotyje dingo Troy Collinsas. Vyras kartu su žmona Aryelle Collins augina tris mergaites. „Žodžiais net neįmanoma išreikšti, kaip dabar jaučiamės aš ir mergaitės! Prašau, tiesiog stipriai melskitės!! Šis žmogus turi gražių vaikų, kuriems jis reikalingas, tai atrodo taip nerealu... tikras košmaras... Aš laikysiuosi vilties amžinai!!! Aš NIEKADA nesustosiu, aš NIEKADA nepasiduosiu, aš išliksiu stipri ir stovėsiu aukštai dėl mūsų mažų mergaičių! Aš NENUSTOSIU ieškoti atsakymų, NENUSTOSIU tyrinėti ir daryti viską, kas įmanoma, ką tik žino žmogus, iš savo pusės. Aš NIEKAM netylėsiu! Aš esu mūsų kūdikių balsas! ir pažadu, kad dėl savo kūdikių pajudinsiu kalnus!!! Mes tave mylime ir mums tavęs reikia. AŠ NESUSTOSIU!"" - socialiniame tinkle „Facebook"" širdį liejo kario artimieji. Šiuo metu renkama parama Troy Collins žmonai likusiai su dukromis. „Parama Aryelle Knutson-Collins ir jos kūdikiams šiuo sunkiu metu Kaip daugelis iš jūsų tikriausiai žinote, Troy Collinsas, vienas iš keturių Lietuvoje dingusių 3ID 5-7 karių, yra atsidavęs vyras ir tėvas. Jo žmona Aryelle Knutson-Collins ir vaikai yra jo gyvenimo šviesa. Jie kartu sukūrė laimingus ir mylinčius namus Fort Stewart, o dabar, šiuo neįsivaizduojamu metu, norime susiburti ir juos palaikyti. Buvo įsteigtas „Maisto traukinys"", skirtas aprūpinti maistu Aryelle ir vaikus, kai jie įveikia šią sunkią kelionę. Jei galite paaukoti maistą, šiai šeimai tai būtų labai svarbu. Jei negalite taip prisidėti, prašome pasiųsti maldą, palaiminimą arba tiesiog palaikyti Troyaus, Aryelle ir jų mažylių mintis. Kiekvieną dieną jie laukia naujienų, nes paieškos ir atkūrimo pastangos tęsiasi, o mūsų parama - maistu, maldomis ar padrąsinimo žodžiais - gali daug ką pakeisti. Prašome prisijungti prie mūsų ir šiuo metu palaikyti šią neįtikėtiną šeimą. Jei norėtumėte padėti, čia rasite nuorodą į „Maisto traukinį"". Dėkojame visiems už jūsų meilę, paramą ir maldas"", - rašoma pranešime.","Lietuvoje dingo keturi JAV kariai, tarp jų seržantas Edvinas Benas Franco, Jose Duenezas, Dante Gogo Taitano ir Troy Collinsas, kurių artimieji socialiniuose tinkluose dalijasi savo skausmu ir prisiminimais. Šiuo metu vyksta paieškos ir gelbėjimo darbai, o dingusiųjų šeimoms teikiama parama ir moralinė pagal"
"Iš pradžių sprendimą tai padaryti turės priimti Ministrų kabinetas, tada prezidentas Gitanas Nausėda turės pateikti iniciatyvą Seimui, o parlamentas galutinai priims konvencijos denonsavimo dokumentus. Projektai įregistruoti Lietuvos, Latvijos, Estijos ir Lenkijos gynybos ministrams bendrame pareiškime neseniai paraginus savo Vyriausybes iš sutarties pasitraukti. Krašto apsaugos ministerijos (KAM) parengtame teikime rašoma, kad nuo 2003 metų, kai Lietuva ratifikavo konvenciją, saugumo situacija regione iš esmės pablogėjo, o grėsmės iš Rusijos ir Baltarusijos smarkiai išaugo. Ministerija taip pat pažymėjo, kad pasitraukimas iš konvencijos sustiprintų Rusijos atgrasymo poveikį, leistų Lietuvos kariuomenei padidinti kontrmobilumo efektą mūšio lauke. Priešpėstinių minų naudojimas padidintų Lietuvos kariuomenės vienetų gebėjimą riboti priešo judėjimą, ypač kritiniuose ir riboto pravažumo mūšio lauko taškuose, rašoma teikime. „Priešpėstinės minos yra itin efektyvios prieš gyvąją jėgą. Šaulių ir lengvosios ginkluotės pagalba galima efektyviai stabdyti šarvuotos technikos judėjimą, tačiau intensyviam mažų grupių pėstininkų judėjimui ir skverbimuisi stabdyti vien šaulių ir lengvosios ginkluotės nepakanka - šiuo atveju pasiekti norimą efektą kaip tik ir padeda priešpėstinės minos"", - teigiama dokumente. Anot KAM, labai svarbus ir priešpėstinių minų panaudojimo psichologinis efektas - žinojimas, kad gali būti panaudotos priešpėstinės minos, priešo kariams padidins psichologinį spaudimą, stiprins psichologinį nuovargį ir silpnins discipliną mūšio lauke. Poreikis naudoti minų ieškiklius ir kitas išminavimo priemones lėtins priešo pajėgų judėjimą ir didins jų pažeidžiamumą. Ministerija tvirtina, kad ekonominiu požiūriu, minų naudojimas leistų Lietuvos kariuomenei taupyti materialinius ir laiko resursus, nes priešpėstinės minos gali būti greitai ir efektyviai naudojamos siekiant uždaryti perėjas ar sustiprinti prieštankines kliūtis, neleidžiant priešui manevruoti. Pasitraukimas iš konvencijos leistų Lietuvai įsigyti, gaminti, kaupti, naudoti bei perduoti priešpėstines minas, tačiau KAM pabrėžia, jog net tai padariusi Lietuva laikytųsi prisiimtų tarptautinės humanitarinės teisės įsipareigojimų pagal kitas tarptautines sutartis, taip pat visuotinai pripažintų tarptautinių papročių dėl karo priemonių ar kariavimo būdų. „Neigiami priešpėstinių minų panaudojimo efektai ir grėsmė civiliams gyventojams gali būti sumažinti nustatant griežtas šių minų panaudojimo taisykles ir procedūras, ypač didelį dėmesį skiriant tarptautinės teisės normų ir principų įgyvendinimo užtikrinimui"", - rašoma teikime. „Pavyzdžiui, galimas rizikas civiliams sumažintų aktyvi minų laukų priežiūra (aptvėrimas, ženklai, įspėjimas ir stebėjimas), taip pat kiek įmanoma greitesnis teritorijos išminavimas"", - teigiama jame. Visos Europos Sąjungos šalys yra Otavos konvencijos narės, o Kinija, Rusija, JAV, Indija ir Pakistanas nėra prie jos prisijungusios.","Lietuva svarsto pasitraukti iš Otavos konvencijos dėl saugumo situacijos pablogėjimo ir padidėjusių grėsmių iš Rusijos bei Baltarusijos, kad galėtų naudoti priešpėstines minas, kurios stiprintų šalies gynybą, nors pabrėžiama, kad būtų laikomasi tarptautinės teisės įsipareigojimų siekiant sumažinti riziką civiliams."
"Šių metų pradžioje pasirodė naujiena, kad V.Partikas ryžosi drastiškiems išvaizdos pokyčiams. Vyrui buvo atlikta krūtinės didinimo operacija. Ši žinia pritrenkė žinomus, pramogų pasaulio žmones. Savo nuomone apie Partiko sprendimą pasakė ir Stano bei Ramūnas Rudokas. Socialiniame tinkle „Facebook"" jie pasidalijo nuotaikingu vaizdo įrašu. „Partikas pasididino krūtinę. Mes žinome, kad Ramūnas Rudokas turi nuomonę apie viską. Kokią tu turi nuomonę apie vyriškų papų pasididinimą?"" - draugo tuomet klausė Stano. R.Rudokas teigė, kad ateityje galima būtų tikėtis daugiau procedūrų, kuriomis pasidalintų su visais. „Kadangi misteris Partikas, kai pasididino sėdmenis, juos parodė, parodė ir kai pasididino krūtinę, tai tegul pasididina pempę ir visiems parodo - bus va taip fantastiškai!"" - į Stano klausimą atšovė Rudokas. Šis vyrų pasisakymas ne juokais įsiutino patį V.Partiką, todėl socialiniame tinkle „Instagram"" jis pasidalijo įrašu ir atkirto kritikams. Vyras teigė, kad tokiu būdu pramogų pasaulio atstovai siekia gauti dėmesio ir pasikelti savo populiarumą. Apsilankęs laidoje „Kitokie pasikalbėjimai"" Stano atskleidė žiūrovams visas konflikto detales. „Mes turėjome koncertą su „Čilinam"", ir aš perskaičiau žinią, kad Partikas įsidėjo papus - įsidėjo krūtinę. Na, aš visokių nesąmonių esu girdėjęs, kad šikną pasididina, bet kad papus ir dar vyras įsidėtų - tokios nesamonės negalėjau įsivaizduoti net baisiausiam sapne. Perskaičiau tą dalyką, įsijungiau telefoną ir paklausiau Rudoko, ką jis apie tai mano. Na, Rudokas išsakė savo nuomonę, kad tada tegul pasididina ir tą pačią paskutinę vietą, kuri tikriausiai yra mažiausia, jei jau didinasi papus. Mes įrašėme tą video, paleidau reelsą ir žiūriu, lemas peržiūrų po kelių dienų. Supratau, kad ne tik man keista, jog Partikas įsidėjo papus. Dar mažiausiai milijonas žmonių galvoja, kad kažkur turi būti „stop"". Po to ir Stonkus kažką šia tema pasakė. O Partikas yra ant tiek nučiuožęs, kad jam visiškai nuoširdžiai atrodo, jog tiek Stonkus, tiek Rudokas, tiek Stano, tiek Zvonkus yra jau užgesusios žvaigždės, niekam neįdomūs, ir mes visa tai darome ne todėl, kad vyras įsidėjo papus, o todėl, kad norime išpopuliarėti Partiko sąskaita"", - nusijuokė Stano. Laidos vedėjo Pauliaus Vaitiekūno paklaustas nuomonės apie Vytenį Stano teigė, kad žmonės turi jausti tam tikras ribas gyvenime, o vyrui užsiauginti krūtinę galima ir kitais būdais. „Vyrai ir moterys, yra tam tikros ribos, yra estetinė chirurgija, jei moteriai reikia papų - jokių problemų. Bet yra riba. Riba prasideda ten ,kur vyras įsideda papus. Čia yra kažkas maksimaliai jau nebesuprantama. Kiekvieną rytą darai atsispaudimus ir po trijų mėnesių tu jau turi tuos savo papus"", - pridūrė Stano.","V.Partikas atliko krūtinės didinimo operaciją, kuri sukėlė didelę reakciją pramogų pasaulyje, o Stano ir Ramūnas Rudokas viešai išsakė savo nuomonę apie šį sprendimą, sukeldami konfliktą. V.Partikas atsakė kritikams socialiniuose tinkluose, teigdamas, kad jų komentarai skirti tik dėmesiui pritraukti."
"Daugelis tėvų, ko gero, sutiks, kad palaikyti tobulą tvarką vaikų kambaryje nėra taip paprasta, kaip norėtųsi. O jeigu pasiūlytume įsivaizduoti, kad nuo šio pavasario ši kasdienė užduotis gali visiškai pasikeisti - tiek tėvams, tiek vaikams? Ekspertė sako, norint to pasiekti, svarbu sukurti tokią erdvę, kuri skatintų vaiko kūrybiškumą, savarankiškumą ir įkvėptų kasdienes rutinas paversti smagiu nuotykiu. Vaikų kambaryje dažnai prisikaupia daug žaislų, knygų ir priemonių kūrybai, tad įvairūs daiktų laikymo sprendimai tampa būtinybe. „Patogios ir vaikams pritaikytos baldų, daiktų laikymo sistemos leidžia vaikams savarankiškai pasiekti ir susitvarkyti savo daiktus. Kad būtų dar smagiau ir praktiškiau, plastikines dėžes galima dekoruoti lipdukais ar sužymėti etiketėmis, kad mažieji lengvai rastų savo mėgstamus žaislus ar knygas"", - pataria M.Bučinskienė. Imantis šios misijos, svarbiausia prisiminti kelis dalykus: visų pirma - vaiko kambaryje labai svarbūs būtent mažiesiems pritaikyti daiktų laikymo sprendimai, antra - verta pasitelkti žaismingą požiūrį į tvarkymąsi. IKEA interjero dizaino skyriaus vadovė Morta Bučinskienė dalijasi patarimais, kaip tai įgyvendinti be didelių išlaidų. Pavyzdžiui, TROFAST daiktų laikymo derinys yra idealus sprendimas, tinkamas tvarkingai sudėti pačius įvairiausius daiktus: nuo žaislų iki knygų ar net kojinių. Lengvai pritaikomas dizainas su daugybe griovelių leidžia dėlioti patogias plastikines dėžes ir lentynėles ten, kur reikia. Vaikams lengva jas patiems ištraukti, pernešti ir vėl įdėti ten, kur buvo. Kad būtų dar patogiau, vaikų erdvėje pravartu rinktis daugiafunkcius baldus, pavyzdžiui, vaikišką stalą SUNDVIK ar lovą SLÄKT su vieta daiktams laikyti. Tokie baldai ne tik suteikia papildomos vietos kūrybinei veiklai ar poilsiui, bet ir leidžia sumaniai susidėti sezoninius drabužius, didesnius žaislus ar patalynę į SKUBB dėžes. O norint palengvinti ir pagreitinti tvarkymąsi po žaidimų, įvairiems daiktams laikyti rinkitės permatomas dėžes - taip vaikai aiškiai matys, kas jose sudėta ir kur padėti daiktus į jų vietą.","Ekspertė Morta Bučinskienė pataria, kaip vaikų kambario tvarkymą paversti smagiu nuotykiu, naudojant vaikams pritaikytas daiktų laikymo sistemas ir daugiafunkcius baldus, kurie skatina kūrybiškumą ir savarankiškumą."
"Kol jūs miegate, jūsų kūnas atlieka esminius darbus - regeneruoja ląsteles, šalina susikaupusius toksinus, stiprina imuninę sistemą ir paruošia jus naujai dienai. Tačiau jei miegas nėra kokybiškas, šie procesai sulėtėja arba išsiderina. Kaip pasirūpinti, kad kiekviena naktis taptų tikru atsinaujinimo seansu, „Gintaro baldų"" pranešime žiniasklaidai pasakoja ekspertės. Pasak medicinos biologės Dianos Romenskajos-Avgul, kokybiškas miegas yra neatsiejamas nuo organizmo atsinaujinimo ir sveikatos palaikymo. Vienas iš svarbiausių procesų, vykstančių miego metu, yra ląstelių regeneracija, kurioje itin svarbų vaidmenį atlieka NAD (nikotinamido adenino dinukleotidas) molekulė. Tai medžiaga, randama kiekvienoje organizmo ląstelėje, kuri dalyvauja daugiau nei 500 įvairių reakcijų, įskaitant energijos gamybą ir ląstelių DNR atstatymą. „NAD yra gyvybiškai svarbi ląstelių atsinaujinimui, nes padeda ląstelėms atsistatyti ir išlikti sveikoms. Jos poveikis ypač svarbus, nes NAD aktyvina baltymus, lėtinančius ląstelių senėjimą, palaikančius genetinės medžiagos atkūrimą ir mažinančius uždegiminius procesus organizme"", - aiškina mokslininkė. Shutterstock nuotr./Miego sutrikimai Moksliniai tyrimai rodo, kad NAD taip pat svarbi reguliuojant mūsų paros ritmus, kurie lemia miego ir budrumo ciklus. Sumažėjęs NAD kiekis gali sukelti miego sutrikimus ir prastą miego kokybę, nes slopinamas sirtuino 1 - vieno iš nuo NAD priklausomų baltymų - aktyvumas. Kokybiškas miegas - apsauga nuo ankstyvo senėjimo ir ligų Geras miegas ne tik padeda atkurti organizmą, bet ir apsaugo smegenis nuo kenksmingų medžiagų kaupimosi. Gilaus miego metu veikia glimfatinė sistema - smegenų „valymo"" mechanizmas, kuris pašalina kenksmingas atliekas ir toksinus. „Smegenų sveikata labai priklauso nuo to, kaip veiksmingai vyksta šie valymo procesai. NAD molekulė padeda ląstelėms kovoti su oksidaciniu stresu, kurio metu ląstelės pažeidžiamos dėl per didelio reaktyviųjų deguonies junginių kiekio. Jei NAD lygis yra per mažas, organizmui tampa sunku kovoti su šiais pažeidimais, o tai prisideda prie ankstyvo senėjimo ir tam tikrų ligų vystymosi"", - pasakoja D. Romenskaja-Avgul. NAD taip pat veikia smegenų baltymus, kurie dalyvauja kovojant su Alzheimerio liga. Pavyzdžiui, Sirt1 aktyvina baltymą α-sekretazę, kuri padeda mažinti kenksmingų beta amiloidinių baltymų kaupimąsi smegenyse. Šis mechanizmas apsaugo smegenis nuo toksinų ir lėtina ligos progresavimą. Pasak D.Romenskajos-Avgul, tinkama miego kokybė gali padėti išvengti ne tik lėtinių ligų, bet ir išlaikyti gerą savijautą bei energiją ilgesnį laiką. Miego metu vykstantys biologiniai procesai yra esminiai tam, kad organizmas galėtų kovoti su senėjimo požymiais. „Vienas svarbiausių sveiko ir ilgo gyvenimo veiksnių yra tinkamo NAD lygio palaikymas. Tą galima pasiekti ne tik tinkamai pasirūpinant miegu, bet ir pasirinkus sveiką gyvenimo būdą - reguliariai sportuojant, ribojant alkoholio ir nikotino vartojimą. Taip pat svarbu sukurti tinkamą miego aplinką, kurioje būtų išlaikoma optimali temperatūra, pakankama tamsa ir komfortiška kūno atrama"", - aiškina specialistė. Dažniausios čiužinio pasirinkimo klaidos Teorija ir moksliniai tyrimai parodo, kodėl geras miegas yra būtina sąlyga sveikam ir ilgam gyvenimui. Tačiau kaip užtikrinti, kad mūsų poilsis būtų išties kokybiškas? Šioje vietoje į pagalbą ateina tinkamos miego sąlygos ir ypač čiužinys, kuris lemia ne tik komfortą, bet ir mūsų sveikatą. Tinkamai pasirinktas čiužinys užtikrina taisyklingą stuburo padėtį, mažina raumenų ir sąnarių įtampą, leidžia kūnui atsipalaiduoti ir pilnavertiškai atsigauti. Kita vertus, jei čiužinys parinktas netinkamai, gali atsirasti nugaros skausmai, prastas miegas ir ilgainiui net rimtesni sveikatos sutrikimai. Shutterstock nuotr./Moteris keičia patalynę Pasak čiužinių ekspertės Silvijos Budrienės, daugelis žmonių vis dar daro klaidų, kurios trukdo užtikrinti kokybišką miegą. Viena dažniausių - čiužinio pirkimas internetu. Pasak S. Budrienės, tokiu būdu neįmanoma tiksliai įvertinti, ar čiužinys bus tinkamas žmogaus kūnui - nei per minkštas, nei per kietas. Dar viena dažna klaida - vadovavimasis kaina, o ne kokybe. Žmonės perka pigesnius čiužinius, manydami, kad jie yra pakankamai geri, tačiau nesigilina į jų sudėtį ir kokybę: „Pirkėjai dažnai susižavi, kai gulėdami salone ant pigesnio čiužinio jaučia komfortą, tačiau neįsigilina į tai, iš ko jis pagamintas. Deja, pigesni sluoksniai greičiau susidėvi ar per daug įdumba, sukeldami nepatogumus ar net skausmą"", - patirtimi dalijasi S. Budrienė. Kita dažnai pasitaikanti klaida - čiužinio pasirinkimas neatitinkantis individualių poreikių. Tai ypač aktualu poroms: „Ypač dažnai problemų atsiranda, kai poros renkasi čiužinį orientuodamosi tik į vieno žmogaus poreikius, o kitas lieka nuskriaustas. Tarkime, vyras teigia, kad gali miegoti ant bet kokio paviršiaus, bet po kelių mėnesių jau grįžta su nugaros skausmais"", - teigia S. Budrienė. Kaip išsirinkti gerą čiužinį? Pirmiausia, reikėtų aiškiai žinoti, ko ieškoti. Pasak S. Budrienės, kokybiškas čiužinys turi turėti pakankamai minkštus viršutinius sluoksnius, kurie komfortiškai priimtų skirtingas kūno sritis, tačiau tuo pačiu užtikrinti tinkamą kietumą bei atramą iš apačios. „Kokybiškam čiužiniui labai svarbios naudojamos medžiagos. Aukštesnio tankio putų poliuretanas arba lateksas yra patikimi pasirinkimai, nes jie ilgiau išlaiko savo savybes ir nepraranda formos. Tinkamai suderinti sluoksniai užtikrina, kad kūnas guli anatomiškai taisyklingoje padėtyje"", - teigia S. Budrienė. Svarbu atsiminti, kad renkantis čiužinį reikia ne tik išbandyti jį gyvai, bet ir konsultuotis su specialistais, kurie gali padėti įvertinti kūno padėtį gulinėjant ant konkretaus čiužinio. Tokie matavimai padeda pasirinkti čiužinį, geriausiai atitinkantį individualius poreikius. Taip pat svarbu prisiminti, kad net ir geriausi čiužiniai nėra amžini, sako ekspertė. Geras čiužinys turėtų tarnauti maždaug 7-10 metų, neprarasdamas savo atraminių savybių ir komforto pojūčio. Ypač verta atkreipti dėmesį į medžiagų kokybę - aukšto tankio putų poliuretano ar latekso čiužiniai ilgiau išlaiko formą ir dvigubai geriau paskirsto gulinčiojo svorį nei pigesni analogai. Tai reiškia, kad net ir po daugelio metų naudojimo kūnas išlieka tinkamai prilaikomas, o miego kokybė nesuprastėja. „Svarbiausia yra laiku pastebėti, kada čiužinys praranda savo savybes. Jei miego metu pradeda varginti diskomfortas, nugaros ar pečių skausmai, o pabudus nesijaučiama pailsėjus - laikas pradėti galvoti apie naują čiužinį"", - pataria S. Budrienė.","Kokybiškas miegas yra esminis organizmo regeneracijai ir sveikatos palaikymui, o NAD molekulė atlieka svarbų vaidmenį ląstelių atsinaujinime bei paros ritmų reguliavime. Tinkamas čiužinio pasirinkimas yra būtinas norint užtikrinti gerą miego kokybę, nes jis turi suteikti tinkamą atramą ir komfort"
"Lenkijos ministras pirmininkas Donaldas Tuskas ragina Donaldą Trumpą šią savaitę nenustatyti plataus masto muitų ES. „Jūs turite draugų ir patikimų sąjungininkų nuo Portugalijos iki Lenkijos, nuo Danijos iki Graikijos. Mūsų bendras Europos ir Amerikos interesas yra stiprios JAV, stipri ES ir stipri NATO, o ne silpnesnė"", - sakė D.Tuskas Jungtinių Valstijų prezidentui vaizdo įraše, pirmadienį paskelbtame socialiniame tinkle „X"". „Pagalvokite apie tai, pone prezidente ir brangūs Amerikos draugai, prieš nuspręsdami įvesti muitus savo artimiausiems sąjungininkams. Bendradarbiavimas visada geriau nei konfrontacija"", - pridūrė jis. Jo komentarai pasirodė netrukus po to, kai Lenkija pasirašė 2 mlrd. JAV dolerių vertės sutartį su JAV dėl priešraketinės gynybos sistemų „Patriot"" logistinės paramos teikimo. D.Tuskas pabrėžė, kad Lenkija investuoja beveik 5 proc. savo BVP į gynybą, t. y. daugiausiai, kiek šiuo metu išleidžia bet kuri NATO narė, kad apgintų sienas ir bendras vertybes bei interesus. Trečiadienį, dieną, kurią D.Trumpas pavadino „išlaisvinimo diena"", jis ketina įvesti muitus ES prekėms.","Lenkijos ministras pirmininkas Donaldas Tuskas ragina JAV prezidentą Donaldą Trumpą neįvesti muitų Europos Sąjungos prekėms, pabrėždamas bendradarbiavimo svarbą tarp sąjungininkų ir išreikšdamas susirūpinimą dėl galimos konfrontacijos. Tuskas taip pat atkreipia dėmesį į Lenkijos investicijas į gynyb"
"Gatvės meno įkvėpti kūrėjai - „Artojo6"" komanda - Klaipėdoje kuria visą gatvės meno parką, tad tokių meno apraiškų, tikėtina, tik daugės. Apie jaunimo užimtumą, gatvės meną ir projektą kalbamės su idėjos autoriumi menininku Pijumi Čeikausku (Pidžin) ir projekto koordinatore Aurelija Ženčiauske. - Kas yra ,,Artojo6""? Pijus: Tai gatvės meno galerija po atviru dangumi, kurioje taip pat galima rasti vienintelę legalią sieną, skirtą mokytis piešti graffiti Klaipėdoje. Dažnai šį vieta tampa savotiška ambasada užklydusiems gatvės menininkams, graffitiorams ar šiaip gatvės menui prijaučiantiems veikėjams. Čia vyksta edukacijos ir įvairūs renginiai. Stengiamės, kad visada išliktų tas edukacinis momentas, kuomet norintys piešti, gautų visas sąlygas tai pradėti nuo popieriaus iki sienos. - Kaip atsirado keliaujančios dirbtuvės, ką jose veikdavote? Aurelija: Praėjusią vasarą užbaigėme pirmąjį projekto etapą, kurio tikslas buvo įkurti ,,Artojo6"" platformą. Įgyvendinant projektą, labai natūraliai iškilo mintis, įtraukti jaunimą ne tik iš Klaipėdos, bet ir aplinkinių miestelių, todėl šiais metais įgyvendinome antrąjį projekto etapą ,,Artojo6 - jaunimo įtraukimas"". Lankėmės Veiviržėnuose, Vėžaičiuose, Priekulėje, Gargžduose, Doviluose, Kintuose, Kretingalėje su dirbtuvėmis ,,Kurk kurk"". Pijus: Keliaujančias dirbtuves pradėdavome nuo prisistatymo, papasakodavome apie ,,Artojo6"" platformą, parodydavome įvairius gatvės meno pavyzdžius Lietuvoje ir užsienyje. Tuomet pradėdavome ruošti eskizus ir galiausiai kurdavome bendrą piešinį ant medinės instaliacijos. Po užsiėmimo pasidalindavome įspūdžiais. Kurti ryšį su paaugliais nėra lengva, bet būtina, jei norime auginti sąmoningą bendruomenę. Aurelija: Refleksija ne ką mažiau svarbi nei pats užsiėmimas, nes jos metu jaunimas mokosi reikšti mintis, suprasti kilusius jausmus, iššūkius, formuluoti klausimus ir panašiai. - Graffiti ir gatvės menas visada buvo kontroversiškas dalykas, keliantis nuolatines diskusijas. Kokia situacija dabar? Pijus: Kiek stebiu diskusijas apie požiūrį į gatvės menus visoje Lietuvoje, tai jis jau yra pasiekęs tą tašką, kai vis mažiau reikia teisintis dėl vandalizmo ir meno ryšio. Čia didelį darbą atlieka patys menininkai dažnai kalbėdami tomis temomis, o žurnalistai, užduodami kokį klausimą, gaudosi sąvokose. Kol esi jaunas ir pilnas parako, dažniausiai eksperimentuoji ir bandaisi ribas, tačiau ieškant, gali rasti ir legalių būdų tai daryti. Žinoma, tuomet dažniausiai yra kažkokie „rėmai, kuriuose ne visi komfortiškai jaučiasi, o ypač kai kalba eina apie gaivališką gatvės meną, spontaniškai nutinkantį tam tikru laiku tam tikroje vietoje. Gaila, jog sostinės valdžia nusprendė nebekelti diskusijų su visuomenės dalimi, kurie ieško ir bando dirbti su viešomis erdvėmis, o svarbiausia su žmonėmis kurie yra jose. Legalios sienos yra vienas iš tu pavyzdžių, kurie labiausiai sukėlė tą šaršalą, jog yra draudžiama meninė saviraiška. Klaipėdoje gatvės menas yra laukiamas, bent jau man taip atrodo. Tenka bendrauti ir su savivalda, ir su vietiniais verslais - visi tai mato kaip naudą tiek savo veiklai, tiek ir miestui. Pakeliavus po Klaipėdos regioną su dirbtuvėmis ,,Kurk kurk"", pamačiau kiek daug nuostabių gatvės meno iniciatyvų turi žmonės ir mažesniuose miesteliuose. Kiek alkio turi tokiai kūrybos formai, kai tave pasitinka meno kūriniai laukuose, gatvėse, prie kelio ženklų - jie tampa miestelio identitetu. Aurelija: Savo veiklomis norime jaunus žmones nukreipti teisinga linkme ir parodyti, kad su flakonais rankose galima ne tik teršti, bet ir kurti. Ir tuo pačiu parodyti, kad Klaipėdoje yra aktyvaus jaunimo, norinčio burtis ir įgyvendinti idėjas. Jaunimo užimtumas labai svarbus dalykas. Mes patys savo kailiu patyrėme tai, kai maždaug 13-15 metų jaunimas iš ,,didžiulio užimtumo"" nusiaubė įvairias Klaipėdos vietas, įtraukiant ir mūsų ,,Artojo6"" platformą, kuomet išdaužė mūsų mokyklėlės-autobuso langus ir kitaip suniokojo inventorių. Kurti ryšį su paaugliais nėra lengva, bet būtina, jei norime auginti sąmoningą bendruomenę. - Projektams įgyvendinti reikalingi resursai, kas padeda jums? Aurelija: Projektus „ARTOJO6: jaunimo įgalinimas"" ir „ARTOJO6: jaunimo įtraukimas"" finansuoja Europos sąjunga. Džiaugiamės, kad yra tokių galimybių ir visada patariu jauniems žmonėms jų ieškoti. Noriu gyventi mieste, kuriame yra ką veikti, kuriame jauni žmonės kuria ir įgyvendina savo idėjas, todėl jei tik galiu, stengiuosi padėti motyvuotam jaunimui Klaipėdoje ar už jos ribų įgyvendinti savo idėjas. Svarbiausia, kad tie žmonės degtų tuo ką daro, o jų veikla generuotų pridėtinę vertę bendruomenei. Pijus buvo vienas iš jų. Džiaugiuosi, kad radome ryšį bendram darbui. Jis labai charizmatiška asmenybė, talentingas menininkas, degantis tuo, ką daro, todėl tai mane įkvepia ir motyvuoja ieškoti galimybių plėtoti „Artojo6"" idėją. Žinoma, svarbu paminėti ir tai, kad toks Europos sąjungos finansavimas ne tik padeda fiziškai įgyvendinti idėjas, bet kartu puoselėja europines vertybes, stiprina europinį identitetą, puoselėja jaunimo politiką, įsitraukimą bei stiprina jaunų žmonių kompetencijas. Man tai labai svarbu. - Kokie tolimesni jūsų planai? Pijus: „Artojų"" vizija yra užpildyti visas sienas teritorijoje, įgalinti kuo daugiau jaunų žmonių prisidėti prie bendros veiklos ir tęsti edukacines dirbtuves, labiau gilinantis ir ieškant gatvės meno būdų, kurie nebūtų destruktyvūs, o kurtų pridėtinę vertę miestui. Aurelija: Žinoma, dėl įtemptos geopolitinės situacijos šiuo metu, kyla įvairių minčių. Man asmeniškai dabar norėtųsi koncentruotis į tokias veiklas, kurios stiprintų mūsų, europiečių, vienybę, sąmoningumą, saugumą, padėtų Ukrainos žmonėms. Esame dėkingi už galimybes įgyvendinti tai, kas mums patinka, bet puikiai suprantame, kad gyvenant šiais neramiais laikais, turime persidėlioti prioritetus ir palaikyti sprendimus, susijusius su geresniu mūsų visų saugumo užtikrinimu, laisvės idėjų puoselėjimu. Nors „Artojo6"" projektą įgyvendinome kartu su „Apeirono teatru"", tačiau neseniai sukūriau ir platformą, pavadinimu „Ilgai galvojau"", kad būtų paprasčiau įgyvendinti panašius ar kitokio pobūdžio projektus ateityje.","„Artojo6“ komanda Klaipėdoje kuria gatvės meno parką, kuris veikia kaip atvira gatvės meno galerija ir edukacijos centras, įtraukiantis jaunimą bei skatinantis kūrybą legaliomis priemonėmis. Projektas, finansuojamas Europos Sąjungos, siekia ugdyti sąmoningą bendruomenę, įtraukti jaunus žmones į prasmingą veik"
"Europa gali pakenkti JAV, bet nenori eskaluoti situacijos Europos Komisijos (EK) vadovė Ursula von der Leyen kalbėjo visų ES šalių vardu, sakydama, kad nauji importo mokesčiai sukels „siaubingų"" pasekmių milijonams žmonių visame pasaulyje. Ji teigė, kad nėra „aiškaus kelio per sudėtingumą ir chaosą"", kurį visame pasaulyje sukels naujieji muitai. Vis tik EK žada apsaugoti ES įmones, mat kai kurios nukentės labiau nei kitos, pavyzdžiui, Vokietijos automobilių pramonės, Italijos prabangos prekių, Prancūzijos vyno bei šampano gamintojų ir pan. Būdama didžiausia pasaulyje bendroji rinka, ES gali pakenkti JAV - nukreipti atsakomąsias priemones į prekes ir paslaugas, įskaitant „didžiąsias technologijas"", tokias kaip „Apple"" ir „Meta"", rašo BBC. Vis dėlto skelbiama, kad tikslo kelti kartelę nėra - ji siekia įtikinti D.Trumpą derėtis. Trečiadienio vakarą Italijos ministrė pirmininkė Georgia Meloni pareiškė, kad nors mano, jog muitai yra neteisingi, bus daroma viskas, kad būtų bandoma susitarti su JAV. Italijos ministrė pirmininkė Georgia Meloni Londone - tam tikras palengvėjimas, bet ne džiaugsmas Jungtinės Karalystės vyriausybė pajuto jausmą, kad šalis yra „labiau gerojoje nei blogojoje stovykloje"". Ministrai jaučia palengvėjimą, bet nesidžiaugia - jie nesuklydo dėl prognozių. Jungtinei Karalystei nustatyti muitai turės didelį poveikį, o JK prekybos partneriams nustatyti muitai artimiausiomis savaitėmis, mėnesiais ir metais turės didelį poveikį darbo vietoms, pramonės šakoms ir pasauliniams prekybos srautams. Tai bus „nepaprastai trikdantis poveikis"", kaip teigė vienas vyriausybės šaltinis. Ypač daug dėmesio skiriama poveikiui automobilių pramonei. Derybos su JAV dėl prekybos susitarimo tęsiasi. Keturių JK derybininkų komanda „gana intensyviai"" per nuotolį kalbasi su savo kolegomis iš JAV ir yra pasirengę vykti į Vašingtoną, jei reiktų pasirašyti susitarimą. Tarifai - dovana Kinijos vadovui 54 proc. tarifas, taikomas į JAV įvežamoms Kinijos prekėms, neabejotinai yra didelis ir neabejotinai pakenks Kinijos bendrovėms, siekiančioms parduoti prekes šioje rinkoje. Pekino atsakomosios priemonės taip pat pakenks JAV bendrovėms, bandančioms patekti į didžiulę Kinijos rinką. Vis dėlto tam tikra prasme šie D.Trumpo žingsniai taip pat yra dovana Kinijos prezidentui Xi Jinpingui, teigia BBC. „Shutterstock""/Kinijos prezidentas Xi Jinpingas Kinijos vadovas vaizduoja savo šalį kaip laisvosios prekybos šalininkę, daugiašalių institucijų rėmėją ir lygina ją su kita pasaulio supervalstybe, kuri, kaip manoma, griauna abu šiuos principus. Vos praėjusią savaitę Kinijos lyderis sėdėjo su didelių tarptautinių korporacijų - tarp jų ir daugelio Europos - vadovais, ir vaizdai buvo aiškūs. D.Trumpo vadovaujamos JAV sąsajos - chaosas, prekybos griovimas, nacionaliniai interesai. Xi Jinpingo vadovaujama Kinija esą yra stabilumas, laisvoji prekyba, pasaulinis bendradarbiavimas. Žmonės gali nesutikti su Kinijos komunistų partijos požiūriu į pasaulio padėtį, tačiau kaskart, kai D.Trumpas imasi tokių priemonių, tampa lengviau pristatyti Xi Jinpingui pardavimų planą. O ekonominė būtinybė gali priartinti daugelį šalių prie Kinijos ir atitolinti nuo JAV. Indija baiminasi dėl poveikio, tačiau kai kurie sektoriai turi vilties Azijos šalių ekonomika yra viena iš labiausiai nukentėjusių nuo naujų D.Trumpo tarifų. Amerikiečiai už iš Vietnamo importuojamas prekes turės mokėti 46 proc. mokestį, o už prekes iš Kambodžos - 49 proc. Indijai sekėsi santykinai geriau, teigia BBC. Vis dėlto 26 proc. visuotinis tarifas vis tiek yra didelis ir smarkiai paveiks pagrindines „daug darbo jėgos reikalaujančias eksporto prekes"", sako konsultacinės bendrovės „Asia Decoded"" atstovė Priyanka Kishore. Kita vertus Indijos elektronikos eksportui ši situacija gali būti naudinga, nes dėl didesnių tarifų, taikomų tokiems konkurentams kaip Vietnamas, gali būti pakeista prekybos kryptis. Vis dėlto mažai tikėtina, kad tai sušvelnins bendrą neigiamą D.Trumpo salvės poveikį augimui. Skirtingai nei Kanada, Meksika ar ES, Indija kol kas laikosi taikdariškos pozicijos D.Trumpo atžvilgiu ir derasi su JAV dėl dvišalio susitarimo, teigia BBC. Bus labai atidžiai stebima, ar tai sukels atsakomuosius veiksmus Delyje. Farmacijos pramonė, kuri sudaro didžiausią Indijos pramonės eksporto dalį - apie 13 mlrd. dolerių per metus, atsikvėps su palengvėjimu, nes vaistams šie „abipusiai"" muitai netaikomi.","Europos Sąjunga ir jos narės, susidurusios su JAV tarifų politika, stengiasi apsaugoti savo ekonominius interesus ir derėtis siekiant išvengti eskalacijos, tuo tarpu JAV tarifai sukelia pasaulinės prekybos neramumus ir gali suteikti pranašumų Kinijai bei tam tikroms Indijos eksporto šakoms."
"Daugiau apie automobilius - rubrikoje Gazas.lt. Nors sinoptikai žadėjo ir lietų, Suzukoje jo pavyko išvengti. Tačiau lenktynėse netrūko gražių vaizdų, įspūdingų lenkimų. Galiausiai antrojo lenktynių pusėje po padangų keitimų susiformavo aiškus lyderių trejetukas: Maxas Verstappenas (Oracle Red Bull), Lando Norrisas ir Oscaras Piastris (abu „McLaren""). Puiki Maxo pergalė! Jo komandos draugas Y.Tsunoda liko 12-as, bet buvo išrinktas dienos lenktynininku (namų sienų efektas?). Lenktynių eiga Pateikiame portalo F-1.lt lenktynių scenarijų. Maxas Verstappenas, startavęs iš „pole"" pozicijos, iškovojo pergalę 2025 metų Japonijos „Grand Prix"" lenktynėse Suzukoje. Nors lenktynės buvo įtemptos, jose netrūko strategiškai svarbių momentų, tačiau tempas išliko gana ramus. ""What an unbelievable weekend"" 👏 Celebrations and congratulations for Max Verstappen over the radio! 📻#F1 #JapaneseGP pic.twitter.com/HeUd6kEWDl — Formula 1 (@F1) April 6, 2025 M. Verstappenas startavo puikiai ir išlaikė pirmąją poziciją, kai jį iš arti persekiojo Lando Norrisas ir Oscaras Piastris. Ankstyvame lenktynių etape M. Verstappenas pamažu kūrė apie dviejų sekundžių persvarą. L. Norrisas neturėjo akivaizdaus greičio pranašumo, tačiau pirmojo etapo pabaigoje su vidutinėmis padangomis pradėjo mažinti atsilikimą nuo M. Verstappeno. Tuo metu O. Piastris, važiuodamas visai šalia L. Norriso, buvo pirmasis iš lyderių, kuris pasuko į boksus - tačiau „undercut"" strategija nebuvo itin efektyvi, tad australas liko trečioje vietoje po to, kai M. Verstappenas ir L. Norrisas sustojo kitame rate. „Red Bull"" sustojimas buvo kiek lėtesnis, todėl L. Norrisas priartėjo išvažiuojant iš boksų. Britui teko net išvažiuoti į žolę, kad išvengtų susidūrimo su M. Verstappenu, kuris agresyviai nutraukė greičio ribojimą išvažiavime iš techninės zonos. Antrame lenktynių etape M. Verstappenas kontroliavo tempą ir finišavo vos sekunde priekyje L. Norriso. Piastris atsiliko vos septyniomis dešimtosiomis sekundės nuo savo komandos draugo. „McLaren"" visą laiką laikėsi arti, bet nesiryžo papildomoms taktinėms atakoms prieš M. Verstappeną. Ketvirtas liko Charlesas Leclercas („Ferrari""), už jo rikiavosi „Mercedes"" duetas George‘as Russellas ir Kimi Antonelli. Kitas „Ferrari"" vairuotojas Lewisas Hamiltonas liko septintas, o taškus taip pat iškovojo Isackas Hadjaras („Racing Bulls""), Alexas Albonas („Williams"") ir Oliveris Bearmanas („Haas""). Daugiau apie automobilius - rubrikoje Gazas.lt.","2025 metų Japonijos „Grand Prix"" lenktynėse Suzukoje Maxas Verstappenas iškovojo pergalę, startuodamas iš „pole"" pozicijos ir išlaikydamas lyderio poziciją prieš Lando Norrisą ir Oscarą Piastrį. Nors lenktynės buvo įtemptos, Verstappenas sugebėjo kontroliuoti tempą ir finišavo vos sekunde priekyje Norriso."
"Ugnę Siparę eteryje matome jau daugiau nei dešimtmetį. Tiesa, anksčiau ji dirbo ne komerciniame kanale, o LRT televizijoje. Dabar Ugnė pagaliau ryžosi atskleisti, kodėl ją paliko, ir prakalbo apie griežtas taisykles, kurių teko laikytis. Griežtos taisyklės Pastaruoju metu Ugnė Siparė dirba LNK televizijoje, veda projektą „Muzikinė kaukė"". Ugnė Siparė / Simono Barono nuotr. Visgi nuo 2010 iki 2023 metų pradžios ji darbavosi LRT - čia su žiūrovai sveikinosi laidoje „Labas rytas, Lietuva"". Šį savo karjeros tarpsnį U.Siparė dabar prisiminė lankydamasi kanalo „Draugės TV"" laidoje, kurios vedėjos - „drag"" karalienės Aura More ir Edma. „Iš pradžių keldavausi trečią, paskui išmokau keltis ketvirtą, kartais keldavausi pusę penkių, bet tada eteryje matydavosi, kad atsikėliau pusę penkių. Eteris prasidėdavo šeštą"", - ankstyvo darbo televizijoje užkulisius atskleidė Ugnė. Tuomet ji prakalbo apie tai, ko turėjo laikytis dirbdama nacionalinio transliuotojo eteryje. Mat tokie reikalavimai komercinėje televizijoje, kurioje Ugnė dirba dabar, tikrai nėra keliami. „Ne kėlimasis ten man buvo sunkiausia. Turbūt taisyklės. Pavyzdžiui, mano nagai visada turėjo būti natūralūs. Man tai bėda, nes aš norėjau ilgų, akrilinių, neoninių. Tatuiruočių irgi negalima rodyti. Tuo metu jau turėjau tatuiruotę ant rankos, kuri teoriškai matytųsi, tai jeigu, pavyzdžiui, vasarą būdavo apranga trumpomis rankovėmis, sakydavo - ai, gal tu apsivilk švarkelį, įjungsime kondicionierių. Nebuvo tokio griežto reikalavimo, bet geriau, kad tos tatuiruotės nesimatytų"", - taisykles dirbant LRT vardijo U.Siparė. Marius Siparis, Ugnė Siparė / Pauliaus Peleckio / BNS nuotr. Ugnė pasakojo, kad jai teko atsisveikinti ir su ilgais plaukais. „Čia buvo tokia primygtinė rekomendacija. Tiesiog, kad netinka ilgi plaukai. Juos man visą laiką rišdavo į kuodą ir galiausiai mane pačią užkniso tie kuodai. Sakė - tai nusikirpk, jei nori būti su kita šukuosena"", - prisiminė „Draugės TV"" pašnekovė. Moteris neslėpė, kad tuo metu pastabų sulaukdavo ir iš žiūrovų. Į jas taip pat turėjo atsižvelgti. „Žiūrovai labai mėgsta ne tik komentuoti anonimiškai, bet ir siųsti žinutes, pastabas visais gyvenimo klausimais. Pavyzdžiui, yra atėję tokių laiškų, kad Galadauskaitės - per ryškios blakstienos. Ir man neleisdavo jų dažytis, sako - na va, žiūrovei nepatiko tavo blakstienos. Nors aš juk ne su klijuotomis ateidavau, o su savo padažytomis"", - laidoje „Draugės TV"" kalbėjo U.Siparė. Kodėl ten tokios griežtos taisyklės? „LRT yra išlaikoma iš mokesčių mokėtojų pinigų, tai mokesčių mokėtojams turi viskas tikti, tu turi elgtis taip, kad tavimi pasitikėtų"", - paaiškino Ugnė. „Bet negaliu sakyti taip apie viską. Esmė ta, kad dirbau informacinėje laidoje, tai ten tokia sistema, žurnalistinis darbas"", - pridūrė ji. Ugnė Siparė / Asmeninio archyvo nuotr. Kodėl paliko LRT? Galiausiai, Ugnė atskleidė ilgai nutylėtą tiesą, kodėl 2023 metų pradžioje nutarė atsisveikinti su LRT. „Na imsiu ir papasakosiu, nes dar niekur nesu šito pasakojusi"", - suintrigavo ji. U.Siparė neslėpė - situacija nebuvo maloni. „Aš žinau taisykles, visus etikos kodeksus, visą sistemą puikiai žinau, puikiai išmanau ir visada to laikiausi. Bet buvau apskųsta visoms etikos komisijos ir visam kam dėl to, kad pas mane instagrame neva yra reklama. Kažkas užciokino nuotrauką mano instagrame, kur aš esu su „Gucci"" rankinuku. Ir tas skundas skambėjo taip, kad „Gucci"" iš manęs perka reklamą. Dėl to turėjau dalyvauti Etikos komisijos posėdyje ir aiškinti, kad „Gucci"" iš manęs neperka reklamos. Mano pirmas argumentas buvo toks - žinot, sakau, paskutinis žmogus, iš kurio, mačiau, perka reklamą „Gucci"", buvo Eltonas Johnas. Jeigu manote, kad aš sekanti, gal tai nėra blogai"", - „Draugės TV"" laidoje pasakojo Ugnė. Vaidas Baumila, Ugnė Siparė / Roberto Riabovo / BNS nuotr.","Ugnė Siparė, dirbusi LRT nuo 2010 iki 2023 metų, atskleidė, kad paliko šį nacionalinį transliuotoją dėl griežtų taisyklių, tokių kaip nagų, tatuiruočių ir plaukų stiliaus apribojimai, taip pat dėl su etikos komisija susijusių nesusipratimų. Dabar ji dirba LNK televizijoje, kur tok"
"Klausantys M-1 tikrai žino rubriką „Neurobika"". Tai - proto mankšta, kurios metu M-1 klausytojai bando atsakyti į 5 pagrindinius ir vieną ekstra klausimą. Vienas testą įveikęs ir visus klausimus teisingai atsakęs dalyvis laimės „M-1"" džemperį ir galimybę varžytis šioje laidoje tiesioginiame M-1 eteryje bei laimėti dar geresnį prizą JAU TREČIADIENĮ RYTE! Su nugalėtoju susisieksime asmeniškai. Sėkmės! Jis - rezultatyviausias visų laikų NBA krepšininkas. Jis vis dar tęsia karjerą, 2025 m. kovo 28 d., jis buvo pelnęs 41 995 taškus. Kas jis? LeBronas Jamesas Kevinas Durantas Stephenas Curry Kyrie Irvingas Tai antras pagal rezultatyvumą visų laikų NBA žaidėjas, per karjerą pelnęs 38 387 taškus. Kas jis? Magicas Johnsonas Kareemas Abdul-Jabbaras Larry Birdas Shaquille'as O'Nealas Tai trečias pagal rezultatyvumą visų laikų NBA žaidėjas, pelnęs 36 928 taškus. Kas jis? Karlas Malone Johnas Stocktonas Charlesas Barkley Timas Duncanas Tai ketvirtas pagal rezultatyvumą visų laikų NBA žaidėjas, pelnęs 33 643 taškus. Kas jis? Kobe Bryantas Allenas Iversonas Ray'us Allenas Gary Paytonas Tai penktas pagal rezultatyvumą NBA žaidėjas, per karjerą pelnęs 32 292 taškus. Kas jis? Vince'as Carteris Michaelas Jordanas Scottie Pippenas Hakeemas Olajuwonas Į testą atsakinėti ir pretenduoti į prizą galima iki antradienio (balandžio 1 d.) 23 val. Vėliau testo klausimus bus galima atsakinėti savo malonumui. 5 klausimų „Neurobikos"" testus 15min portale galite rasti kiekvieno pirmadienio vakarą. Testo temos skirtingos, o prizai - visad tie patys M-1 džemperiai. Pamatykite M-1 eteryje vykstančią „Neurobiką"": Jei patiko, jei norite sužaisti, klausykite „M-1 ryto šou"" darbo dienomis nuo 6:00 iki 10:00 val. „Neurobiką"" su Gedu Saročka ir Sauliumi Žvirgždu žaiskite kelios minutės po 8 val. Klausyti M-1 galima FM bangomis, interneto svetainėje m-1.fm ir parsisiuntus išmaniąją programėlę. Parsisiųsk M-1 programėlę iš Google Play arba App Store. Radijo stotis M-1 - klausomiausia radijo stotis Lietuvoje. Kasdien ją įsijungia 300 tūkst. Lietuvos gyventojų, per savaitę - daugiau nei 700 tūkst. unikalių klausytojų.","M-1 radijo stotyje vyksta proto mankšta „Neurobika“, kurioje klausytojai atsakinėja į klausimus ir turi galimybę laimėti prizus, tokius kaip M-1 džemperiai. Ši rubrika transliuojama darbo dienomis per „M-1 ryto šou“, o klausimai ir prizai skelbiami kiekvieną pirmadienį portale 15min."
"Nors Lietuva kol kas nėra įtraukta į „Mėlynųjų zonų"" sąrašą, vienas mūsų šalies miestas tikrai išsiskiria savo ilgaamžiais gyventojais. Tai - Panevėžys, kur pernai metais 100-ąjį gimtadienį sutiko net 11 žmonių. Ilgaamžių sukaktuvininkų Panevėžyje netrūksta ir šiemet. Panevėžio miesto savivaldybė tęsia gražią tradiciją - pagerbti šimto metų sulaukusius miesto gyventojus. Šiandien ypatingos sukakties proga pasveikintos net dvi garbios panevėžietės - Bronė Antanavičienė ir Aldona Laurikėnienė, rašoma Panevėžio miesto savivaldybės pranešime žiniasklaidai. „Šimtamečiai - tai gyva miesto istorija ir išminties lobynas. Džiaugiamės galėdami pasveikinti šias išskirtines moteris, kurių gyvenimai pažymėti darbštumu, šeimos vertybėmis ir šviesiu požiūriu į gyvenimą. Tokios sukaktys - ypatingos ir visai bendruomenei"", - sakė Panevėžio miesto savivaldybės mero patarėja Loreta Masiliūnienė. 100-metės namuose neužsisėdi Šimtmetį pasitikusios senjorės - dvi skirtingos gyvenimo istorijos, bet abi vienodai įkvepiančios. Viena laikosi sveikos mitybos principų, kita vertina kaimišką maistą - geriau duona su naminiu sūriu nei saldumynai. Bronė Antanavičienė net trisdešimt aštuonis metus dirbo Elektrotechnikos gamykloje, su vyru užaugino keturis vaikus, tarp jų - dvynukes. Ji džiaugiasi gausia šeima: septyniais anūkais ir trimis proanūkiais. Net ir sulaukusi 100 metų, panevėžietė išlieka aktyvi - mėgsta pasivaikščiojimus, knygas ir kryžiažodžius. Gimtadienį ji pasitiko apsupta šeimos narių, suvažiavusių iš visos Lietuvos. Aldona Laurikėnienė, kilusi iš Dabužių kaimo, Anykščių raj. Sukūrusi šeimą ir persikėlusi į Panevėžį, ji visą gyvenimą dirbo fiziškai nelengvus darbus - Panevėžio Juozo Balčikonio gimnazijoje, vėliau - infekcinių ligų klinikoje. Šiuo metu ją slaugo dukra ir socialinių paslaugų centro „Vilties žiedas"" specialistės. G.Kartano nuotr./Aldona Laurikėnienė Nepaisant garbingo amžiaus, Aldona išlieka šviesi, o kasdienybę šimtametei praskaidrina lietuvių liaudies dainos, kurias ji mielai dainuoja. Gimtadienio dieną ji svečius pasitiko pasipuošusi gintariniais karoliais ir sudainavo lietuvių liaudies dainą. Pernai mieste 100-ąjį gimtadienį šventė 11 žmonių Ilgaamžių gyventojų Panevėžyje netrūksta. 2024 metais 100 metų jubiliejų šventė 11 panevėžiečių. Didžioji dauguma jų - moterys. Šiemet vien per kovo mėnesį pasveikintos jau trys šimtametės, o visus 2025 metus ypatingą jubiliejų minės dar 12 senjorų, tarp jų - tik vienas vyras. Panevėžio miesto savivaldybė, puoselėdama pagarbą senatvei ir ilgaamžiškumui, ir toliau tęsia gražią tradiciją - lankyti ir sveikinti itin garbaus amžiaus miesto gyventojus, kurių gyvenimai liudija stiprybę, atsakomybę ir meilę artimui.","Panevėžyje gausu ilgaamžių gyventojų, o miesto savivaldybė puoselėja tradiciją pagerbti 100 metų sulaukusius senjorus, kurių gyvenimai yra įkvėpti darbštumo, šeimos vertybių ir optimizmo. Šiemet ypatingų sukakčių proga buvo pasveikintos dvi šimtametės, Bronė Antanavičienė ir Aldona Laurikėnienė, kurios išlieka aktyvios ir įkvepiančios savo bendruomenei."
"Naujoji technologija bus taikoma Anesteziologijos, intensyvios terapijos ir skausmo gydymo centro Skausmo medicinos centre, praneša klinikų atstovai. Pasak Skausmo medicinos centro skyriaus vedėjo gydytojo anesteziologo-reanimatologo Alfredo Vaitkaus, šis metodas kitose pasaulio šalyse taikomas jau seniai, o jo prieinamumas priklauso nuo valstybės skiriamo finansavimo. „Tai minimaliai invazinis metodas, kai po oda ar raumens audinį įvedama speciali adata ir per ją į pažeistus nervus skleidžiami elektriniai impulsai. Tai padeda malšinti tik tam tikros kilmės skausmus, ypač susijusius su nervų pažeidimais po traumų, operacijų dėl jų užspaudimo ar onkologinių ligų"", - aiškina A.Vaitkus. Jis pažymi, kad šiuo metu VUL Santaros klinikose jau gydomi pirmieji aštuoni pacientai, jų gydymo progresas yra stebimas. Kokiems pacientams taikoma ši procedūra? Kaip nurodo ligoninės atstovai, šis metodas skirtas pacientams, kenčiantiems periferinių nervų pažeidimo sukeltus skausmus. Tai gali būti, pavyzdžiui, pakaušinio nervo, trišakio nervo pažeidimai, pooperaciniai skausmai po krūtinės ląstos, krūtų, pilvo sienos išvaržų operacijų ar skausmai po traumų, kai pažeisti smulkūs nervai. Vienas šio metodo privalumų - procedūros metu nereikia tiksliai nustatyti arba surasti skausmą sukeliančio nervo, kaip tai būtina atliekant kitas procedūras, pavyzdžiui, blokadoms ar krioterapijai. „Pacientas tiesiog nurodo skausmo vietą ir to pakanka - stimuliacija vykdoma platesniame kūno plote"", - sako gydytojas. Lėtinį skausmą kenčiantys pacientai dažnai yra priversti nuolat vartoti vaistus, tad pagrindinis periferinės elektrinės nervų stimuliacijos tikslas - sumažinti lėtinį skausmą iki tokio lygio, kad pacientams reikėtų mažiau vaistų. Po kelių stimuliacijos ciklų daugelis jaučia reikšmingą pagerėjimą"", - pasakoja gydytojas. Kaip atliekama procedūra? Tai minimaliai invazinė procedūra - jos metu gdytojas įkiša specialią adatą negiliai po oda arba į paviršinius raumenis, pažymi A. Vaitkus. Priklausomai nuo skausmo ploto, adata gali būti 5 arba 10 cm ilgio. Netoli nuo adatos klijuojamas antrasis elektrodas ant odos. Tuomet specialus aparatas siunčia elektrinius impulsus į šiuos elektrodus - taip tarp jų sukuriamas elektrinis laukas. Procedūra trunka apie 25 minutes, pacientas išlieka sąmoningas, o dūrio vieta yra nuskausminama. Metodas nepažeidžia aplinkinių nervų ir neturi ilgalaikio šalutinio poveikio, praneša VULSK. Ekspertai teigia, kad procedūros poveikis gali išlikti 1-3 mėn. „Po poros savaičių ar mėnesio, kai skausmas ima atsinaujinti, stimuliacija kartojama. Paprastai rekomenduojami trys ciklai - po jų bendras poveikio laikas pailgėja"", - pasakoja gydytojas.","Nauja minimaliai invazinė periferinės elektrinės nervų stimuliacijos technologija, taikoma VUL Santaros klinikose, padeda malšinti periferinių nervų pažeidimo sukeltus skausmus, sumažinant vaistų poreikį. Procedūra, kuri neturi ilgalaikio šalutinio poveikio, atliekama įvedant adatą po oda ir skleidžiant elektrinius impulsus į paže"
"Viešojoje erdvėje netyla jaunų žmonių pasisakymai prieš privalomąją karo tarnybą - susidaro įspūdis, kad mūsų jaunimas nepatriotiškas ir silpnas. Tačiau taip tikrai nėra ir to įrodymas 28-erių metų dainininkas ir vienas iš „Harmonijos renginiai"" įkūrėjų Gytis Murauskas. Jis ne tik atlieka patriotines dainas, bet ir priklauso Šaulių sąjungai, puoselėja patriotiškumą savo kasdienybėje ir tiki, kad Lietuva - ne tik praeitis ir istorija, bet ir dabartis, už kurią esame atsakingi visi. Esi vienas iš „Harmonijos renginiai"" įkūrėjų ir dainininkų. Savo programoje turite tokius koncertus kaip „Maestro Vytauto Kernagio muzikos keliu"", „Šimtmečio dainos Lietuvai"", kur skamba patriotinės, partizaninės, tautinio atgimimo ir kitokios Lietuvai svarbios dainos. Kodėl pasirinkai dainuoti tokias dainas? Ką tai tau reiškia? Mėgstu senesnę lietuvišką muziką, ypatingai patriotines, partizanines ir tautinio atgimimo dainas. Šiose dainose atrandu labai daug savęs, nes man artimos vertybės, kurios perteikiamos tose dainose. Manau, kad gyvenimas kaip ratas, kurio įvykiai vis atsikartoja, tad kas buvo aktualu tarpukariu, aktualu ir šiandienos žmogui. Dainuodamas aš įgalinu save ir išreiškiu tai, kas man svarbu. Kai kurie tekstai, sukurti prieš 100 metų, lygiai taip pat aktualūs ir šiandien. Gytis Murauskas. LSS Garbės sargybos kuopos 25 metų jubiliejus, 2025 m. / Asmeninio albumo nuotr. Per savo muziką noriu klausytojus tarsi su laiko mašina nunešti į Lietuvos praeitį, leisti pajusti tą laikmetį ir padėti suprasti, kokia Lietuva didi, kad ja galima ir reikia didžiuotis. Manau, kad muzika ir apskritai menas gali padėti jaunimui, žmonėms formuoti sąmoningumą ir meilę Tėvynės atžvilgiu. Muzika palengvina priėjimą prie tautinės savimonės. Ką tau reiškia meilė tėvynei? Iš kur tai pas tave? Visų pirma, meilę tėvynei man įskiepijo tėvai, artimieji - jų rodomas pavyzdys. Mano senelis buvo sąjūdžio narys, kuris iki pat savo gyvenimo galo puoselėjo lietuvybę ir visa širdimi šventė valstybines šventes. Pavyzdžiui, jau gulėdamas mirties patale, ligoninėje, prieš pat Sausio 13-ąją, jis paprašė, kad būtinai sudalyvaučiau minėjime ir atneščiau jam neužmirštuolių. Mano mama - istorijos mokytoja, daugybę metų šoko tautinius šokius. Ten ir susipažino su tėčiu. Tėtis 2009 m. su „Ambersail"" komanda jachta plaukė aplink pasaulį ir kvietė viso pasaulio lietuvius giedoti himną liepos 6-ąją. Vyresnysis brolis - Šaulių sąjungos narys. Tad augau šeimoje, kurioje valstybingumas ne teorija, o nuolatinių pokalbių apie valstybingumą ir pilietiškumą prie bendro stalo dalis ir to įrodymas kasdieniais darbais. Gytis Murauskas / Dovydo Beržinio nuotr. Žinau, kad ir pats esi Lietuvos šaulių sąjungos narys. Kodėl nusprendei įstoti į Šaulių sąjungą ir ką tai tau reiškia? Esu Šaulių sąjungos garbės kuopos narys ir savanoriauju įvairiuose visuomeniniuose renginiuose. Būdamas studentu ieškojau, kur galėčiau surasti vyriškumo pavyzdžių ir puoselėti savo patriotizmą, tad Šaulių sąjunga neabejotinai tapo ta vieta. Čia gavau supratimą, kad nieko nėra „už dyką"": jei nori laisvės, taikos - būk pasiruošęs ir karui. Čia išmokau, kaip kritiniu atveju pasirūpinti ne tik savimi, bet ir savo šeima, artimaisiais, todėl tai man suteikia ramybės, kad ištikus nelaimei žinosiu, ką daryti. Žinoma, Šaulių sąjungoje išmokau, kaip elgtis su ginklais, todėl reikalui esant, galėsiu stoti į gynėjų gretas. Ką manai apie dabartinį jaunimą? Pastaruoju metu viešojoje erdvėje daugėja vis daugiau pasisakymų, kad jie negins Tėvynės, kad tai ne jų karas. Ką tu jiems pasakytum? Pirmiausia, manau, kad jaunimas labai skirtingas ir įvairus. Ir tai yra gerai, tai laimė, nes tai reiškia, kad gyvename demokratinėje visuomenėje, kur kiekvienas gali išreikšti savo nuomonę. Bet taip pat manau, kad jaunimą labai svarbu edukuoti ir ne bet kaip, o savo pavyzdžiu, savo gyvenimo būdu. Labai svarbu rodyti ir pasakoti, kodėl svarbu tą Tėvynę ginti. Jaunimui didelę įtaką daro ir bendruomenės, kurios juos supa. Reikia parodyti, kokia prasminga veikla gali būti tokiose vietose kaip Lietuvos šaulių sąjunga, Lietuvos skautų sąjunga, įvairios politinės organizacijos, puoselėjančios lietuvybę ir pan. Gytis Murauskas / Asmeninio albumo nuotr.","Gytis Murauskas, dainininkas ir „Harmonijos renginiai“ įkūrėjas, per savo muziką ir Šaulių sąjungos veiklą puoselėja patriotiškumą bei skatina jaunimą didžiuotis Lietuva, parodydamas, kad meilė Tėvynei yra aktuali ir šiandien. Jis įsitikinęs, kad tautinė savimonė gali būti formuojama per meną ir bendruomeniškumą, o asmeniniai pavyzdžiai svarbūs plečiant supratimą apie pilietiškumą."
"Antrasis Lietuvos automobilių ralio sprinto čempionato etapas kaip visuomet sutrauks daugybę dalyvių bei žiūrovų, išsiilgusių kvapą gniaužiančio veiksmo puikiuose Visagino apylinkių greičio ruožuose. Ralio varžybos Visagine turi turtingą istoriją, ypač kai prieš pora dešimtmečių buvo lenktyniaujama buvo žiemos metu. Prabėgus šešiolikos metų pertraukai, Visaginas į ralio žemėlapį sugrįžo kaip pavasarinė ralio avantiūra, kuri vyks jau ketvirtą kartą. Po kiek nusistovėjusio formato, varžybų organizatoriai sugalvojo įnešti naujų vėjų ne tik šiame ralyje, bet ir pačiam Lietuvos automobilių ralio sprinto čempionate (LARSČ). Naujasis „Rally Visaginas 2025"" formatas kaip reikiant išbandys dalyvių bei technikos ištvermę. Jeigu anksčiau ekipažams tekdavo įveikti trumpus, 4-7 kilometro ilgio greičio ruožus, tai šį kartą jų laukia 16,49 bei 18,37 kilometrų ilgio išbandymai, po kurių liks du kart važiuojamas 1,47 km ilgio greitas, bet saugus palenktyniavimas Visagino miesto gatvėmis. Tokio ilgio greičio ruožai yra naujovė ne tik LARSČ - tai pakankamai retas reiškinys ir pagrindiniame Lietuvos ralio čempionate. Kadangi automobiliai LARSČ čempionate nėra patys naujausi ir tokie išbandymai tikrai atsilieps jų techninei būklei, varžybų metu ekipažų mechanikai turės galimybes juos suremontuoti per tris ilgokai trunkančias serviso zonas. Varžybų organizatoriai pasimokė iš praeitų metų patirties, kai dėl dalyvių antplūdžio net keletą kartų reikėjo didinti maksimalų dalyvių kiekį. Šių varžybų populiarumas išaugo tiek, kad šį kartą limitas padidintas net iki 80 dalyvių, o tam yra svarių priežasčių. Viena iš jų - LARSČ šįmet žada būti kaip niekad gausus. Vien iš viena pakopa žemiau esančio Lietuvos mini ralio čempionato į LARSČ žada ateiti bent dešimtį ekipažų. Taip pat „Rally Visaginas 2025"" vyks pora savaičių prieš pirmąjį Lietuvos automobilių ralio čempionato (LARČ) etapą Lazdijuose. Kadangi panašu jog ir LARČ šįmet išgyvens puikius laikus, tai dalyviai norės apšilti kojas, o tam nėra nieko geriau nei trumpesnio formato varžybos, tokios, kokios vyks Visagine. Juolab nemažai dalyvių tarpsezonyje gerokai atsinaujino techniką, tad „Rally Visaginas 2025"" varžybų metu galėsime išvysti išties unikalių bei labai greitų automobilių. „Rally Visaginas 2025"" administraciniai bei kiti formalumai vyks gegužės 2 dieną, o pačios varžybos startuos 10 val. Santarvės g., Visagine. Po intensyvios bei pilnos greičio dienos, 21 val. vyks iškilminga apdovanojimų ceremonija.","Antrasis Lietuvos automobilių ralio sprinto čempionato etapas „Rally Visaginas 2025“ sugrįžta su atnaujintu formatu, ilgesniais greičio ruožais ir daugiau dalyvių, siekiančių geresnės ištvermės ir technikos išbandymo. Varžybos vyks gegužės 2 dieną Visagine, o jų populiarumas ir dalyvių"
"Teismo verdikto sulaukė du iš penkių gaujos narių ir jų vadeiva Jamesas Sheenas. Meno kūrinys pavadinimu „Amerika"", sukurtas italų menininko Maurizio Cattelan‘o, iš parodos Blenheimo rūmuose buvo pavogtas tą pačią dieną po jo pristatymo 2019 m. rugsėjį. Auksinis klozetas vagystės dieną svėrė 98 kg ir buvo apdraustas maždaug 4,8 mln. svarų sterlingų. Pagal tuometines aukso kainas vien kūriniui panaudota tauriojo metalo vertė siekė 2,8 mln. svarų sterlingų, skelbia žiniasklaida. Tiesa, net ir nustačius kelis iš apiplėšimo dalyvių, klozetas taip ir nebebuvo rastas - tiksliai nežinoma, ar gauja jį sudaužė į mažesnius gabalus ir ar patys išlydė auksą. Tačiau, teismo duomenimis, praėjus dviem dienoms po apiplėšimo, vienas iš jo dalyvių ieškojo pirkėjų, siūlydamas auksą maždaug po 25 500 svarų sterlingų už kilogramą. Kruopščiai suplanuota vagystė Šiuo metu teismo surinkti duomenys ir parodymai rodo, jog nusikaltimas buvo iš anksto suplanuotas. Policijos duomenimis, vienas iš nusikaltimo bendrininkų - 39 metų Michaelas Jonesas - apiplėšimo išvakarėse lankėsi Blenheimo rūmuose, kur nufotografavo auksinį klozetą, jį saugojusios patalpos durų spyną ir netoliese esantį langą. Kitą vakarą, praėjus kelioms valandoms po meno kūrinio pristatymo ir išsiskirsčius renginio svečiams, plėšikų gauja šturmavo rūmus. Dviem vogtais automobiliais atvykę ilgapirščiai išdaužė iš anksto nusižiūrėtą langą, įsibrovė į vidų, atplėšė tualetą nuo jo tvirtinimo detalių ir išsivežė, rodo teismo turimi duomenys. Policija į įvykio vietą atvyko per penkias minutes nuo pavojaus signalo suveikimo, tačiau vagys jau buvo spėję pasprukti - išorinės Blenheimo rūmų vaizdo kameros parodė, kad gauja viduje užtruko mažiau nei tris minutes. Shutterstock nuotr./Blenheimo rūmai Anglijoje Ir nors vaizdo stebėjimo kameros užfiksavo penkis vyrus, įvykdžiusius apiplėšimą, sugauti tebuvo du. BBC žurnalistų žiniomis, apiplėšimo naktį rūmuose nebuvo sargybinių, patruliuojančių parodoje ar teritorijoje, meno kūrinys buvo užrakintas už plonų medinių durų, negana to, nebuvo stebimas vaizdo stebėjimo kameromis. Spalvingos vagišių biografijos BBC taip pat atskleidžia platesnę apiplėšime dalyvavusios gaujos vadeivos J. Sheeno kriminalinę praeitį. Nuo 2005 m. vyras buvo įkalintas mažiausiai šešis kartus ir vadovavo organizuotoms nusikalstamoms grupuotėms, kurių uždarbis iš sukčiavimo ir vagysčių, skaičiuojama, perkopė 5 mln. svarų sterlingų ribą. J. Sheenas praėjusiais metais pripažino savo kaltę dėl dalyvavimo vagiant auksinį klozetą, po to, kai policija įvykio vietoje rado jo DNR ir aukso fragmentų jo drabužiuose. Teisme vyrui buvo pateikti kaltinimai dėl nusikalstamu būdu įgyto turto planavimo ir perleidimo, taip pat dėl įsilaužimo. 40-metis, anksčiau teistas už sukčiavimą, vagystes ir šaunamojo ginklo panaudojimą, buvo suimtas praėjus keturioms savaitėms po apiplėšimo dėl įtarimų jį suplanavus, tačiau buvo paleistas už užstatą. Visgi per aštuonis mėnesius, kol buvo laisvėje, J. Sheenas dalyvavo dar mažiausiai 12 nusikaltimų, įskaitant įsilaužimą į Nacionalinį žirgų lenktynių muziejų Niumarketo mieste, kur pavogė aukso ir sidabro trofėjų už 400 tūkst. svarų sterlingų. Profesionalaus nusikaltėlis buvo sustabdytas tik tada, kai 2020 m. birželį jis buvo grąžintas į kalėjimą už ankstesnio paleidimo sąlygų pažeidimą.","Italų menininko Maurizio Cattelan'o auksinis klozetas buvo pavogtas iš Blenheimo rūmų Anglijoje 2019 m. rugsėjį, o nusikaltimas buvo kruopščiai suplanuotas; policija nustatė kelių apiplėšimo dalyvių tapatybes, tačiau pats klozetas nebuvo rastas. Gaujos vadeiva Jamesas Sheenas, turintis ilgą nusikalstamą praeitį, pripažino savo kaltę ir buvo teisiamas už šį nusikaltimą."
"Tuo jos įvertinimas nesibaigė - Guostė buvo pakviesta į pasaulinį YAGP (Youth America Grand Prix - Amerikos jaunimo Grand Pri) šokio konkurso finalą Tampoje, Floridoje (JAV), į kurį suvažiuos atrinkti nugalėtojai iš YGP pusfinalių, vykstančių Europoje, Šiaurės Amerikoje, Pietų Amerikoje, Azijoje bei Australijoje. YAGP - jau 26-erius metus Niujorko organizuojamas pasaulyje baleto ir šiuolaikinio šokio konkursas. YAGP taip pat sudaro sąlygas šokėjams dalyvauti intensyviuose kursuose su mokytojais iš įvairių pasaulio valstybių bei teikia galimybes būti pastebėtiems tarptautinių šokio mokyklų, kurios tada kviečia jaunuosius talentus mokytis. Keturiolikmetė Guostė pusfinalyje Portugalijoje „Junior"" 12-14 metų amžiaus kategorijoje dalyvavo su dviem klasikinio šokio variacijomis: „Kitri"" iš baleto „Don Kichotas"" ir „Raimonda"" iš baleto „Raimonda"". Šioje kategorijoje ji laimėjo pirmąją vietą su variacija „Raimonda"", o šiuolaikinio šokio kategorijoje už atliktą „Gulbės"" variaciją (kompozitorius Saint-Saëns, choreografė Anželika Cholina) pelnė antrąją vietą. Balerina taip pat buvo pakviesta su stipendijomis mokytis ribotą laiką ne vienoje Europos šokio mokykloje. Guostė jau aštuonerius metus mokosi baleto, yra dalyvavusi daugelyje tarptautinių šokio konkursų Lietuvoje, Prancūzijoje, Italijoje, Ispanijoje, Austrijoje bei pastaruoju metu Portugalijoje ir sulaukusi pripažinimo. Į YAGP konkursą JAV ji keliaus balandžio mėnesį, renginys vyks 21-27 dienomis. - Šių metų sausio viduryje dalyvavai viename žinomiausių ir didžiausių pasaulyje konkursų - YGP Faro, Portugalijoje. Ar prieš šokdama konkurse tikėjaisi tokių rezultatų? - Iš tikrųjų labai svajonėse tikėjausi, bet tai man ypač nerealus pasiekimas ir buvo sunku net įsivaizduoti. Aišku, nenorėjau tikėtis per daug, kad po to netektų nusivilti savimi, bet mintyse buvo vieta, kur tikrai norėjau pasiekti tokių rezultatų. Tai tikrai, kai išgirdau savo rezultatus, neapsakomai nuostabus jausmas apėmė. - Nupasakok, kokios veiklos buvo konkurso programoje, kokių naujų žinių ar įspūdžių pasisėmei iš renginio. - Iki konkurso ir po konkurso vykdavo kursai su mokytojais, atvykusiais iš įvairių šalių baleto mokyklų. Jie mums vedė baleto pamokas. Tai man buvo didelė patirtis, nes dirbau su skirtingais mokytojais, o jie vis tiek įžvelgia skirtingų klaidų, sako specifines pastabas. Taip aš tobulėju ir balete galiu siekti vis daugiau. Kursuose susilaukiau dėmesio iš mokytojos, atvykusios iš Princesės Greisės baleto mokyklos (Princess Grace Academy) Monake. Tai mano ateities svajonių baleto mokykla ir į ją gavau pakvietimą - „short-term scholarship"" - limituoto laiko stipendiją atvykti ir mokytis. - Pakalbėkime apie tavo baleto kasdienybę. Kad galėtų dalyvauti įvairiuose šokio renginiuose ir pasiekti aukštų rezultatų, balerinos turi daug repetuoti ir dirbti su savo kūnais vos ne kiekvieną dieną. Kokių sunkumų ir pakylėjimų išgyveni šokdama baleto pamokose kasdieną, dirbdama su variacijomis, savo kūnu apskritai? - Tikrai mano baleto kasdienybėje būna ir „nusileidimų"" žemyn, ir „pakilimų"" aukštyn, pavyzdžiui, papildomose individualiose pamokose su mokytoja repetuojant variacijas kartais sekasi geriau, kartais - prasčiau, bet tai nereiškia, kad tu neini į priekį. Grupinėse baleto pamokose mes visada pirmiausia dirbame prie atramos, po to einame į salės vidurį. Prie atramos man iki šiol nelabai patinka dirbti, o vidurys - mėgstamiausia dalis, nes tada atliekame įvairius šuolius ir sukinius, o tai - mano stipriosios pusės. Po pamokos, jeigu dar būna laiko, mėgstu prasitampyti ir jėgos pratimais pastiprinti savo kūną. - Kas tau yra baletas ir kaip ketini sieti savo ateitį su juo? - Man baletas, šokis yra daugiau nei menas ar disciplina. Tai kalbėjimas be žodžių ir ryšys su muzika. Scena - mano vieta, mano džiaugsmas. LK Studio nuotr./Guostė Rudinskaitė Dabar mano didžiausia svajonė yra šokti didelėse scenose, kažkur toli. Aš norėčiau jau išbandyti kitas mokyklas ir sieti savo ateitį kitur. Gal dar kokį trumpą laiką norėčiau pasilikti, tobulėti Lietuvoje, bet tikrai tikslas yra išvažiuoti mokytis į užsienį, ten šokti. YGP konkurse Faro buvau pakviesta mokytis ir į Džono Kranko baleto mokyklą Štutgarte, Vokietijoje (John Cranko Schule) visiems metams ir ji man irgi labai patinka, bet kažkaip ten ryžtis važiuoti nedrąsu. O Princesės Greisės mokykla mane traukia savo atmosfera, nors dar net ten kursuose nebuvau, tačiau iš šios mokyklos labai patiko kviestiniai mokytojai, kurie su manimi dirbo konkursuose - į mane kreipė dėmesį, taisė klaidas. Nekantrauju tenais nuvykti ir išbandyti save, kaip man seksis. - Dabar tau intensyvus laikotarpis besiruošiant didžiajam YAGP finalui Tampoje, todėl, kaip suprantu, daug dirbi su savo konkursinėmis variacijomis. Kokius vaidmenis, jų charakteristikas turėsi perteikti scenoje šokant finale klasikinę „Raimondos"" ir šiuolaikinę „Gulbės"" variacijas? - „Raimondos"" variacija aš įkūniju švelnią merginą, ir ji visai priešinga „Kitri"", kurią aš taip pat šokau Portugalijoje. Todėl ir rinkausi dvi skirtingas variacijas, kad galėčiau išreikšti abi savo puses - švelnią ir veržlią, aistringą („Kitri""). „Raimondos"" variacijos tam tikrus judesius dar su mokytoja planuojame pasunkinti YAGP finalui Floridoje, kad šokis būtų įspūdingesnis ir solidesnis. Šokdama „Gulbę"" aš pasakoju apie sužeistą paukštelį, kuris nori kilti, šokti, bet negali, nes serga, yra sužeistas. Paukštelis serga fiziškai - tai rodo ant mano galvos užgaubta skarelė. Jis stengiasi dar atsigauti, tačiau vis krenta žemyn - tai rodo mano variacijoje dideli šuoliai, kurie baigiasi kritimu ant žemės. LK Studio nuotr./Guostė Rudinskaitė Šokdama aš įsivaizduoju, kad esu tas paukštelis, ir man be galo jautru, tačiau ir labai patinka šokti šią variaciją. Variacijos pabaigoje paukšteliui vis dėlto nepavyksta atsigauti ir pakilti, jis miršta, nes išeikvoja visas paskutines savo jėgas. Iš tikrųjų šią tragišką pabaigą būtų galima sieti su spektaklio „Gulbių ežeras"" variacija „Mirštančioji gulbė"", nes joje parodoma spektaklio pagrindinio personažo baltosios gulbės Odetės mirtis, taip pat ir mano šokio muzika yra „Mirštančiosios gulbės"". - Tavo šiuolaikinio šokio variacija „Gulbė"" buvo pastatyta vienos žymiausių Lietuvos choreografių Anželikos Cholinos, be to, kartu su ja šią variaciją repetavai YGP Faro konkursui ir dar repetuosi YAGP Tampos finalui. Ko choreografė tau ir tavo šokiui repeticijose įneša ypatingo, kad pasirodymas scenoje taptų išskirtinis ir vertas pergalės? - Kaip pati Anželika Cholina yra man pasakiusi: kai anksčiau šokdavau įvairias variacijas, jos tiesiog būdavo judesių rinkiniai, kartais net ir neturėdavo jokių istorijų. Pirmą kartą pamačiusi „Gulbės"" variaciją negalėjau jos pamiršti, man ji ilgai galvoje buvo, ir šį šokį pasirinkti buvo rizikinga, nes tik likus mėnesiui ar dviem iki konkurso galiausiai nusprendžiau jį ruošti YGP Portugalijoje. Vis dėlto tai buvo geras pasirinkimas, nes A.Cholina į „Gulbės"" variaciją įnešė tam tikrą istoriją, šis šokis tapo lyg mini spektakliu. Tai mane labai sužavėjo - choreografės kūryba ir išskirtinumas. - Ko labiausiai tikiesi pasiekti, išsinešti iš dalyvavimo konkurse Jungtinėse Valstijose? - Visų pirma, labai nekantrauju, nes šis konkursas man neabejotinai bus neįkainojama patirtis. Aišku, tikiuosi ir viliuosi, kad ten man pasiseks, bet žinau, kad ten bus begalinė konkurencija, be to, kaip ir konkurse Portugalijoje, bus baleto kursai su kviestiniais mokytojais iš įvairių šalių ir šokio mokyklų, tad tiesiog noriu išvykti iš ten su dideliu naujų sukauptų žinių bagažu ir patirtimi. Guostės mokytoja LK Studio nuotr./Guostė Rudinskaitė su savo mokytoja Judita Grabauskiene jau dešimtus metus dirba baleto mokytoja LTBA Kaune, o Guostę ruošė ir iki šiol ruošia nuo pat mergaitės mažumės - kai jaunoji balerina buvo tik šešerių metų. Pedagogė baleto jaunystėje mokėsi Kauno Juozo Naujalio meno mokykloje (dabartinė Kauno Juozo Naujalio muzikos gimnazija) bei Nacionalinėje M. K. Čiurlionio menų mokykloje, o karjeros laiptais lipo Kauno valstybinio muzikinio teatro šokio trupėje. - Papasakokite apie Guostę visai naujai atėjusią į baleto mokyklą vaikystėje. Ar tada jau jautėte baleto mokinės potencialą? - Nors atrodo, kad su Guostele pradėjau dirbti labai seniai, bet tai tik aštuoneri metai atgal. Iš tikrųjų, Guostė klasėje yra vaikas, kuris yra matomas, nes būna, kad kai kurie kiti vaikai dirba, mokosi, bet jie yra kuklūs ir nematomi, bet taip pat gali siekti ir pasiekti labai gerų rezultatų. Tai Guostė buvo ta, kuri iš karto buvo matoma ir pastebėta visų mokyklos mokytojų. Atėjusi į mokyklą Guostė buvo labai vaikiška, labai šilta šypsena ir ypač stabili savo kūnu, t. y. nors ir vaikiška, bet nesiblaškanti mergaitė. - Ko, iš jūsų patirties, apskritai balerinai reikia, norinčiai iškilti baleto pasaulyje? - Dviejų dalykų - charakterio ir talento. Be charakterio, be tam tikrų vidinių savybių sunku tą padaryti. Kalbant apie Guostę, ji turi labai gerų savybių, kaip minėjau, yra matoma, stabili ir labai charizmatiška. Jos didelę pažangą balete lėmė talentas. Jai daug dalykų pavyksta natūraliai ir nereikalauja didelių pastangų - tai, kas kitam išmokti užtruktų ilgą laiko tarpą įdedant daug energijos ir pastangų, jai yra nesudėtinga, tai jos prigimties dalis. Bet, aišku, nėra ir taip, kad Guostei nereikia nieko daryti - jai lygiai taip pat, kaip ir kitiems gabiems vaikams, reikia mokytis, išlieti nemažai prakaito, suprasti ir gilintis, tai šitas išlieka. Tiesa, dar pažymėsiu, svarbi ir aplinka. Aplinka - palaikymas, šeima, mokytojai - jie labai daro įtaką ir padeda skleistis, augti baleto mokinei. Mes negyvename po vieną ir nepasiekiame tų aukštumų be aplinkos. Aplinka mums be galo svarbi, iš jos susirenkame šiltus palinkėjimas, pastiprinimo žodžius, kas kiekvienoje svarbioje dienoje prieš koncertą ar atsakingą konkursą jaunam šokėjui daug duoda. - Kuo Guostei ir Lietuvai reikšmingas šis konkurso finalas Jungtinėse Valstijose? - Manau, kad tai dar vienas kartas, kaip Lietuva bus ir yra minima kitos šalies scenoje ir tai atkreipia kitų šalių baleto pasaulio žmonių dėmesį. Tai kaip ir bet kokioje kitoje srityje, manau, yra puiku, kad Lietuva yra matoma, girdima ir yra niekuo prastesnė talentais mene, šokyje, ji gali būti lygiavertė kitų šalių baleto atstovams. Guostei šis finalas duos didelį pasitikėjimą. Aišku, šis finalas nėra toks atskiras ir netikėtas, iki jo yra užaugta per daug kitų konkursų, koncertų, spektaklių, kuriuose Guostė pasirodė. Tai jau subrandintas konkursas, jam mergaitė sugebės save pateikti savo šokimu. Aš manau, kad Guostei konkursas, tikint sėkminga jos ateitimi, bus labai gera atspirtis tikėjimui ir pasitikėjimui savimi. Vilniaus universiteto Jaunųjų žurnalistų draugija (VU JŽD) - moksleivius ir studentus vienijanti iniciatyva, kurios tikslas suburti įvairių žurnalistinių interesų turinčius jaunuolius iš visos Lietuvos ir leisti jiems išpildyti savo kūrybinį potencialą praktikoje.","Keturiolikmetė baleto šokėja Guostė Rudinskaitė triumfavo YAGP pusfinalyje Portugalijoje, laimėdama pirmąją vietą su „Raimonda"" variacija ir antrąją su šiuolaikiniu šokiu „Gulbė"". Dabar ji ruošiasi pasaulinio YAGP konkurso finalui JAV, o gautos stipendijos suteikia jai galimybę mok"
"Anot ministrės, šiuo metu įvykio vietoje dirba dvi žemsiurbės. „Ką tik su operacijų vadu kalbėjome, manoma, kad ir dar vieną žemsiurbę būtų galima panaudoti, žemės ūkio ministras ką tik susisiekė, pasiūlė dar papildomą pagalbą"", - LRT televizijai šeštadienį Pabradės poligone sakė D.Šakalienė. Ministrės teigimu, kadangi nėra žinoma, ar mašinoje yra kariai, tad nežinoma ir ar dalis karių neiškrito iš karinės technikos. „Labai atsargiai tas dumblas yra siurbiamas, pirmi du metrai buvo lengviau nusiurbti, dabar labai atsargiai siurbiamas, kad būtume pasiruošę visiems scenarijams. (...) Tam tikrų agregatų naudoti negalima, labai atsargiai elgiamės, jei būtų tokia situacija, kad būtų kūnų šalia paskendusio tanko, tokiame scenarijuje negalime sau leisti, kad būtų padarytos kokios nors klaidos"", - sakė ministrė. „Tai yra tūkstančiai kubinių metrų, jau dabar buvo didžiulis kiekis nusiurbtas, toliau yra siurbiamas ir pilamas, kada galėtų narai nerti, tikrai sunku pasakyti"", - teigė ji. D.Šakalienė sakė, kad įvykio vietoje yra pasiruošę tiek lietuvių, tiek amerikiečių narai. „Viskas ant žemės vyksta daug lėčiau, nei mums iš šono norisi, kad būtų. (...) Labai lėtai ant žemės kai kurie dalykai vyksta, pavyzdžiui, prikabinti prie „voro"" (žemsiurbės - BNS) pontonus iš abiejų šonų, kad jis neskęstų, tai virš valandos laiko vien tas prikabinimas vieno pontono, jeigu kalbame apie du, o reikia dviejų, tai tas laikas dar prailgėja"", - kalbėjo ministrė. „Tiesiog labai daug dalykų yra daroma pirma kartą, daug dalykų yra susiję su pačia komplikuota vietove, (...) mes kai kuriuos dalykus atrandame paties proceso metu"", - teigė ji. Ji sakė, kad šeštadienio naktį keletą valandų praleido su nelaimės vietoje dirbančiais žmonėmis, į įvykio vietą ministrė atvyko ir šeštadienį dieną. „Buvo daug žmonių, kurie norėjo pasikalbėti, tokios ir emocinės paramos"", - kalbėjo ministrė. Anot jos, viena žemsiurbė dirba nuo penktadienio, o didžioji žemsiurbė, dar vadinama „voru"", negalėjo iškart prieiti prie įvykio vietos. „Buvo nuspręsta eiti aplinkui, kad nebūtų stabdomas kitų žmonių darbas, o aplinkui visur pelkės, tai tas procesas užtruko. Kaip ir sakiau, dabar ieškoma ir dar daugiau žemsiurbių, kad mes galėtume tą efektyviau padaryti"", - sakė D.Šakalienė. Šeštadienio rytą LRT radijui ministrė teigė, kad vadinamasis „voras"" buvo sugedęs, trūko hidraulinė žarna, kuri valdo vieną iš „voro"" kojų, ją teko keisti. BNS rašė, kad vikšrinė gelbėjimo mašina M88 „Hercules"" su keturiais amerikiečių kariais per pratybas Pabradės poligone Švenčionių rajone dingo antradienį. Trečiadienį nustatyta įvykio vieta - maždaug penkių metrų gylyje pelkėtoje vietovėje aptikta minėta technika. Kol kas neaišku, ar joje yra dingę kariai. Šiuo metu gelbėtojai bando ištraukti šarvuotį į sausumą. Penktadienio vakarą kariuomenė pranešė, jog buvo nustatyta tiksli karinės mašinos vieta. Didelio masto gelbėjimo operacijoje dalyvauja Lietuvos ir JAV kariuomenė, šalies institucijos. Į pagalbą atvyko ir keliasdešimt Lenkijos karių su įranga.","Pabradės poligone vyksta didelio masto gelbėjimo operacija, kurioje dalyvauja Lietuvos, JAV ir Lenkijos kariai, siekiant ištraukti pelkėje paskendusį amerikiečių šarvuotį su neaiškiu skaičiumi karių viduje. Procesas sudėtingas dėl sudėtingos vietovės ir techninių iššūkių, tačiau dedamos visos pastangos, kad operacija būtų sėkminga."
"Savaitės pradžioje Kauno oro uoste pasieniečiai sulaikė du iš Jungtinės Karalystės atskridusius lietuvius, kurių ieškojo mūsų šalies teisėsauga. Vieno jų paieška buvo paskelbta 2023-aisiais, kito - beveik prieš 10 metų. Pirmadienį prieš vidurnaktį Kauno oro uoste dirbantys VSAT Vilniaus pasienio rinktinės pareigūnai tikrino reisu iš Liverpulio (Jungtinė Karalystė) atskridusių keleivių dokumentus. Pasieniečiai nustatė, kad vieno jų, 23-ejų Garliavos (Kauno r.) gyventojo, dėl padarytos nusikalstamos veikos ieško Kauno policija. Vyras buvo nuteistas, tačiau, vengdamas atlikti bausmę, slapstėsi užsienyje. Dėl to 2023-iųjų lapkritį buvo paskelbta jo paieška. VSAT pareigūnai keleivį sulaikė, atvesdino į pasienio kontrolės punkto tarnybines patalpas ir informavo paieškos iniciatorių. Netrukus sulaikytasis buvo perduotas atvykusiam policijos konvojui. O antradienį po vidurnakčio pasieniečiai sulaikė iš Londono Lutono oro uosto į Kauną atskridusį 27-erių lietuvį, gyvenantį anapus Lamanšo. VSAT pareigūnai išsiaiškino, kad dėl Lietuvoje padaryto nusikaltimo jo ieško Kauno policija. Tarptautinė šio vyro paieška mūsų šalyje buvo paskelbta beveik prieš 10 metų, 2015-ųjų rugpjūtį. Netrukus sulaikytąjį pasieniečiai perdavė policijos pareigūnams. Šiemet pasieniečiai sulaikė 193 asmenis (iš jų 125 - oro uostuose), kurių dėl įvairių nusikaltimų ar pažeidimų ieškojo Lietuvos bei užsienio teisėsaugos institucijos. Iš sulaikytųjų didžiausia dauguma, 169, buvo Lietuvos piliečiai. Rusijos pilietybę turėjo 8, Baltarusijos - 5, Latvijos - 4, Švedijos - 2, likusieji 5 - penkių valstybių piliečiai. Tarp 2024 m. sulaikytų 739 (iš jų 588 - oro uostuose) ieškomų asmenų dominavo Lietuvos piliečiai - 686. 19 sulaikytųjų turėjo Jungtinės Karalystės pilietybę, 8 - Ukrainos, 6 - Baltarusijos, po 3 - Sakartvelo, Moldovos ir Rusijos, likusieji 11 buvo dešimties valstybių piliečiai.","Kauno oro uoste pasieniečiai sulaikė du iš Jungtinės Karalystės grįžusius lietuvius, kurių ieškojo Lietuvos teisėsauga dėl anksčiau padarytų nusikaltimų, o šiemet iš viso buvo sulaikyti 193 ieškomi asmenys, dauguma jų – Lietuvos piliečiai."
"„Lyg įdiegti svetimkūnį"" Minutės trukmės įraše nepristatyta moteris prašoma pakomentuoti naujojo JAV sveikatos reikalų sekretoriaus Roberto J. Kennedy žodžius, esą jis nesąs prieš skiepus apskritai, tik prieš nesaugius skiepus. Tiesa, tokių vyras taip ir neradęs. Taip pat skaitykite: Laimo liga - sukurta kaip biologinis ginklas? R.F.Kennedy neapsisprendžia, ar pritaria šiai sąmokslo teorijai Taip pat skaitykite: Rado „šimtmečio skandalą"": ar tikrai vaikai skiepijami 72 neišbandytomis vakcinomis? Kalbinama moteris (anot jos pačios, buvusi skubiosios pagalbos medikė) laikosi dar kategoriškesnės nuomonės - tariamai visos vakcinos įtartinos. „Jei vaikas gaus visas w@kcinas, jis gaus beveik 13 000 mikrogramų aliuminio ir beveik 600 mikrogramų gyvsidabrio, taip pat daugiau nei 200 skirtingų cheminių medžiagų"", - jos žodžius pacitavo lietuvė. Anot medikės, niekada nebuvo įrodyta, kad vakcinos yra saugios. „Jei skiepijate vaiką - tai lyg įdiegti svetimkūnį į mažą kūdikį, kuris yra brangiausias dalykas jūsų gyvenime"", - apibendrino ji. Ekrano nuotr. iš „Facebook""/Gyvsidabris vaikams skirtose vakcinose nenaudojamas, o aliuminio yra ir įprastuose maisto produktuose Cituota fraze pastarosiomis savaitėmis buvo dalijamasi ir kitur „Facebook"", socialiniuose tinkluose „Instagram"", „X"". Pastarajame įraše, kurį per porą savaičių perskaitė kone pusė milijono žmonių, pateikta ne vien ta pati citata, bet ir visas klipas. Licencija buvo sustabdyta Šiame „X"" įraše įvardyta kalbinama moteris - dr. Sherri Tenpenny, amerikietė kovotoja su skiepais ir įvairių sąmokslo teorijų platintoja. Gydytoja osteopatė pagal išsilavinimą yra keturių knygų, kuriose kritikuojamos vakcinos, autorė. 2021 m. ji buvo priskirta „Dezinformacijos tuzinui"" - 12 žmonių, atsakingų už 65 proc. prieš skiepus nukreiptos klaidinančios informacijos internete. Sh.Tenpenny yra parašiusi knygą „Ne"" vakcinoms: gidas įvairiam amžiui"" (Saying No To Vaccines: A Resource Guide for All Ages), sakiusi, kad skiepai kenkia nėštumui, sutrikdo nepasiskiepijusiųjų sveikatą, jei šie ilgiau pabūna greta vakcinuotų žmonių, sukelia mirtį ar autoimuninę ligą, taip pat - autizmą ir magnetizmą. Apie tai rašė ir portalas 15min. 123RF.com nuotr./Skiepai nėščiajai Taip pat skaitykite: Norėjo išgąsdinti, patyrė fiasko: ne, COVID-19 vakcinos žmonių neįmagnetina Ohajo valstijos medicinos taryba 2023 m. neribotam laikui sustabdė moters medicinos licenciją dėl nedalyvavimo šios institucijos tyrimuose. Tiesa, pernai jos licencija buvo atnaujinta. Netrukus federalinė mokesčių tarnyba Sh.Tenpenny padavė į teismą dėl nesumokėtų 650 tūkst. dolerių mokesčių ir delspinigių. Timerosalis beveik nebenaudojamas Klaidinga ir osteopatės skelbiama informacija apie tariamai vaikams sušvirkščiamus aliuminį bei gyvsidabrį. Jų įprasta forma vakcinose nėra. Nei organizmo reakciją į skiepą pagerinančios aliuminio druskos, nei gyvsidabrio turintis antibakterinis timerosalis nesiejami su sveikatos problemomis naudojant vakcinose leidžiamus kiekius. Prancūzijos faktų tikrinimo tinklalapis „Science Feedback"" atkreipė dėmesį, kad timerosalis buvo pašalintas iš daugumos vakcinų JAV dar 2001 m. Vakcinose jo nebėra, išskyrus tam tikras daugiadozes gripo vakcinas. Taip pat skaitykite: Pateikia „grėsmingą"" vakcinų sudėtį, tačiau kai kurių medžiagų skiepuose net nėra „Moksliniai duomenys rodo, kad vakcinos sudedamosios dalys, įskaitant gyvsidabrio turintį antibakterinį timerosalį ir aliuminio turinčius adjuvantus, nėra susiję su didesne susirgimo rizika, - pažymėjo „Science Feedback"". - Prieš patvirtinant vakcinas naudoti plačiojoje populiacijoje, atliekami griežti klinikiniai tyrimai ir atliekami saugumo bandymai, be to, jos nuolat stebimos net ir davus leidimą naudoti."" Timerosalis pasižymi antibakterinėmis savybėmis, kurios yra svarbios siekiant užtikrinti, kad vakcinos nebūtų užterštos kenksmingais mikroorganizmais. Jis suskaidomas į netoksišką etilo gyvsidabrį ir pašalinamas iš organizmo. Ši medžiaga nesusijusi su sveikatos problemomis, apie tai prieš gerus metus rašė faktų tikrintojai iš dienraščio „USA Today"". Nors akivaizdu, kad dideli gyvsidabrio kiekiai gali pakenkti nervų sistemai, nėra įrodymų, kad tai galėtų mažas kiekis, esantis vandenyje, kūdikių mišiniuose ir motinos piene. Timerosalis nėra tas pats, kas gyvsidabris. 2001 m. JAV jis vistiek buvo pašalintas iš vaikų vakcinų, reaguojant į nuolatinį visuomenės susirūpinimą dėl gyvsidabrio toksiškumo. Lietuvos Nacionalinio visuomenės sveikatos centro teigimu, gyvsidabris nebėra naudojamas kaip konservantas jokiose vakcinose, kurios įprastai skiriamos vaikams. „Taip, visos Lietuvoje naudojamos vakcinos yra saugios - jos yra patvirtintos Europos vaistų agentūros ir registruotos Lietuvoje. Vakcinų kūrimas yra sudėtingas procesas, kurio metu jos yra kruopščiai tikrinamos, siekiant įsitikinti, kad jos yra saugios ir veiksmingos. Atliekami įvairūs vakcinų ir jų sudedamųjų dalių klinikiniai tyrimai, susidedantys iš daugelio etapų. Vakcinos, kurios neatitinka kokybės ir saugos kriterijų, nėra patvirtinamos ir jų neleidžiama naudoti"", - pažymėjo centro specialistai. Daugumoje vakcinų timerosalio nebėra. Mokslininkai yra paneigę, kad jis sukelia autizmą. Taip pat skaitykite: Rado"" autizmo ir COVID-19 skiepų ryšio įrodymų tyrime, kuriame apie tai nekalbama Filadelfijos vaikų ligoninės Vakcinų švietimo centro teigimu, nėra įrodymų, kad vakcinose esantis timerosalio kiekis sukeltų sveikatos problemų. „Nors akivaizdu, kad dideli gyvsidabrio kiekiai gali pakenkti nervų sistemai, nėra įrodymų, kad tai galėtų mažas kiekis, esantis vandenyje, kūdikių mišiniuose ir motinos piene, - pažymėjo ekspertai. - Vien krūtimi maitinamas kūdikis suvalgys daugiau nei dusyk daugiau gyvsidabrio, nei kada nors buvo vakcinose, ir 15 kartų didesnį gyvsidabrio kiekį, kurio buvo vakcinoje nuo gripo."" Su maistu gauna daugiau Aliuminio druskos kone šimtmetį vakcinų gamyboje naudojamos kaip adjuvantas - medžiaga, sustiprinanti imuniteto reakciją į skiepą. Kūdikiai per pirmus šešis gyvenimo mėnesius su vakcinomis gauna apie 4,4 mg aliuminio. Krūtimi maitinami kūdikiai suvalgo apie 7 mg, mišiniais maitinami kūdikiai - apie 38 mg aliuminio. Kvalifikuotų mokslininkų atlikti tyrimai rodo, kad aliuminio naudojimas vakcinose rizikos patirti ilgalaikių pasekmių sveikatai nekelia. „Adjuvantai sustiprina imuninį atsaką į vakcinaciją, o tai pagerina apsaugą nuo infekcijos, - pažymėjo Filadelfijos vaikų ligoninės Vakcinų švietimo centras. - Nors jie gali sukelti šalutinį poveikį, jei naudojami dideliais kiekiais, vakcinose naudojamas kiekis yra mažas ir saugus."" Centro ekspertai palygino aliuminio kiekį vakcinose ir mišiniuose kūdikiams, parodydamas, kad kūdikiai su maistu gauna daugiau aliuminio, nei gautų su skiepais. Nepaisant to, internete platinamos melagienos, esą skiepuose esančio aliuminio užtenka pražudyti mažylį. „Kūdikiai per pirmus šešis gyvenimo mėnesius su vakcinomis gauna apie 4,4 miligramo aliuminio, su maistu - daugiau. Krūtimi maitinami kūdikiai per pirmus šešis gyvenimo mėnesius suvalgo apie 7 miligramus, mišiniais maitinami kūdikiai - apie 38 miligramus, o sojų mišiniu maitinami kūdikiai - beveik 117 miligramų aliuminio."" Unsplash nuotr./Žindymas Žemėje aliuminis daugiausia aptinkamas plutos uolienose ir yra trečias pagal paplitimą po deguonies bei silicio (sudaro 9 proc. plutos). Jo yra dirvožemyje, augaluose, ore ir vandenyje. Aliuminio yra ne tik įvairiuose kasdien naudojamuose daiktuose, kurie liečiasi su maistu (puoduose, keptuvėse, gėrimų skardinėse), bet ir pačiame maiste (vaisiuose, daržovėse, prieskoniuose, pieno produktuose, kūdikių mišiniuose, meduje, aluje) bei vaistuose. Čia galima rasti informacijos, kiek aliuminio esama įvairiose vakcinose, kai kuriuose vaistuose ir maiste. 15min verdiktas: trūksta konteksto. Dėl vaikams skirtų skiepų baugina nepagrįstai. Gyvsidabrio turinčios medžiagos vaikų vakcinose nebenaudojamos, o aliuminio vaikai su maistu suvalgo dar daugiau. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","Straipsnis aptaria klaidingą informaciją apie vakcinų saugumą, pabrėžiant, kad daugelis teiginių apie gyvsidabrio ir aliuminio pavojus nėra pagrįsti mokslo duomenimis, o tokios medžiagos kaip timerosalis jau beveik nebenaudojamos vaikų vakcinose. Autorė dr. Sherri Tenpenny, žinoma kaip sąmokslo teorijų platintoja, dėl savo dezinformacinių veiksmų buvo kritikuojama ir prarado medicinos licenciją."
"Vokietijos ir Baltijos šalių prekybos rūmų Estijoje, Latvijoje, Lietuvoje (AHK Baltijos šalyse) vykdomojo direktoriaus pavaduotojas Dominicas Otto 15min sakė, jog JAV įvedus 25 proc. importo tarifą automobiliams, poveikis Vokietijos bendrovėms apskritai, taip pat toms, kurios investavo Lietuvoje, Latvijoje ir Estijoje, ypač automobilių sektoriuje, gali būti rimtas. Pasak jo, didžiausi Vokietijos automobilių gamintojai, pavyzdžiui, „Volkswagen"", BMW ir „Porsche"", jau patyrė žymų savo akcijų kainų nuosmukį vien paskelbus apie įvedamą tarifą. Asmeninio archyvo nuotr./Dominic Otto „Poveikio dydis priklausys nuo gamintojų veiklos pobūdžio ir nuo to, kokia dalis jų produkcijos skirta JAV rinkai, - pasakoja D.Otto. - Nors Baltijos šalių tiesioginė prekyba su JAV yra nedidelė, jos yra glaudžiai susijusios su Europos tiekimo grandinėmis, ypač automobilių ir mašinų pramonės srityse. Bet kokie su tarifais susiję šių tiekimo grandinių sutrikimai gali turėti netiesioginių pasekmių regiono veiklai, ypač didesnės pridėtinės vertės produktams."" Lietuvoje veikia kelios Europos Sąjungos automobilių pramonei dalis tiekiančios įmonės. Viena didžiausių investuotojų Lietuvoje, Vokietijos kapitalo automobilių elektronikos komponentų gamintoja „Continental"", Kauno LEZ įsikūrė 2017 metais. 2023-ųjų pradžioje bendrovė, gaminanti 14 skirtingų automobilių elektronikos komponentus ir sensorius, baigė pirmą gamyklos plėtros etapą ir pradėjo antrąjį. Nuo 2018 metų Kauno rajone veikia ir Vokietijos automobilių komponentų gamintojos „Hella"" padalinys - Lietuvoje gaminami jutikliai, aktuatoriai ir įvairūs fotoelektronikos komponentai. AHK Baltijos šalyse atstovas mano, jog dabar ypač svarbu užtikrinti, kad neprasidėtų tarifų karas, jei ES įvestų atsakomuosius muitus. „Prekybos kare gali būti tik pralaimėtojų. Kita vertus, automobilių pramonės tiekėjai gali lanksčiai persiorientuoti į gynybos sektorių. Tai suteikia Baltijos regionui galimybę integruotis į alternatyvią tiekimo grandinę ir taip kompensuoti automobilių sektoriaus nuostolius"", - svarsto D.Otto. „Lietuva nėra šio įvykio epicentre"" Tačiau SEB banko vyriausiasis ekonomistas Tadas Povilauskas pastebi, kad tiesioginės Lietuvos eksportuoto į JAV sumos, susijusios su automobilių pramone, gali būti labai minimalios. Asm. archyvas/Tadas Povilauskas „Kita vertus, mes suprantame, kad problema susijusi ne su tuo, ką mes tiesiogiai eksportuojame į Jungtines Valstijas, o ką eksportuoja kitos ES šalys. Importo muitų tarifų problema aktualiausia didžiųjų automobilių gamintojų šalims, pavyzdžiui, Vokietijai, Prancūzijai, Italijai, Švedijai. Klausimas, kaip padidėjus europinių automobilių kainoms pavyks išlaikyti pardavimus. Matyt, gamintojams teks kažkiek susimažinti produkcijos kainą, kad ji nebūtų perkelta vartotojams"", - spėja T. Povilauskas. Bet kuriuo atveju, anot jo, įtaka neigiama, net jeigu Lietuva ir nėra šio įvykio epicentre. Diana Manko, Baltijos automobilių komponentų klasterio (BACC) vykdomoji direktorė pastebi, jog tiek BACC, tiek Europos asociacija „ES automotive"" atstovai mano, kad JAV prezidento Donaldo Trumpo importo tarifai yra derybinis punktas prekybos santykiuose su ES. „Trumpuoju periodu, kol bus einama galutinio tikslo link, automobilių pramonei bus suduotas stiprus smūgis. Beveik visi mūsų nariai be išimčių eksportuoja visą savo produkciją skirtą automotive į kitas šalis ir Europoje yra jų pagrindinės rinkos. Į JAV tiesiogiai tiekiama tik apie 10 proc. produkcijos, tad šie santykiai bus pirmiausiai paveikti"", - sako D.Manko. Pasak jos, tai - geras pratimas Europai ieškoti sutelktų bendrų greitų strateginių sprendimų ir ką geriausio EK galėtų šiuo metu padaryti - sutelkti visas pajėgas, kad tai būtų pasiekta. „Europos automobilių pramonės tiekėjų asociacija, kartu su seserine asociacija iš JAV jau kurį laiką veda dialogą dėl to, kad pagal kodus identifikuoti reikalingiausius komponentus, kurie bus paveikti ir bandyti jiems pritaikyti išimtis. Tikimės, kad šios pastangos duos vaisių ir mūsų tiekėjai nebus tiek paveikti, kiek galima tikėtis"", - 15min pasakoja BACC atstovė. JAV paaštrino prekybos karus JAV paaštrino pasaulinį prekybos karą ir nuo balandžio 2 d. įves 25 proc. muito tarifą į Ameriką importuojamiems automobiliams. Pasak JAV prezidento, ši priemonė lems „didžiulį automobilių pramonės augimą bei paskatins darbo vietų kūrimą ir investicijas JAV"". Vis dėlto analitikai teigė, kad šis žingsnis greičiausiai sukels didelių trikdžių automobilių gamyboje, padidins kainas ir įtemps santykius su sąjungininkais. Meksika yra pagrindinė užsienio automobilių tiekėja JAV, po jos seka Pietų Korėja, Japonija, Kanada ir Vokietija.","JAV įvedus 25 proc. importo tarifą automobiliams, tai gali rimtai paveikti Vokietijos automobilių pramonę ir Baltijos šalių tiekimo grandines, nors tiesioginė Lietuvos prekyba su JAV yra nedidelė. Specialistai mano, kad ES turėtų greitai rasti strateginius sprendimus ir išvengti tarifų karo, kuris turėtų neigiamų pasekmių visam regionui."
"Šį pavasarį „Naujas regėjimas"" nusprendė išskirtinai pradžiuginti savo pacientus, suteikdamas jiems galimybę atlikti abiejų akių lazerinę regėjimo korekciją už specialią 699 Eur kainą, operuojant bet kuriuo metodu. Tiesa, šiuo pasiūlymu nuo balandžio 1 d. galės pasinaudoti tik suskubę registruotis operacijai - akcijos kaina galios tik pirmam šimtui pacientų. Klinikos „Naujas regėjimas"" archyvo nuotr./Akių ligų klinika „Naujas regėjimas"" Klinikos interneto svetainėje eyes.lt bus galima plačiau sužinoti apie šios akcijos sąlygas ir matyti dar likusias laisvas vietas. Jeigu norite pasinaudoti šiuo išskirtiniu pasiūlymu ir susigrąžinti gerą regėjimą už labai patrauklią kainą, paskubėkite registruotis, nes vietų skaičius greitai „ištirps"". Klinikos „Naujas regėjimas"" archyvo nuotr./Akių ligų klinika „Naujas regėjimas"" Ar galima, atvykus į konsultaciją, iš anksto sumokėti už lazerinę regėjimo korekciją ir dalyvauti akcijoje, o pačią operaciją atlikti vėliau? Taip, tokia galimybė yra, tokiu atveju būsite vienas iš šimtuko, kuriam regos korekcija lazeriu bus atlikta už specialią kainą. Pavasaris - puikus metas pradėti kažką naujo ir pradžiuginti save ar savo artimą žmogų galimybe visada matyti mus supantį pasaulį ryškiai, su visomis jo spalvomis ir detalėmis. Lazerinė regėjimo korekcija gali šią Jūsų svajonę paversti realybe. Klinikos „Naujas regėjimas"" archyvo nuotr./Akių ligų klinika „Naujas regėjimas"" Klinikos „Naujas regėjimas"" gydytojai, kasdien sėkmingai operuojantys pacientus, kuriems gerai matyti trukdo trumparegystė, toliaregystė ir astigmatizmas, padės ir Jums susigrąžinti kokybišką regėjimą. Vyriausiasis klinikos oftalmologas Andrej Radzko šiemet mini 25-erių metų darbo su eksimeriniu lazeriu sukaktį. Pirmąją lazerinės regėjimo korekcijos procedūrą jis atliko dar 2000 m., tad sukaupta didžiulė patirtis ir nuolat atnaujinama medicininė įranga leidžia užtikrintai teigti, kad klinikos pacientų regėjimas neabejotinai yra gerose rankose. Daugiau informacijos - https://eyes.lt","„Naujas regėjimas“ klinika pavasarį siūlo abiejų akių lazerinę regėjimo korekciją už 699 eurus pirmiems šimtui pacientų, kurie skubiai užsiregistruos, o operaciją galima rezervuoti iš anksto. Klinika garsėja patyrusiais gydytojais ir modernia įranga, užtikrinančia kokybišką regėjimo atkūrimą."
"„Aš vis dar bandau tai suprasti"", - „Caters News Service"" portalui sakė nusiminusi Natasha Emeny. Linkolno gyventoja vos kelioms minutėms buvo užlipusi į viršutinį aukštą, kad padėtų skalbinius. Kai grįžo, ji pamatė savo sūnų Koahą „apdengtą pelenais"", o po to ji suprato, kad jis netyčia valgė jos tėvo palaikus. Stop kadras/Vaikas suvalgė senelio pelenus „Prireikė akimirkos, kol supratau, kad tai iš tikrųjų mano tėčio pelenai"", - sušuko N.Emeny, kuri greitai čiupo telefoną, kad užfiksuotų akimirką. Ji vaizdo įrašą paviešino socialiniuose tinkluose. Klipas su antrašte „Kai tavo sūnus valgo tavo tėtį"" rodo, kaip vaikas nekaltai vaikšto aplink sofą su pelenais išteptu veidu ir drabužiais. Jis atrodo kaip ugnikalnio išsiveržimą išgyvenęs žmogus. Tada fotokamera parodo tuščią dekoratyvinę vazą, kurios dangtelis nuimtas, o aplink ją išsibarstę mirusiojo pelenai. „Mano sūnus valgė mano tėčio pelenus"", - klipe dejavo N.Emeny. Palaikų išniekinimas jai atrodė ypač gluminantis, nes ji pastatė urną ant viršutinės lentynos, kur, jos manymu, niekas negali pasiekti, tačiau moteris klydo. Be to, moteris teigia, kad mažylis anksčiau niekada nerodė jokio susidomėjimo urna, nepaisant to, kad ji ten buvo ilgą laiką. Stop kadras/Vaikas suvalgė senelio pelenus Laimei, vaikas nepatyrė jokių neigiamų padarinių dėl savo makabriško užkandžiavimo. Kai jo motina paprašė gydytojų patarimo, jie pasakė, kad ji duotų jam vandens. Žiūrovai buvo pasibaisėję tokiu įvykiu. „Prašau pasakyti, kad tai balandžio pirmosios pokštas! - sušuko vienas, į kurį N.Emeny atsakė: „Norėčiau, kad taip būtų"". Laimei, ji išmoko pažvelgti į situaciją su humoru. „Jis niekada nebuvo jo (savo senelio) susitikęs, bet dabar jie visada kartu!"", - juokėsi moteris. Užsienio žiniasklaida praneša, kad tai ne pirmas kartas, kai mažylis suvalgo savo senelį po mirties.","Natasha Emeny, Linkolno gyventoja, patyrė šoką, kai jos sūnus netyčia suvalgė jos tėvo pelenus iš dekoratyvinės urnos. Nepaisant šio incidento, vaikas nepatyrė jokių sveikatos problemų, o motina sugebėjo į situaciją pažvelgti su humoru."
"Tai, ką ketvirtadienį išgyveno smūgį į paširdžius iš D.Trumpo gavusios pasaulio įmonės, eksportuojančios į JAV, Plungėje įsikūrusio vinių gamintojo „Litnaglio"" kolektyvas patyrė beveik prieš mėnesį. Šis vinių, skirtų mediniams padėklams ir statybos darbams, gamintojas Lietuvos verslo padangėje - gana išskirtinė įmonė. Regione įsikūrusi bendrovė sugebėjo gana paprastu produktu - vinimis - sudominti amerikiečius. Į JAV rinką „Litnaglis"" nukreipęs net 75 proc. savo eksporto. Tačiau po kovo 12 dienos, kai įsigaliojo D.Trumpo įvestas 25 proc. muitas visam į JAV importuojamam plienui ir aliuminiui, „Litnaglis"" buvo viena iš pirmųjų Lietuvos įmonių, kurias tiesiogiai palietė šie nauji mokesčiai. „Skaudu"", - 15min paklaustas, kaip reagavo į įvestus JAV muitus ir Europos Sąjungai (ES) atsakė įmonės vadovas Mindaugas Bondauskis. Su nerimu D.Trumpo paskelbtus muitus sutiko ir lazerius gaminančios Lietuvos bendrovės. „Eksplos"", kuriai neseniai teko persiorientuoti iš rinką lietuviškoms prekėms uždariusios Kinijos į JAV rinką, eksportas į JAV sudaro 30 proc., o „Light Conversion"" - 20-25 proc. Į JAV didelę dalį produkcijos eksportuojančios Lietuvos įmonės 15min atskleidė jau pristabdžiusios investicijas ir plėtros planus, o „Litnagliui"" teko sumažinti ir darbuotojų skaičių. Įmonių vadovai 15min atskleidė, kaip amerikiečiai klientai reaguoja į įvestus muitus, kokių žingsnių imasi pačios ir kas jų laukia toliau.","Lietuvos įmonės, tokios kaip „Litnaglis“ ir lazerių gamintojai, susidūrė su sunkumais dėl D. Trumpo įvestų 25 proc. muitų plienui ir aliuminiui, kas lėmė eksporto į JAV sumažėjimą, investicijų pristabdymą ir darbuotojų skaičiaus mažinimą. Šios įmonės bando prisitaikyti prie"
"Nors Alaną Chošnau šiandien žinome kaip dainininką, kurio kelias prasidėjo dar mokykloje, tapus didžėjumi, jo gyvenime paraleliai netrūko ir kitų spalvų - pavyzdžiui, profesionalaus sporto. Ar jam buvo kada kilę minčių atsitraukti nuo muzikos? Kodėl pastaruoju metu buvimas scenoje Alanui tapo ir dar svarbesnis? Galiausiai, kokio jautraus savo kūrinio ir dėl kokios priežasties jis planuoja daugiau nebedainuoti? Jau šį sekmadienį projekte išvysime paskutiniojo Lietuvos regiono - Aukštaitijos - pasirodymus. Dar du dalyviai prisijungė prie kitų šalies regionų, kurie kitą sekmadienį susitiks pusfinalyje! Aukštaičius vertino ne tik žiūrovai ir dirbtinis intelektas, bet ir komisija, kurią šįkart sudarė dainininkai Ieva Zasimauskaitė, Radži Aleksandrovičius ir A.Chošnau. Alanas Chošnau, Ieva Zasimauskaitė ir Radži Gerbėjai siunčia vaizdo įrašus, kuriuose perdainuoja Alano dainas Alano kelias į muziką prasidėjo dar mokykloje, kurioje jis buvo didžėjus ir mėgdavo linksminti žmones grodamas kitų sukurtą muziką. Visgi greitai šis hobis peraugo į nuoširdžią aistrą ir Alanas ėmė muzikos mokytis giliau. Ir nors pats dažnas svečias karaoke baruose nebūdavo, Alanas puikiai žino, ką reiškia, kai kas nors perdainuoja jo paties dainas! „Dainuoti ir mėgautis muzika tiesiog laisvalaikiu - du skirtingi dalykai. Tačiau, nors gyvai atliekant kūrinius tikrai netrūksta jaudulio, jo užtenka ir tiems, kurie vertina kitus. Komisija turi suprasti, kad čia pasirodo ne profesionalai, o tie, kurie mėgaujasi dainavimu kaip hobiu. Ir pats dažnai socialiniuose tinkluose sulaukiu vaizdo įrašų, kuriuose žmonės dainuoja mano dainas. O kartais tokios staigmenos sulaukiu ir netikėtai, įsijungęs radiją ar televizorių"", - sakė jis. Žinomas vyras iš tiesų turi daugybę gerbėjų. O, kaip neseniai kitoje laidoje teigė jo žmona Valda, gerbėjai gerbia ne tik Alaną, bet ir jo šeimą. Ir taip pat stipriai myli jo atliekamą muziką. „Gerbėjų dėmesys visuomet malonus. Jie atpažįsta, pasisveikina gatvėje, kažko pasiteirauja. Santūresni tik pasižiūri. O socialiniuose tinkluose dažniausiai irgi bendraujame tik gražiai. Žinoma, pasitaiko ir heiterių, kurie bando užteršti tą gražią erdvę"", - sakė jis. Pastaruoju metu į sceną žengia su brangiu žmogumi Neseniai A.Chošnau koncertai ir jam pačiam tapo ypatingesni. Jau ne pirmą kartą gerbėjai šventiniuose koncertuose mato jį ant scenos žengiantį su dukrele Izabele. „Jausmas - neapsakomai nuostabus, nes aš kaip tėvas, galiu matyti savo dukrytę Izabelę šalia scenoje, kartu dainuojančią. Mane tai labai įkvepia. Su ja dirbti labai įdomu - tai mus dar labiau suvienija, tarsi sujungia bendram tikslui ir leidžia dar labiau ją pažinti. Man tai - labai įdomus procesas"", - pasakojo dainininkas. Visgi jis atvirauja Izabelės į muziką stumti nenorintis: „Mano dukra lanko muzikos mokyklą, mokosi groti pianinu, dainuoti, bet bent jau kol kas su muzika savo ateities nesieja. Pirmasis bendras mūsų pasirodymas prasidėjo nuo „Išsipildymo akcijos"" ir tai jai tapo tikru išbandymu. Tačiau manau, kad viskas pavyko puikiai. Labai ja didžiuojuosi, ji - tikra šaunuolė. Atrodė taip, tarsi būtų tam gimusi."" Alanas teigė palaikysiantis savo dukrą visur - kad ir kokios jos svajonės bebūtų. Visgi vėliau prasitarė širdyje neretai pagalvojantis, jog muzikanto kelio linkėti būtų sunku, kadangi pastarasis tikrai nėra labai lengvas. „Čia tikrai nėra viskas rožėmis klota. Žiūrovai dažnai mato tik jau nugludintą, baigtą rezultatą, po daugybės metų darbo. Iš tiesų, tokį kelią pasirinkęs žmogus turi daug ko atsisakyti. Šiame kelyje daug kas krenta ir vėl pakyla, susiduria su įvairiomis kliūtimis - čia tikrai tenka išgyventi ir patirti daug skirtingų etapų. Taip pat reikia sugebėti išlaikyti dėmesį, o tai nėra paprasta"", - pridėjo jis. Pats Alanas tai puikiai žino, kadangi scenoje žinomas vyras - jau 30 metų. Visgi ir jo kelyje pasitaikė didesnių pertraukų. „Kai rašai vieną albumą, antrą, trečią, kartais pagalvoji, kad gal jau reikėtų sustoti. Tačiau suprantu, kad, jei kūrybos yra, vadinasi, dar ne metas to atsisakyti - reikia viską tęsti ir toliau. Tai įkvepia vėl grįžti į aktyvų gyvenimą, koncertus. Tačiau mintis visko atsisakyti tikrai yra sukirbėjusi"", - prasitarė jis. O labiausiai Alanas džiaugiasi tuo, kad jam įkvėpimo iš esmės nereikia. Kaip sako dainininkas, melodijos ir žodžiai ateina iš aukščiau. Jam tereikia visa tai įrašyti. „Man niekuomet nereikėjo ir kūrybinių kančių - idėjų netrūksta. Man nereikia kažko išgyventi - mano gyvenimas ir taip buvo pilnas įvairių išgyvenimų, patirčių, kritimų. Kurdamas nebesistengiu ir kažkur užsidaryti ar išvažiuoti. Žinoma, toks pabėgimas kartais palengvina procesą, suteikia laisvės. Tačiau dažniausiai, jei nusprendžiu kažką įrašyti, einu ir tuoj pat tai padarau"", - teigė jis. Būtent todėl A.Chošnau gyvenime kūrybinis procesas vyksta nepertraukiamai: „Nėra taip, kad baigiau albumą, ir viskas. Tai - pastovus darbas bet kurioje situacijoje. Nuolat kaupiu medžiagą, ją dėlioju. Ir tik prašau dievo, kad turėčiau laiko visam tam ištransliuoti. Alanas Chošnau Kodėl Alanas ketina daugiau nebedainuoti jautriausios savo dainos? Tačiau nors kūryboje teigia atrandantis net ir poilsį, A.Chošnau viso savo laiko studijoje neleidžia. Panašiai, kaip muzika, jis mėgaujasi ir laiku gamtoje, sodyboje ar pajūryje. Taip pat jo gyvenime niekuomet netrūksta ir sporto. O daugelį visai neseniai nustebino žinia, jog kadaise A.Chošnau net kelis kartus yra tapęs vandensvydžio čempionu! „Sporto mano gyvenime buvo labai daug - tam atidaviau daug savo laiko. Pradėjau gal 13-os, o sulaukęs kiek daugiau nei 20, baigiau. Žinoma, nutrūko tik profesionalus sportas. Visa kita liko, nes, kai tampi profesionalu, turi su tuo ryšį - jis niekur nedingsta. Kartais grįžtu ir į intensyvesnį sportą - bėgimą, mankštą, darbą su savo kūno svorio, kartais sportuoju salėje. Pažįstų savo kūną - žinau jo ribas ir galimybes"", - vardijo Alanas. Anot dainininko, fizinę formą svarbu palaikyti ir dėl koncertų, kadangi visiškai atsiduoti publikai gali tik tuomet, kai turi jėgų. Dabar vienas tokių didesnių koncertų Alano laukia rugpjūtį, Palangoje: „Labai tam ruošiamės. Gyvų koncertų metu publika visuomet atsistoja, kartu dainuoja, reaguoja emociškai, įdėmiai klausosi."" Alanas Chošnau","Alanas Chošnau, žinomas dainininkas ir buvęs vandensvydžio čempionas, dalijasi savo muzikine kelione, kūrybos procesu ir asmeniniu gyvenimu, pabrėždamas scenos svarbą bei ypatingą ryšį su dukra, nors ir neskatina jos muzikinės karjeros. Nepaisant ilgų metų muzikos industrijoje, Alanas vis dar randa įkvėpimą ir džiaugiasi gerbėjų dėmesiu, tačiau kartais svarsto apie pasitraukimą dėl muzikanto kelio sudėtingumo."
"Turime pasirengimo ekstremalioms situacijoms programėlę LT72, diskutuojame apie civilinę saugą, įrenginėjame slėptuves. Bet kai kalba pasisuka apie elektros tiekimo užtikrinimą ir stabilumą, dažnas lietuvis sustoja ties viena fraze: „Na, yra generatorius."" Tik ar tikrai tai vienintelė išeitis? Ir ar tai - atsparumas, ar tik jo iliuzija? Lietuva gali didžiuotis viena pažangiausių elektros infrastruktūrų regione, bet net ir moderniausia sistema yra pažeidžiama. Praėjusių metų pabaigoje pakako vien tik stipraus vėjo ir rimtos pūgos, kad dešimtys tūkstančių gyventojų liktų be elektros. Tai ne hipotetiniai scenarijai - tai realybė, kuri kartojasi kasmet. Kai kuriems verslams ir gyventojams tokie sutrikimai - tik nepatogumas. Kitiems - gyvybiškai svarbus klausimas: ar išsijungus šaldytuvui nesuges jame laikomi būtini vaistai, ar veiks ryšio įranga, ar šeima turės šviesos ir šilumos. Štai čia vertėtų atsigręžti į energijos kaupimo sprendimus, t. y. baterijas. Šiandien energijos kaupimo baterijos vis dar dažnai pristatomos kaip priemonė optimizuoti elektros sąskaitas ar efektyviau naudoti saulės elektrinės pagamintą energiją. Tai - tiesa. Bet milžiniška baterijų nauda atsiskleidžia tada, kai sistema neveikia. Kai elektra nustoja tekėti, baterija tampa sprendimu, suteikiančiu laiko. Technologijos leidžia įsirengti kaupiklius, kurie sukaupia nuo 5 iki 20 kWh energijos ar net daugiau - tiek gali pakakti įprastam namų ūkiui būtiniems poreikiams patenkinti 1-2 dienas. Tiek, kiek reikia persiorientuoti, įsijungti atsarginę infrastruktūrą arba tiesiog sulaukti, kol pagrindinis tiekimas bus atstatytas. Šiandien tai - komfortas ir prabanga. Rytoj gali būti būtina norma. Gali būti, jog girdėjote, kad „jums nereikia elektros kaupimo baterijos"". Argumentų esmė - baterijos esą brangios, o jų nauda neįvertinta dar. Kai viskas veikia sklandžiai, kai saulė šviečia ir tinklas stabilus, tokia pozicija gali pasirodyti racionali. Tačiau būtent tokia logika ir pakiša koją pasiruošimui. Juk kai kalbame apie atsparumą, kalbame ne apie tai, kas vyksta šiandien, o apie tai, kas gali nutikti rytoj. Todėl energijos kaupimo baterija nėra alternatyva, ji - papildomas saugumo sluoksnis. Be to, remiantis strateginių tyrimų bendrovės „BloombergNEF"" duomenimis, baterijų kainos nuosekliai mažėja - per pastarąjį dešimtmetį jos atpigo apie dešimt kartų, todėl energijos kaupimo įrenginiai tampa vis prieinamesni. Pridėkime valstybės subsidijas verslui, kuriomis įmonės jau gali pasinaudoti, ir gyventojams, kuriems naujas paramos etapas bus paskelbtas netrukus, ir turime ne tik racionalią, bet ir finansiškai prieinamą galimybę padidinti savo energetinį saugumą. Suomija dažnai minima kaip šalis, pasiruošusi viskam - nuo elektros tiekimo sutrikimų iki visuotinių grėsmių. Ten baterijos, autonominės sistemos ir decentralizuoti sprendimai - jau nebe ateitis, o kasdienybė. Mes Lietuvoje - dar tik pradedame apie tai kalbėti. Tad kai svarstome, „ar tau reikia baterijos"", siūlyčiau pakeisti klausimą - „kas bus pasiruošęs, kai jos prireiks"". Baterijos šiandien - tai daugiau nei technologija. Tai - energetinės atsakomybės simbolis. Verslams jos reiškia procesų tęstinumą, gyventojams - bent minimalų komfortą net ir krizės akivaizdoje. Tai ne panacėja, bet labai svarbi grandis kuriant darnią ekosistemą. Galiausiai, energijos kaupimo baterijos gali tapti ir finansiniu įrankiu, optimizuojančiu tinklų mokesčius ir generuojančiu papildomą pajamų srautą. Naujausi išmanieji sprendimai jau egzistuoja ir leidžia baterijoms nebūti tiesiog pasyviais saugumo įrenginiais, bet ir aktyviai uždirbti pinigus per laiką, kai nėra ekstremalių situacijų. Jau dabar grynojo atsiskaitymo sistemą (net-billing) naudojantiems vartotojams baterijos tampa strateginiu įrankiu, leidžiančiu parduoti pagamintą ir nepanaudotą elektros energiją už fiksuotą arba patrauklią rinkos kainą. Ir kai turime progą energijos kaupimo baterijas įsirengti su valstybės parama - nepriimti tokio sprendimo, būtų tiesiog trumparegiška.","Straipsnyje aptariama energetinio saugumo problema Lietuvoje, pabrėžiant energijos kaupimo baterijų svarbą siekiant užtikrinti atsparumą elektros tiekimo sutrikimams ir jų naudos privalumus, įskaitant finansinį efektyvumą bei parama iš valstybės."
"Vilnoniai patalai pasižymi išskirtinėmis savybėmis, kurios užtikrina komfortą tiek šiltuoju, tiek šaltuoju sezonu. Vilnos gaminių ekspertai - įmonė „Flokati"", šiais metais švenčianti savo veiklos 25-metį, dalijasi svarbiausia informacija apie vilnos patalus bei paneigia mitus apie jų priežiūrą. Kodėl verta rinktis vilnonius patalus? Termoreguliacija. Vilna puikiai prisitaiko prie kūno temperatūros - ji šildo žiemą ir neleidžia perkaisti vasarą. Tai užtikrina komfortą ištisus metus, nepriklausomai nuo sezono. Net ir šiltą vasaros naktį miegant vilnonėje patalynėje nebus per karšta, o žiemą ji padės išlaikyti jaukią šilumą. Higieniškumas. Vilna turi natūralių antiseptinių savybių - ji neleidžia kauptis bakterijoms ir dulkių erkutėms. Tai ypač svarbu žmonėms, turintiems alergijų ar jautrią odą. Be to, vilna puikiai sugeria drėgmę, tačiau neleidžia jai kauptis, todėl užtikrina sausą ir patogų miegą. Kvėpavimas ir komfortas. Vilna leidžia odai kvėpuoti ir mažina prakaitavimą, kuris gali sukelti diskomfortą. Jei miego metu gausiai prakaituojate, priežastis gali būti netinkami patalai - vilnonė antklodė gali išspręsti šią problemą. Ilgaamžiškumas. Vilnoniai patalai yra itin patvarūs ir gali tarnauti daugelį metų. Tinkamai prižiūrimi, jie nepraranda savo formos ir savybių, todėl tai ilgalaikė investicija į komfortą ir gerą miego kokybę. Vilnos patalų priežiūra: mitai ir realybė Vilnos patalų priežiūra gali atrodyti sudėtinga, tačiau iš tiesų ji nereikalauja didelių pastangų - tereikia laikytis kelių paprastų taisyklių. „Flokati"" nuotr./Vieną kartą pabandžius - nebegrįšite atgal: vilnos patalų nauda miegui Vėdinimas. Vilna yra natūraliai išsivalantis pluoštas, todėl dažnas plovimas nereikalingas. Užtenka reguliariai išvėdinti patalus, ypač vėsiu oru. Vėdinimas atgaivina vilną ir padeda pašalinti kvapus. Prieš vėdinimą patalus rekomenduojama gerai išpurtyti. Dėmių šalinimas. Jei ant vilnonių patalų atsirado dėmė, ją galima pašalinti drėgna šluoste. Esant poreikiui, galima naudoti švelnų skalbiklį, skirtą vilnai. Skalbimas Jei patalai naudojami su užvalkalais, juos skalbti pakanka kartą per 1-2 metus. Jei vilna naudojama be užvalkalo, antklodę rekomenduojama skalbti arba patikėti profesionaliam valymui kartą per metus. Vilnonius pagalvių užvalkalus galima skalbti dažniau, jei tam jaučiate poreikį. „Flokati"" nuotr./Vieną kartą pabandžius - nebegrįšite atgal: vilnos patalų nauda miegui Svarbu atkreipti dėmesį, kad saugiausias būdas prižiūrėti vilnonius patalus - profesionalus valymas arba skalbimas rankomis. Skalbimas skalbyklėje visuomet kelia riziką, jog gaminys gali pasivelti ar šiek tiek susitraukti. Tai dažniausiai nutinka nesilaikant pagrindinių taisyklių: skalbiant ne vilnos režimu 30°C vandenyje, o delikačia programa, arba nepastebėjus, jog kai kurios skalbyklės automatiškai nustato aukštesnę temperatūrą nei reikėtų. Taip pat labai svarbu naudoti skystą skalbiklį vilnai su lanolinu - jis padeda atnaujinti vilnos pluoštą. Milteliniai skalbikliai nėra tinkami, nes gali užstrigti audinyje ir pakenkti vilnos struktūrai. Laikymas. Jei patalus keičiate pagal sezoną, svarbu juos laikyti vėsioje, sausoje vietoje, užtikrinant, kad jie nebūtų drėgni. Mitas: vilnos patalus puola kandys Dažnai manoma, kad vilnoniai patalai traukia kandis, tačiau tai nėra tiesa. Kandys gali pakenkti vilnai tik tuomet, kai patalai ilgą laiką nėra naudojami arba netinkamai laikomi. Norint apsisaugoti nuo kandžių: Reguliariai vėdinkite patalus. Tai padeda išlaikyti jų šviežumą ir neleidžia kenkėjams įsikurti. Teisingai laikykite. Nenaudojamus patalus laikykite sandariose, orui pralaidžiose pakuotėse ir sausoje aplinkoje. Naudokite natūralias priemones. Levandos, kedro mediena ar citrusinių vaisių žievelės veiksmingai apsaugo nuo kandžių. Vilnoniai patalai - natūralus ir ekologiškas pasirinkimas, suteikiantis ne tik aukštą miego komfortą, bet ir ilgalaikę naudą. Pasirūpinkite savo miego kokybe ir išbandykite natūralius patalus. Platų vilnos patalų asortimentą rasite „Flokati"" salonuose Vilniuje, Kaune ir Klaipėdoje arba internetinėje svetainėje.","Vilnoniai patalai, kuriuos siūlo įmonė „Flokati“, užtikrina komfortą visus metus dėl vilnos termoreguliacinių savybių, natūralaus antiseptiškumo, ilgaamžiškumo ir lengvos priežiūros, paneigiant klaidingus mitus. Reguliarus vėdinimas ir tinkama priežiūra padeda palaikyti šių natūralių, ekologiškų produktų kokybę ir apsaugoti nuo kandžių."
"Vienas iš tragiškai Pabradėje žuvusių JAV karių buvo seržantas Edvinas Benas Franco. Jo žmona Georgia duodama interviu amerikiečių televizijai atskleidė paskutinės jo siųstos žinutės turinį, o dabar į visuomenę kreipėsi vėlionio tėtis Edvinas. Šis sūnui skyrė jautrius žodžius, užuojautą reiškė ir kiti artimieji. Paskelbus žinią apie Pabradėje rastus trijų prieš tai dingusiais laikytų JAV karių kūnus, socialiniuose tinkluose plūdo užuojautos žinutės žuvusiųjų šeimoms. Jautriai apie savo sūnų rašė ir E.Franco tėtis Edvinas. „Man visada reikės tavęs, sūnau. Nesvarbu, kokio amžiaus bebūčiau, mano sūnus visada mane mokėjo prajuokinti, priversti didžiuotis, verkti, taip pat užjausti bei tvirtai apkabinti. Jis rūpinosi manimi, kuomet nesisekė, visada drąsino ir pastatydavo ant kojų. Aišku, kartais išvesdavo mane iš proto. Bet mano sūnus - tai pažadas, kad visada turėsiu draugą. Amžinai"", - rašė gedintis E.Franco. Žuvusio E.Franco tėvo žinutė Seržanto mirtis sukrėtė ir kitus artimuosius bei draugus, kurie socialiniuose tinkluose dalijosi jautriais įrašais. „Prašau, visi pasimelskite už mano geriausią draugę, su kuria draugystę palaikome jau dešimtmetį, ir jos sūnų Prestoną. Jos vyras Edvinas yra vienas iš keturių karių, kurie praėjusią savaitę žuvo Lietuvoje.","Pabradėje tragiškai žuvusio JAV seržanto Edvino Beno Franco netektis sukrėtė jo artimuosius ir draugus, kurie socialiniuose tinkluose reiškė užuojautą bei dalijosi jautriomis žinutėmis apie seržanto atminimą. Jo tėvas Edvinas emocingai parašė apie sūnaus svarbą gyvenime, pabrėždamas,"
"„Pagalbinio apvaisinimo įstatymas tiek, kiek pagal jį teisę gauti pagalbinio apvaisinimo paslaugas turi tik santuoką ar registruotos partnerystės sutartį sudarę asmenys, prieštarauja Konstitucijos 29 straipsniui, 53 straipsnio 1 daliai,"" - sakė KT pirmininkas Gintaras Goda. Šis KT sprendimas įsigalios tik po metų - 2026 metų balandžio 10 dieną. KT teigimu, įstatymas pažeidžia Konstitucijos nuostatą, jog visi asmenys yra lygūs, jų teisių negalima varžyti dėl lyties, rasės, tautybės, kalbos, kilmės, socialinės padėties, tikėjimo, įsitikinimų ar pažiūrų. Taip pat pripažinta, kad pažeista pagrindinio šalies įstatymo norma, jog valstybė privalo rūpintis žmonių sveikata, garantuoti medicinos pagalbą bei paslaugas susirgus. Pagal dabartinį reguliavimą teisę gauti pagalbinio apvaisinimo paslaugas gali tik santuoką ar registruotos partnerystės sutartį sudarę asmenys. KT pažymėjo, kad Konstitucija reikalauja įstatymuose įtvirtinti tokį reguliavimą, pagal kurį esant nustatytam objektyviam medicininiam poreikiui, objektyvioms aplinkybėms, susijusioms su asmens sveikata, sveikatos priežiūros paslaugos asmenims būtų teikiamos vienodai, nepaisant, ar jie gyvena de facto šeimoje, ar yra vieniši, ar yra sudarę partnerystės sutartį. Konstitucinis Teismas konstatavo, kad nėra objektyvių sąlygų ir skirtumų, kurie galėtų pateisinti skirtingą asmenų traktavimą teisės gauti sveikatos priežiūros paslaugas aspektu. „Todėl ginčytas teisinis reguliavimas vertintinas kaip draudžiamas žmogaus teisių varžymas dėl jų šeiminės padėties"", - skelbdamas nutarimą sakė G. Goda. KT tvirtino metams atidedantis nutarimo įsigaliojimą, nes jam pradėjus veikti dabar, galios nebetektų apskųsti Pagalbinio apvaisinimo įstatymo straipsniai, o tai sukurtų teisinį neapibrėžtumą teikiant šias medicinos paslaugas. Teismo teigimu, įstatymų leidėjui būtinas tam tikras laikas, kad būtų priimtas naujas, Konstituciją atitinkantis teisinis reguliavimas. Byla dėl pagalbinio apvaisinimo paslaugų teikimo Konstituciniame Teisme nagrinėta dviejų Seimo narių grupių prašymu. Jų skundai sujungti į vieną bylą. Anot kreipimosi autorių, leidžiant pagalbinio apvaisinimo paslaugas gali tik santuoką ar registruotos partnerystės sutartį sudariusiems asmenims, visi kiti, norintys gauti šią paslaugą, yra diskriminuojami, pažeidžiamas moterų ir porų orumas, nesuteikiant joms galimybės išpildyti savo egzistencinį, pilnatvės jausmą. Juoba, kad nevaisingumas yra gana plačiai paplitusi liga, o pagalbinis apvaisinimas yra vienas iš sėkmingų, mokslo pažanga paremtų, nevaisingumo gydymo metodų. Todėl jis neturėtų priklausyti nuo nevaisingo asmens pasirinktos šeimos santykių formos. Kreipimuose į KT taip pat tvirtinta, jog toks teisinis reguliavimas neatitinka daugelio Europos valstybių praktikos, pagal kurią pagalbinio apvaisinimo procedūros užtikrinamos tiek nesusituokusioms poroms, tiek ir vienišoms moterims. Kaip skelbė BNS, 2023 metų birželį Seimas atmetė tuometinės parlamentarės Morganos Danielės siūlymą leisti pagalbinio apvaisinimo procedūromis pasinaudoti nesusituokusioms poroms ir vienišoms moterims. Projekto kritikai tvirtino, kad pagalbinis apvaisinimas yra medicininė procedūra, leidus ja pasinaudoti vienišoms moterims būtų sprendžiamos nebe sveikatos problemos, o tenkinami asmeniniai norai. Dabar Pagalbinio apvaisinimo įstatyme nustatyta, kad pagalbinis apvaisinimas gali būti atliekamas tik naudojant apvaisinamos moters ir su ja gyvenančio sutuoktinio ar partnerio lytines ląsteles, išskyrus tam tikrus atvejus atvejus, bet apibrėžta, kad pora turi būti sudariusi registruotos partnerystės sutartį.","Konstitucinis Teismas (KT) nusprendė, kad Pagalbinio apvaisinimo įstatymas, suteikiantis teisę gauti šias paslaugas tik santuoką ar registruotos partnerystės sutartį sudariusiems asmenims, prieštarauja Konstitucijai dėl diskriminacijos ir žmogaus teisių varžymo. Šis KT sprendimas įsigalios 2026 metų"
"22-ejų lietuvis startuos „Brutus Hamilton Invitational"" lengvosios atletikos varžybose Jungtinėse Amerikos Valstijose, kuriose bus akivaizdus vyrų disko metimo rungties favoritas. „Neturiu kažkokių ypatingų tikslų šioms varžyboms. Bet esu geresnėje situacijoje nei pernai tokiu pat metu - ir tai svarbiausia"", - „Sports Illustrated"" cituoja Mykolą Alekną. Vytauto Dranginio nuotr./Mykolo Aleknos rankose - olimpinis sidabras Praėjusiame sezone jis pribloškė visą pasaulį, kai pagerino beveik 38-erius metus gyvavusį planetos disko metimo rekordą (74,35 m). Šį rezultatą jis užfiksavo vėjingoje Ramonoje (JAV), bet tiki, kad gali panašiai toli mesti ir stadione. „Tas rezultatas man jau nebeatrodo tolimas. Gal net šiemet galiu jį pakartoti įprastomis sąlygomis"", - pridūrė jaunasis lietuvis. Į tokius planetos rekordininko žodžius sureagavo ir jo treneris Mantas Jusis, papildęs, kad kitą savaitę sugrįš į Ramoną, kur sulauks ir įspūdingos konkurencijos. Rekordų Ramonoje šiemet vaikysis Matthew Denny, Clemensas Pruferis, Fedrickas Dacresas, Henrikas Janssenas, Lawrence'as Okoye ir kiti. „Šiandien pasaulio lyderis yra Ralford Mullings (numetęs diską 69,13 m, - past.), o jo pagrindinis persekiotojas - vienas rimčiausių Mykolo konkurentų, australas M.Denny (toliausiai šiemet metęs 68,17 m, - past.), kuris specialiai atvyksta į Ramoną gerinti pasaulio rekordo. Denny - realiausias pretendentas kovoti su Mykolu dėl aukščiausių apdovanojimų šių metų pasaulio čempionate"", - pažymi M.Jusis. Mantas Jusis, Mykolas Alekna „Mykolas pradeda sezoną gerokai anksčiau nei bet kuris kitas Europos metikas - tai ženklas, kad jis rimtai ruošiasi dominuoti visus metus. Ir taip, egzistuoja tikra galimybė, kad jau kitą savaitę Romanoje jis vėl gali šturmuoti pasaulio rekordą. Romas Ubartas bei Virgilijus Alekna geriausius savo metimus pasiekė būdami 28 metų. Andrius Gudžius pasaulio čempionu tapo būdamas 26-erių. Tiek Mykolas, tiek Andrius buvo pasaulio jaunimo čempionai, labai anksti įrodę savo potencialą. Todėl mano prognozė: Mykolo pikas - jo rezultato viršūnė arba stabilumas elitiniame lygyje - ateis 25-27 metų laikotarpyje, - tęsė M.Jusis. - Tad kai jis šiandien sako, kad gali mesti 74 metrus uždarame stadione - žinau viena: jis žengia link to, kad taptų visų laikų geriausiu disko metiku.""","Mykolas Alekna, 22-ejų lietuvis disko metikas, dalyvaus „Brutus Hamilton Invitational"" varžybose JAV ir bus laikomas favoritais, nes pernai pagerino pasaulio rekordą. Jo treneris Mantas Jusis pažymi, kad Aleknos pikas gali būti pasiektas per artimiausius kelerius metus, todėl jis turi potencialą tapti vienu geriausių disko metikų istorijoje."
"Avinas 15min nuotr./Avinas Šiandien galite pajusti didesnį poreikį pripažinimui ir dėmesio. Tai geras laikas siekti savo tikslų, tačiau būkite atsargūs, kad nenuklystumėte į egoizmą. Būkite kantrūs ir atviri bendradarbiavimui. Jautis 15min nuotr./Jautis Jaučiams šiandien bus svarbu išlaikyti stabilumą ir rutiną. Nors aplinkybės gali šiek tiek keistis, venkite impulsyvių sprendimų. Pasistenkite išlikti ramūs, net kai iškyla nesutarimai. Dvyniai 15min nuotr./Dvyniai Dvyniams šiandien gali tekti susidurti su iššūkiais, tačiau jūsų protas ir komunikabilumas leis lengvai pereiti per bet kokias kliūtis. Būkite atsargūs, kad nepamirštumėte detalių. Stenkitės išlaikyti pusiausvyrą tarp darbo ir poilsio, kad išvengtumėte perdegimo. Vėžys 15min nuotr./Vėžys Vėžiams šiandien bus svarbu pasitikėti savo intuicija. Jus gali aplankyti naujos mintys apie asmeninį gyvenimą ir karjerą. Nepamirškite, kad kartais atsitraukimas ir ramus apmąstymas gali atnešti geriausius sprendimus. Pasirūpinkite savo emocine gerove. Liūtas Shutterstock nuotr./Liūtas Liūtams šiandien bus puiki proga parodyti savo lyderystės gebėjimus. Galite pasijusti motyvuoti ir įkvėpti aplinkinius. Nepamirškite, kad bendradarbiavimas yra taip pat svarbus kaip ir individualūs pasiekimai. Būkite atidūs kitiems ir nepamirškite parodyti dėkingumo. Mergelė 15min nuotr./Mergelė Mergelėms šiandien reikės daugiau kantrybės, ypač susidūrus su netikėtumais. Tai geras laikas tvarkyti administracinius reikalus ir rūpintis detalėmis. Išlaikykite dėmesį ir organizuotumą, kad išvengtumėte klaidų. Palaikykite atvirą komunikaciją su artimaisiais. Svarstyklės 15min nuotr./Svarstyklės Svarstyklėms šiandien gali tekti priimti svarbų sprendimą. Panašu, kad galėsite rasti pusiausvyrą tarp asmeninių ir profesinių reikalų. Pasistenkite pasikliauti savo vidiniu kompasu ir nebijokite imtis iniciatyvos. Skorpionas 15min nuotr./Skorpionas Skorpionams šiandien gali tekti susidurti su kai kuriais paslėptais klausimais. Bus svarbu žengti žingsnį atgal ir apmąstyti tai, kas vyksta aplink jus. Pasistenkite būti atidūs savo emocijoms ir stebėkite, kaip jūsų veiksmai gali paveikti kitus. Tai puiki diena pasikalbėti su artimaisiais. Šaulys 15min nuotr./Šaulys Šauliai šiandien gali atrasti naujų galimybių. Tai puikus laikas įgyvendinti ilgalaikius tikslus ir pradėti naujus projektus. Nepamirškite pailsėti ir leisti sau atsipalaiduoti po intensyvios darbo dienos. Būkite atsargūs, kad nesusidurtumėte su per dideliu stresu. Ožiaragis Ožiaragis Ožiaragiams šiandien bus svarbu pasitikėti savo sprendimais. Galite jaustis įkvėpti ir pasirengę imtis veiksmų. Pasirūpinkite, kad nesugadintumėte santykių su kitais žmonėmis. Rūpinkitės, kad priimtumėte sprendimus, kurie ne tik naudingi jums, bet ir aplinkiniams. Vandenis 15min nuotr./Vandenis Vandeniai šiandien gali patirti tam tikrą chaotišką energiją, tačiau jūsų kūrybiškumas ir lankstumas leis jums išspręsti bet kokias problemas. Išlaikykite ramybę ir stenkites nepervargti. Pasinaudokite galimybe pasikonsultuoti su kitais, nes jų idėjos gali būti labai vertingos. Žuvys 15min nuotr./Žuvys Žuvims šiandien gali pasirodyti, kad pasiekti tikslai yra arčiau nei bet kada. Emocinis ryšys su kitais žmonėmis bus stiprus ir stabilus. Būkite atidūs ir pasirengę padėti tiems, kurie to prašo, tačiau nepraleiskite laiko ir sau. Svarbu išlaikyti balansą ir rūpintis savo vidumi. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šis tekstas pateikia dienos horoskopus visiems 12 zodiako ženklų, akcentuodamas svarbiausius patarimus ir įspėjimus kiekvienam ženklui. Horoskopai yra astrologijos dalis, kuri analizuoja planetų pozicijas, ir nors jie populiarūs visame pasaulyje, 15min portalas ragina į juos žvelgti kritiškai."
"Kaip Šiaulių apygardos teisme antradienį kalbėjo šiuo metu pensijoje esantis uostamiesčio policijos pareigūnas Donatas Bieliūnas, mėginiai buvo imami iš to šulinio, kur teisėsauga numanė leidžiant nevalytas nuotekas. „Ėmėme, kur žinome, kad išleidžiamos nevalytos atliekos. (...) Iš to šulinio kvapas sklido, jau buvo galima užuosti 10-15 metrų nepriėjus prie šulinio"", - sakė D. Bieliūnas. Pasak kito antradienį apklausto Klaipėdos policininko Vaido Mažono, D.Bieliūnas buvo jo viršininkas ir „Grigeo Klaipėda"" ikiteisminiame tyrime vyriausias pareigūnas pagal rangą. „Ką pamatėme, tai betoninį vamzdį maždaug metro diametro, kurio visos sienos buvo aplipusios kažkokia mase, panašia į varškę, kuri pašvietus prožektoriumi ir po to nusukus lengvą švytėjimą skleidė kaip liuminescencinį, ir tekantį kažkokį skystį. Man net dantis pradėjo skaudėti, nors buvome su respiratoriais"", - kalbėjo D.Bieliūnas. Jo teigimu, mėginiai buvo imami iš to paties šulinio, nes „visi kiti buvo tiek gerai užbetonuoti, kad be specialių įrankių jų išlaužti nebuvo galimybės"". V.Mažonas tvirtino, kad šuliniui atidaryti reikėjo laužtuvo.","Šiaulių apygardos teisme nagrinėjant „Grigeo Klaipėda"" bylą, buvęs policijos pareigūnas Donatas Bieliūnas liudijo apie nevalytų nuotekų išleidimą iš šulinio, o pareigūnas Vaidas Mažonas patvirtino, kad tyrimo metu buvo aptiktas užterštas vamzdis ir sunkiai prieinami šuliniai."
"Jis sako, kad augant dėmesiui krašto apsaugai ir siekiant jai reikšmingai didinti finansavimą, skaidrumas yra privalomas. „Labai džiugina KAM elgesys šiuo atveju. Nustatę kad abejotinas sandoris padarytas, kad galimai padarytas nusižengimas, ar nusikalstama veika, išėjo viešai, pareiškė, pasitelkė specialiąsias tarnybas, Generalinę prokuratūrą ir pradėjo tyrimą"", - Žinių radijui antradienį sakė M.Česnulevičius. „Manau, skaidrumas šiuo atveju yra būtinas. Ypatingai turint omenyje, kad didėjant finansavimui (gynybai - BNS), didėja ir dėmesys krašto apsaugai, žiūrima, ar tikrai tie pinigai įsisavinami taip, kaip priklauso"", - kalbėjo Gitano Nausėdos vyriausiasis patarėjas nacionalinio saugumo klausimais. Kaip skelbė BNS, Lietuvai galimai nusipirkus nedraugiškose šalyse pagamintų bepiločių orlaivių, dėl su tuo susijusių įvykių teisėsauga pradėjo ikiteisminį tyrimą. Pasak M.Česnulevičiaus, Krašto apsaugos sistemos institucijos dalinasi informacija ir analizuoja panašius gynybai svarbius pirkimus. „Kontroliuojančios institucijos (...) informuotos, kur yra kažkoks svarbus pirkimas. Skiriamos lėšos ir galima iš anksto pasiruošti bei pakontroliuoti (viešuosius pirkimus - BNS) ne tik po fakto, bet ir vykstant patiems procesams"", - teigė patarėjas. Generalinė prokurorė Nida Grunskienė pirmadienį sakė, jog ikiteisminis tyrimas pradėtas kovo 24 dieną pagal Baudžiamojo kodekso straipsnį, numatantį atsakomybę už piktnaudžiavimą. Pasak krašto apsaugos ministrės Dovilės Šakalienės, galimai nusikalstama veika padaryta 2024 metų rudenį, paskelbus dronų pirkimą. Šiuos orlaivius naudojo Šaulių sąjunga, Krašto apsaugos sistemos institucijos. Remdamasis šaltiniais naujienų portalas „15min"" pirmadienį pranešė, jog dronus tiekė pigiausiai juos pasiūliusi įmonė „Geodezija 3D"". Pasak portalo, jie galėjo būti pagaminti Kinijoje, ko ministrė nei patvirtino, nei paneigė. D.Šakalienė pirmadienį taip pat neatsakė, ar dronais vis dar naudojamasi, motyvuodama vykstančiu ikiteisminiu tyrimu. Paklaustas, ar visuomenei nereikėtų suteikti daugiau detalių apie tyrimą, M.Česnulevičius pabrėžė, kad viešo duomenų paskelbimo nebus, o neatskleidžiama informacija yra riboto naudojimo. „Ji viešai neskelbiama. Šiuo atveju, atėjus laikui paaiškėja net ir visuomenei visi procesai. Ką įsigijome, su kuo šaudome, kuo važiuojame, kuo skraidome. Bet pačių įsigijimų metų tai net ir komercinė paslaptis"", - aiškino M.Česnulevičius. Tyrimui vadovauja Generalinė prokuratūra, jį atlieka Specialiųjų tyrimų tarnyba (STT).","Lietuvoje pradėtas ikiteisminis tyrimas dėl galimai neteisėtai įsigytų bepiločių orlaivių iš nedraugiškose šalyse pagamintų įmonių; tyrimą koordinuoja Generalinė prokuratūra ir Specialiųjų tyrimų tarnyba, siekiant užtikrinti skaidrumą krašto apsaugos finansavime."
"Jauki terasa - tai ne didelės išlaidos, o kruopščiai parinktos detalės. Šiek tiek šviesos, minkštų tekstilės akcentų, žalumos ir individualaus stiliaus - ir turėsite savo ramybės oazę po atviru dangumi. Leiskite sau kūrybiškai pažiūrėti į turimą erdvę ir paverskite ją vieta, kurioje norėsis būti kuo dažniau. Juk pavasarį, vasarą ir netgi šiltą rudens pradžią galima išnaudoti jaukiam buvimui lauke - po šaltojo sezono tai gali būti geriausia atgaiva. Taigi pateikiame dešimt paprastų idėjų, kurios padės atgaivinti jūsų lauko terasą ar kitą panašią lauko zoną, kuri, neabejojame, taps labiausiai lankoma vieta artimiausius mėnesius. Raitojamės rankoves, pasitelkiame truputėlį kūrybiškumo ir... nešamės kavą į lauką! Shutterstock nuotr./Lauko terasa. Šviesos: mažos smulkmenos kuria stebuklus Apšvietimas - vienas svarbiausių jaukumo elementų. Nebūtina montuoti sudėtingų šviestuvų - pakanka girliandų, saulės baterijomis kraunamų lempučių ar net žvakių. Jos suteikia terasai šilumos, švelnumo ir ypatingą vakaro atmosferą. Tekstilė: pagalvėlės, pledukai, kilimėliai Minkštos tekstilės detalės padaro stebuklus - jos suteikia spalvų, šilumos ir patogumo. Pagalvėlės ant kėdžių ar sofos, pledukai vėsesniems vakarams, o jei terasa turi stogą - galima pridėti ir nedidelį lauko kilimą. Šias detales lengva keisti pagal sezoną ar nuotaiką. Audiniai visada prideda jaukumo, net ir lauke. Padenkite kėdes ar suoliukus pledais, užtiesalais ar net užuolaidėlėmis, kurias galite pakabinti terasos kraštuose - jos ne tik suteiks privatumo, bet ir sukurs malonią, šiek tiek romantišką atmosferą. Pasirinkus orui atsparius audinius, šis dekoras bus ne tik gražus, bet ir ilgaamžis. Shutterstock nuotr./Lauko terasa. Žalieji akcentai: arčiau gamtos ir harmonijos Augalai - natūrali ir universali dekoro priemonė. Gėlės vazonuose, prieskoninės žolelės ar net vijokliai suteikia gyvybės ir natūralumo pojūtį. Nesvarbu, ar tai bus vazoniniai gėlynai, kabinami gėlių krepšiai, žolelių dėžutės ar net mini darželis su pomidorais ir prieskoniais - augalai įneša spalvos, kvapo ir natūralumo. Be to, jie sukuria jaukesnę atmosferą ir suteikia galimybę atsipalaiduoti gamtos apsuptyje net neišeinant iš namų. O jei norisi dar daugiau žavesio - galima panaudoti senas dėžes, paletes ar net krepšius kaip originalius vazonus. Baldų atnaujinimas: neskubėkite keisti Nereikia pirkti naujų baldų - kartais pakanka juos perdažyti, pakeisti sėdimas pagalvėles ar pridėti dekoratyvinių elementų. Net ir senas staliukas ar suolas gali tapti stilingu akcentu, jei jam skirsite šiek tiek dėmesio. Asmeniniai dekoro akcentai: namų atmosfera lauke Rankų darbo dekoracijos, žibintai, moliniai indai ar net senas veidrodis ant sienos gali suteikti unikalumo. Tokie elementai sukuria namų atmosferą net lauke - juk terasa tai tarsi jūsų gyvenamosios erdvės pratęsimas. Įtraukite į terasos dekorą detales, kurios atspindi jus: galbūt tai kelionėje parsivežta statulėlė, močiutės nerta staltiesėlė ar vaikų piešiniai, įrėminti ir pakabinti po stogu. Tokios smulkmenos sukuria šilumos pojūtį ir leidžia terasa mėgautis tarsi dar viena namų erdve. Antrinis dizainas: naudok, ką turi Jei nenori išlaidauti, puikus būdas atnaujinti terasą - pasitelkti tai, ką jau turi namuose ar sandėliuke. Seni mediniai padėklai gali virsti staleliais, o pinti krepšiai - puikia vieta augalams. Net stiklainiai gali tapti originaliais žibintais ar žvakidėmis. Tokie sprendimai ne tik nebrangūs, bet ir ekologiški - antrinis dizainas tampa vis populiaresne tendencija. Spalvų magija: „sušildykite"" terasą Net keli ryškesni ar šiltų tonų akcentai gali visiškai pakeisti lauko erdvės nuotaiką. Geltoni, terakotiniai, žalsvi ar žydri atspalviai suteikia vasariško žavesio ir padeda vizualiai „sušildyti"" terasą. Nebijok eksperimentuoti su spalvotais vazonais, pagalvėlėmis ar dekoracijomis - tai nedidelės, bet labai efektyvios investicijos į jaukesnę atmosferą. Shutterstock nuotr./Lauko terasa. Teminis kampelis: jaukumas su idėja Norėdami terasai suteikti asmeniškumo, sukurkite teminį kampelį. Pavyzdžiui, skaitymo zona su mažyte knygų lentyna, hamaku ar krėsliuku, mažas kavos staliukas su prieskonių vazonėliais, ar net kampelis vaikams su žaismingais dekorais. Tokie sprendimai suteikia funkcionalumo ir kviečia laiką leisti prasmingai. Kvapų kampelis: aromaterapija po atviru dangumi Sukurk terasoje mažą kvapų zoną - naudok natūralius kvapus, kurie veikia atpalaiduojančiai ar gaivinančiai. Tai gali būti kvapiosios žvakės, smilkalai, eteriniais aliejais papildyti difuzoriai ar net džiovintų žolelių puokštės (pavyzdžiui, levandos, mėtos, rozmarinai). Kvapai ne tik nuteikia maloniai, bet ir padeda atbaidyti uodus šiltomis vakarais. Muzikos kampelis: ir šventėms, ir ramybei Įrengus nedidelę vietą muzikai - pavyzdžiui, pakabinus nedidelį atsparų garsiakalbį arba vėjo varpelius - terasa įgauna dar vieną jaukumo lygį. Ramūs foniniai garsai, švelni muzika ar net natūralus vėjo varpelių skambesys sukuria raminančią atmosferą, kuri padeda atsipalaiduoti, medituoti ar tiesiog maloniai leisti laiką su puodeliu arbatos rankoje.","Jaukią terasą galima sukurti naudojant mažus, bet reikšmingus elementus kaip apšvietimas, tekstilė, augalai ir asmeniniai dekoro akcentai. Svarbu kūrybiškai išnaudoti turimus resursus ir pritaikyti sezoninius akcentus, kad terasa taptų patogia ir kviečiančia vieta laikui leisti lauke."
"Ir iš tiesų. Lietuva su Lenkija yra susitikusios net vienuolika kartų (2 pergalės, 4 lygiosios ir 5 pralaimėjimai), tačiau visi šie susitikimai buvo draugiški. Penktadienio vakarą lietuviai su kaimynais pirmą kartą ietis kryžiuos oficialioje dvikovoje. Ketvirtadienio rytą Lenkijos rinktinė „Narodowy"" stadione surengė paskutinę treniruotę. Prieš ją „Orły"" vyriausiasis treneris M.Probierzas pasidalijo mintimis apie būsimą akistatą ir lietuviams negailėjo gražių žodžių. „Nors esame laikomi didžiuliais favoritais, negalime sau leisti prarasti koncentracijos. Lietuva - pavojingas priešininkas, kuris turi labai ilgai su šia komanda dirbantį patyrusį trenerį. Gal taip iš pirmo žvilgsnio neatrodo, bet tai yra stipri ir aukšta komanda"", - spaudos konferencijoje būsimą priešininką vertino strategas. „Scanpix"" nuotr./Michalas Probierzas Jam Lietuvos futbolas puikiai yra pažįstamas. Prieš tapdamas nacionalinės rinktinės treneriu, M.Probierzas per du skirtingus laikotarpius vadovavo Lietuvos futbolo mėgėjams geriausiai pažįstamam „Ekstraklasa"" klubui Balstogės „Jagiellonia"". 2008-2011 metų atkarpoje jo auklėtiniais buvo Andrius Skerla ir Tadas Kijanskas, 2014-2017 metais dirbo su vis dar Lietuvos rinktinėje žaidžiančiu kapitonu Fiodoru Černychu ir Arvydu Novikovu. „Lietuva labai pavojinga standartinių padėčių metu, o taip pat nereiktų pamiršti, kad geba labai gerai išeiti į kontratakas, tad turėsime būti budrūs visas 90 minučių"", - pažymėjo Lenkijos rinktinės vairininkas. Anot jo, svarbiausia, kad auklėtiniai nenuvertintų būsimų priešininkų, mat visa Lenkija šiomis dienomis drąsiai kalba apie tai, kad pasaulio čempionato atranką Biało-Czerwoni privalo pradėti dviem pergalėmis. Po mačo su Lietuva lenkų laukia antra akistata namuose su grupės autsaidere laikoma Malta. Imago / Scanpix nuotr./Michalas Probierzas „Svarbiausia, kad išnaudotume patirtį, kurią sukaupėme Tautų lygos A divizione. Per tas dvikovas buvo tikrai gerų atkarpų, tad norėtume, kad pagaliau sugebėtume išlaikyti stabilumą ir nuoseklumą visas 90 minučių. Akivaizdu, kad gebame palaikyti kamuolį, išeiti į greitas atakas, nutraukus varžovų išpuolius. Visa tai reikėtų perkelti ir į šias rungtynes su Lietuva. Jei tai pavyks, viskas turėtų būti gerai"", - kalbėjo strategas. Spaudos konferencijoje M.Probierzas taip pat atskleidė, kad mačą su Lietuva dėl sveikatos problemų praleis Italijos „Serie A"" rungtyniaujantis „Verona Hellas"" gynėjas Pawełas Dawidowiczius. Strategas taip pat prasitarė, kad pagrindiniu vartininku šiame mače bus Łukaszas Skorupskis. AFP/„Scanpix"" nuotr./Robertas Lewandwskis ir Wojciechas Szczęsny Šiomis dienomis Lenkijoje netrūko spekuliacijų, kad į nacionalinę rinktinę artimiausiu metu gali sugrįžti karjerą vėl atnaujinęs Wojciechas Szczęsny, kuris šiuo metu žaidžia „Barcelona"" klube. Visgi į rinktinės stovyklą atvykęs R.Lewandowskis šiuos gandus paneigė. Anot jo, bendraklubis tautietis jau tikrai nėra linkęs sugrįžti į nacionalinę komandą, kuriai atidavė penkiolika metų ir sužaidė 84 rungtynes.","Lietuva ir Lenkija penktadienį susitiks pirmoje oficialioje dvikovoje, o Lenkijos rinktinės treneris Michalas Probierzas, turintis patirties dirbant su Lietuvos futbolininkais, pabrėžia, kad lietuviai yra pavojingi priešininkai. Lenkijos komandoje dėl sveikatos problemų nebus Paweło Dawidowicziaus, o pagrindiniu vartininku bus Łukaszas Skorupskis."
"Lietuvos Aukščiausiasis Teismas, remdamasis ankstesne savo praktika, pažymėjo, jog tam, kad asmuo būtų nuteistas už disponavimą narkotinėmis ir psichotropinėmis medžiagomis, nebūtina nustatyti šių medžiagų grynojo kiekio. Disponavimo narkotinėmis ir psichotropinėmis medžiagomis faktas gali būti nustatytas vadovaujantis ne tik specialisto išvada ar ekspertizės aktu, bet ir kitais bylos duomenimis. Byloje buvo nustatyta, kad nuteistasis Arvydas Vitkauskis ir kiti nuteistieji, veikdami bendra tyčia, turėdami tikslą platinti, neteisėtai kontrabanda iš Lietuvos Respublikos į Islandiją nukentėjusiųjų skrandžiuose gabeno nenustatytą kiekį narkotinės medžiagos - kokaino (BK 260 straipsnio 1 dalis, BK 260(1) straipsnio 3 dalis). Lietuvos Aukščiausiasis Teismas, pritardamas pirmosios ir apeliacinės instancijos teismams, konstatavo, kad nuteistojo A. Vitkauskio kaltė pagrįsta leistinų, patikimų, išsamiai ir nešališkai įvertintų įrodymų visuma. Teisėjų kolegija padarė išvadą, kad įrodymai byloje buvo patikrinti teisėtumo ir patikimumo aspektu, motyvuotai argumentuojant, kodėl nesivadovaujama nuteistojo A. Vitkauskio parodymais. Nuteistojo versija, kad kita nuteistoji jokių paketų jam neperdavė ir kad jokių narkotinių medžiagų Islandijoje jis neplatino, buvo paneigta nuteistosios Rasos Lukminienės ir nukentėjusiųjų parodymais bei teisiamajame posėdyje ištirta rašytine bylos medžiaga. Lietuvos Aukščiausiasis Teismas išaiškino, jog tam, kad asmuo būtų nuteistas už disponavimą narkotinėmis ir psichotropinėmis medžiagomis, būtina nustatyti disponuojamos medžiagos rūšį ir, esant galimybei, grynąją masę. Paprastai tam yra atliekami ekspertiniai tyrimai, jų metu tiksliai nustatoma, kokios tai medžiagos ir koks yra grynasis narkotinių ar psichotropinių medžiagų kiekis. Teisėjų kolegija pažymėjo, kad tais atvejais, kai narkotinės ar psichotropinės medžiagos nerastos ir negalimas jų tyrimas, minėtų nusikalstamų veikų dalyko požymis taip pat gali būti konstatuojamas vadovaujantis kitais bylos duomenimis, rašoma LAT pranešime. Taigi kasacinės instancijos teismas padarė išvadą, kad A. Vitkauskis buvo pagrįstai pripažintas kaltu dėl disponavimo narkotinėmis medžiagomis ir šių medžiagų kontrabandos, turint tikslą jas platinti. LAT nutartyje taip pat konstatuota, kad pirmosios ir apeliacinės instancijos teismai tinkamai pritaikė baudžiamojo įstatymo nuostatas, reglamentuojančias bendrininkavimo institutą, ir padarė teisingas bei išsamiai motyvuotas išvadas dėl bausmės nuteistajam A. Vitkauskiui paskyrimo. Atsižvelgdama į tai, kasacinės instancijos teismo teisėjų kolegija nuteistojo A. Vitkauskio ir jo gynėjos kasacinį skundą atmetė. 2025 m. balandžio 8 d. Lietuvos Aukščiausiojo Teismo nutartis yra galutinė ir neskundžiama.","Lietuvos Aukščiausiasis Teismas patvirtino, kad Arvydas Vitkauskis buvo pagrįstai nuteistas už narkotinių medžiagų disponavimą ir kontrabandą, nepaisant to, jog nebuvo nustatyta tiksli medžiagų masė, nes jo kaltė buvo įrodyta kitais patikimais bylos duomenimis. Teismas atmetė Vitkauskio"
"Socialiniame tinkle „Telegram"" ukrainiečių Elgesio su karo belaisviais koordinavimo štabas nurodė, kad karių palaikus pavyko susigrąžinti bendradarbiaujant virtinei institucijų ir padedant Tarptautiniam Raudonojo Kryžiaus komitetui. Ekspertai stengiasi kuo greičiau nustatyti žuvusiųjų tapatybę. Apsikeitimas belaisviais ir jų palaikų grąžinimas yra viena iš nedaugelio Maskvos ir Kyjivo bendradarbiavimo sričių nuo tada, kai Rusija 2022 metų vasarį įsiveržė į Ukrainą. Penktadienį paskelbta repatriacija yra didžiausia per visą karą ir rodo, kad kovos kaštai ir intensyvumas yra dideli. „909 kritusių gynėjų kūnai buvo grąžinti Ukrainai"", - socialiniuose tinkluose teigė Elgesio su karo belaisviais koordinavimo štabas. Koordinacinis štabas išreiškė ypatingą padėką Tarptautiniam Raudonojo Kryžiaus komitetui už pagalbą Jame nurodyta, kad kūnai buvo grąžinti iš Donecko, Luhansko ir Zaporižios sričių, kurias Kremlius laiko Rusijos dalimi. Pareiškime taip pat sakoma, kad kai kurie žuvusieji buvo grąžinti „iš morgų Rusijos Federacijoje"", tikėtina, kad tai nuoroda į karius, žuvusius per Kyjivo puolimą Rusijos Kursko srityje. Rusija su Ukraina žuvusiaisiais kariai apsikeitė jau mažiausiai septynis kartus nuo praėjusių metų spalio, kai buvo grąžinta 500 ar daugiau ukrainiečių karių kūnų. Ukrainiečių prezidentas Volodymyras Zelenskis atskleidė, kad nuo 2022 metų žuvo daugiau nei 43 tūkst. Ukrainos karių, o daugiau nei 380 tūkst. buvo sužeisti. Rusija neskelbia apie savo karių palaikų grąžinimą ir nepateikia informacijos apie Ukrainoje žuvusių savo karių skaičių. Tačiau Rusijos žiniasklaidoje cituojami pareigūnai teigė, kad Rusija mainais atgavo tik 43 savo karių palaikus.","Ukrainai pavyko susigrąžinti 909 kritusių gynėjų palaikus iš Rusijos kontroliuojamų teritorijų, bendradarbiaujant su Tarptautiniu Raudonojo Kryžiaus komitetu. Tai didžiausia palaikų repatriacija nuo karo pradžios, parodanti didelius kovų kaštus ir intensyvumą."
"Pokalbis vyks didėjant įtampai dėl muitų ir D. Trumpo siekio aneksuoti savo šiaurinę kaimynę. „Pokalbis numatytas šį rytą"", - su anonimiškumo sąlyga kalbėjęs pareigūnas sakė naujienų agentūrai AFP. Ketvirtadienį M. Carney buvo sakęs, kad su D. Trumpu kalbėsis „per artimiausią dieną ar dvi"". Jis taip pat pareiškė, kad baigėsi glaudžių ekonominių, saugumo ir karinių ryšių tarp Kanados ir Jungtinių Valstijų era. M. Carney prieš dvi savaites pakeitė Justiną Trudeau (Džastiną Triudo) ministro pirmininko poste ir sušaukė pirmalaikius rinkimus balandžio 28 dieną. Paprastai naujasis Kanados vadovas iškart po to, kai pradeda eiti pareigas, pirmiausia paskambina JAV prezidentui, tačiau D. Trumpas ir M. Carney dar nesikalbėjo. M. Carney griežtai kritikavo šią savaitę priimtą D. Trumpo sprendimą įvesti didelius muitus automobiliams. Kitą savaitę įsigalios D. Trumpo planuojamas 25 proc. tarifas visiems ne JAV pagamintiems automobiliams, kuris gali būti pražūtingas Kanados automobilių pramonei, sukūrusiai apie 500 tūkst. darbo vietų. Po D. Trumpo pranešimo M. Carney sustabdė savo rinkimų kampaniją ir grįžo į Otavą, kur surengė skubų vyriausybės posėdį, skirtą aptarti prekybos karo su Jungtinėmis Valstijomis taktiką. Jis teigė, kad Kanada imsis atsakomųjų priemonių dėl tarifų automobiliams, vadindama juos nepagrįstais ir pažeidžiančiais galiojančius prekybos susitarimus. Tačiau didžiausio visuomenės susidomėjimo sulaukė tas M. Carney pareiškimas, kuriame jis perspėjo, kad D. Trumpas visam laikui pakeitė dviejų Šiaurės Amerikos kaimynių santykius. Nuo sausio, kai grįžo į valdžią, D. Trumpas ne kartą paragino Kanadą, kuri yra artima NATO sąjungininkė, tapti 51-ąja JAV valstija. „Senieji mūsų santykiai su Jungtinėmis Valstijomis, grindžiami mūsų ekonomikų integracijos stiprinimu ir glaudžiu bendradarbiavimu saugumo ir karinėje srityje, baigėsi"", - pažymėjo M. Carney. M. Carney perspėjo, kad nedalyvaus esminėse prekybos derybose su Vašingtonu, kol prezidentas neparodys Kanadai pagarbos, ypač nutraukdamas nuolatinius grasinimus aneksuoti šią šalį.","Kanados naujasis premjeras M. Carney kritikuoja D. Trumpo muitų politiką, kuri gali pakenkti Kanados automobilių pramonei, ir sustabdo rinkimų kampaniją grįždamas į Otavą aptarti atsakomųjų priemonių, tuo metu įspėdamas, kad D. Trumpas keičia ilgalaikius Kanados ir JAV santykius."
"Eberrechi Eze ir Chrisas Richardsas dviem įvarčiais buvo išvedę „Crystal Palace"" į priekį, o trečiasis svečių įvartis buvo neįskaitytas, kai taip nustatė nauja pusiau automatinė nuošalių peržiūros technologija. O tada atėjo Kevino de Bruyne metas. Neseniai paskelbęs, kad po šio sezono atsisveikins su Mančesteriu po 10 metų lyderystės komandoje, 33 metų belgas pasirūpino, kad įvyktų rungtynių lūžis. A comeback win inspired by Kevin De Bruyne 👏 Read all about Man City's 5-2 victory over Crystal Palace! — Premier League (@premierleague) April 12, 2025 Belgas iš pradžių pats nuostabiai išpildė baudos smūgį 33 minutę. Tada Omaras Marmoushas išlygino rezultatą, pelnęs savo septintą įvartį Mančesterio klube. K.De Bruyne išvestas įvarčiui Mateo Kovačičius persvėrė rezultatą antrojo kėlinio pirmą minutę, o Jamesas McAtee ir Nico O'Reilley pabaigė „Manchester City"" šventę - penkis įvarčius šį sezoną namie „City"" pelnė pirmą kartą. Pepo Guardiolos treniruojama komanda taip baigė ir sau nebūdingą šešių nelaimėtų rungtynių seriją, per kurią „City"" pelnė iš viso 10 įvarčių. Dar svarbiau, kad Mančesterio klubas vėl atsidūrė kelyje į kito sezono Čempionų lygą, grįžęs į lygos pirmąjį ketvertą, aplenkęs Londono „Chelsea"" ir „Newcastle United"", kurie dar žais vėliau savaitgalį.","„Manchester City“ komanda, vadovaujama Kevino de Bruyne, 5:2 įveikė „Crystal Palace“, nutraukdama šešių nelaimėtų rungtynių seriją ir sugrįždama į pirmąjį Premier lygos ketvertą. De Bruyne įkvėpė pergalingą sugrįžimą, pelnydamas įvartį ir prisidėdamas prie kitų komandinių įvarčių."
"Andrea Trinchieri vadovaujamas Kauno „Žalgiris"" vėjais paleido istoriškai gerą sezono startą bei po trijų pastarųjų nesėkmių Barselonoje, Monako Kunigaikštystėje ir Vilerbane prarado net teorines galimybes pasiekti pirmąjį Eurolygos komandų dešimtuką. Jeigu „Žalgiriui"" likusiuose dviejuose mačuose su Belgrado „Partizan"" namuose bei su Stambulo „Anadolu Efes"" išvykoje nepavyks iškovoti pergalių, bendras laimėjimų skaičius bus identiškas pernykščiam sezonui - 14 pergalių ir 20 nesėkmių. Nors žodžių kišenėje niekada neieškantis specialistas iš Milano kalba apie „pervertintas pergales"" bei džiaugiasi pirmąja vieta Lietuvos krepšinio lygos („Betsafe-LKL"") lenktynėse ir per Deivido Gailiaus netaiklaus laisvo tritaškio stebuklą iškovotu Karaliaus Mindaugo taurės (KMT) trofėjumi, „Žalgirio"" vadovybės biure nuotaikos nėra tokios pozityvios. Praėjusį spalį Kauno klubo prezidentas Paulius Jankūnas ir sporto vadovas Gediminas Navickas pristatė rekordinį net 17,7 milijono eurų siekiantį biudžetą, o į A.Trinchieri rankas patikėta giliausia klubo istorijoje sudėtis. Natūralu, kad tikslai ir svajonės Nemuno saloje įkurtuose krepšinio rūmuose buvo gerokai aukštesni, nei kad viešai džiaugiasi „Žalgiriui"" diriguojantis italas. Eriko Ovčarenko / BNS nuotr./Andrea Trinchieri Dar ankstyvoje stadijoje išryškėjo šalies vicečempionų komplektacijos klaidos. Anksti „sudie"" komandai tarusio Tyrone'o Wallace'o, kuris buvo numatytas kaip vienas perimetro lyderių, atsivėrusią spragą bandyta kamšyti žinomu NBA žaidėju Lonnie Walkeriu, o po to - daugumos lūkesčius jau viršijusiu Isaiah Wongo įsigijimu, bet Matthew Mitchello ir Brady Maneko depresija „Žalgiryje"" tęsiasi ligi šiol. Eriko Ovčarenko / BNS nuotr./Matt Mitchell A.Trinchieri asistentas Tautvydas Sabonis prieš sezoną pasidalijo pranašyste, jog šį sezoną „Žalgiris"" fiksuos 90 taškų vidurkį Eurolygoje, bet realybė buvo kardinaliai priešinga. Žalgiriečiai demonstruoja geležinę gynybą ir yra pirmi stipriausiame Senojo žemyno turnyre pagal praleidžiamos taškus (vid. 79,1 tšk.), bet patys itin sunkiai randa kelią link varžovų krepšio, fiksuodami žemiausią rezultatyvumą (vid. 77,7 tšk.). Planas tarpsezoniui paprastas ir kartu sudėtingas - išlaikyti elitinę gynybą bei gerokai pagerinti puolimą. „Galiu pasakyti atvirai - pokalbiai jau vyksta. Kontraktai dar tikrai nėra pasirašyti, bet pokalbiai jau vyksta"", - dar kovo pradžioje 15min apie kito sezono komandos komplektacijos darbus sakė „Žalgirio"" bosas Paulius Jankūnas. Dar po savaitės Kauno klubas oficialiai pranešė apie iki 2027-ųjų metų pratęstą kontraktą su absoliučiu šio sezono lyderiu Sylvainu Francisco. Eriko Ovčarenko / BNS nuotr./Sylvain Francisco Kaip šnabžda 15min šaltiniai, sparčiai link 20 milijonų eurų biudžeto artėjantis „Žalgiris"" savo žvaigždei išrašė mūsų šalies klubinio krepšinio istorijoje dar nematytą kontraktą, pagal kurį metinė 27-erių metų 185 cm ūgio prancūzo alga tikrai siekia milijoną eurų. Ryškiausias Lietuvos klubas jau gali sau leisti išsaugoti Eurolygoje žibantį žaidėją, aplink kurį rinkoje dūzgia ir tokių klubų pavadinimai, kaip Madrido „Real"", „Barcelona"" ar Milano „Olimpia"". „Žalgiris"" su šiuo ėjimu nėra linkęs sustoti - buvusiam klubo auklėtiniui Rokui Jokubaičiui, kuris Tel Avivo „Maccabi"" komandoje žaidžia proveržio sezoną, paruošęs dar įspūdingesnį pasiūlymą. „Tai bus pasiūlymas, kurio Rokas negalės atsisakyti"", - 15min sakė vienas šaltinių, kurio teigimu, „Žalgirio"" vadovai jau turėjo susitikimą su R.Jokubaičiu ir jo atstovu. 2017-2021 metais Kauno komandai atstovavusį 24-erių metų 193 cm ūgio įžaidėją „Žalgiris"" regi kaip būsimos komandos veidą ir lyderį, kuris ilgainiui galėtų perimti kapitono regalijas iš paskutinę karjeros atkarpą pasitinkančio Edgaro Ulanovo. Tel Avivo „Maccabi"" nuotr./Rokas Jokubaitis 15min žiniomis, „Žalgiris"" jau yra priėmęs sprendimą vasarą atsisveikinti su keliais žaidėjais, o su dviem žaidėjais pasileido į derybas dėl kontraktų pratęsimo. Didysis klausimas - kokia yra 56-erių vyriausiojo generolo A.Trinchieri ateitis Kaune? Pažvelkime į kito sezono „Žalgirio"" sudėties dėlionę, o pirmiausia pradėkime nuo nuo akivaizdžių dalykų.","Kauno „Žalgiris"", vadovaujamas Andrea Trinchieri, po sėkmingos sezono pradžios Eurolygoje prarado galimybes pasiekti pirmąjį dešimtuką, tačiau komanda koncentruojasi į ateities planus, siekdama išlaikyti elitinę gynybą ir pagerinti puolimą. Klubas jau pratęsė kontraktą su lyderiu Sylvainu"
"Šiemet paramos ir labdaros fondo „Mamų unija"" GPM kampanijos veidu tapusi Kamilė turi vienintelę svajonę - visiškai pasveikti. Viskas prasidėjo lyg ir nekaltai, kaip labai dažnai ir nutinka, prieš išgirstant skaudžią ligos diagnozę. Kamilei staiga pakilo aukšta temperatūra. Po pasitarimo su gydytoja, buvo nurodyta palaukti tris paras ir, jei būklė nesikeis, atvykti kraujo tyrimui. Kamilės mamytė Šarūnė prisimena, kad dukrytės būklė tikrai neramino, tačiau apie blogiausia nebuvo nė minties, tiesiog neapleido nuojauta, kad nebus išsisukta be antibiotikų. Kamilei staiga pakilo aukšta temperatūra. Apsilankius pas šeimos gydytoją, iš pradžių buvo įtartas plaučių uždegimas. Tačiau grįžus namo, gydytojos skambutis su kraujo tyrimo atsakymais sukėlė didelį nerimą. Rodikliai buvo blogi, tad reikėjo skubiai vykti į priimamąjį. Net tada Šarūnė dar nesuprato situacijos rimtumo - galvojo, kad Kamilę tiesiog paguldys stebėjimui. „Kai išgirdau diagnozę, kad mano vaikui kraujo vėžys, pasaulis sustojo. Reikėjo daug laiko, kad su tuo susitaikyčiau"", - prisimena mama. Gydymas vyko Vilniaus Santaros klinikose. Šarūnė su didele pagarba ir dėkingumu kalba apie vaikų onkohematologijos skyriaus gydytojus ir slaugytojus: „Jie tikri profesionalai. Kamilė beprotiškai bijojo adatų, o kraujo tyrimai ir kitos procedūros buvo neišvengiamos. Jau namuose, dar net neišvykus į ligoninę, ji pradėdavo nerimauti, nes žinodavo, kad laukia dūriai. Su didele nuostaba žiūrėdavau, kaip kantriai ir su didžiausia atjauta personalas padėdavo jai susidoroti su baime."" Kamilė beprotiškai bijojo adatų, o kraujo tyrimai ir kitos procedūros buvo neišvengiamos. Laikantis gydytojų sudaryto plano, Kamilė ligoninėje praleido pusmetį. „Džiaukitės šia diena, negalvodami apie rytojų"", - buvo pagrindinis medikų patarimas. Kai tik atsirasdavo galimybė, ypač po ilgesnio ligoninėje praleisto laikotarpio, Kamilė su mamyte skubėdavo namo į Kauną - kad ir vos kelioms dienoms. „Namuose mūsų labai laukdavo mažoji dukrytė Ugnė. Jai sesės liga buvo didžiulė trauma. Ji beprotiškai prisirišusi prie manęs, per dieną gali po šimtą kartų prieiti, apkabinti, išbučiuoti, tad dėl ilgo atsiskyrimo ji labai išgyveno. Atsirado miego sutrikimų, buvo net toks laikotarpis, kai ji sakė: „Gaila, kad aš nesergu"" - tiesiog ji matė, kad tai yra variantas nebūti atskirtai nuo mamos"", - su ašaromis akyse pasakoja Šarūnė. Mama džiaugiasi, kad, lyginant su mažaisiais pacientais, ligoninės ir palatos draugais, Kamilei labai pasisekė - gydymas buvo sėkmingas, mergaitės savijauta ir rodikliai neblogi, tad pas namiškius grįždavo pakankamai dažnai. „Tačiau namuose per pusmetį nesame praleidę daugiau nei dviejų savaičių - visgi diagnozė rimta ir gydymas intensyvus. Buvo laikas, kuomet ligoninėje užsibūdavome ir visą mėnesį, kuomet Kamilės organizmas sunkiai reaguodavo į leidžiamus vaistus. Tuo metu jos burnytė buvo išopėjusi, Kamilė negalėjo nei kalbėti, nei valgyti, skausmai didžiuliai, tad susidūrėme su nemenkais iššūkiais"", - prisimena mama. Dienas ligoninėje Kamilei ir jos mamytei labai praskaidrindavo fondo „Mamų unija"" organizuojamos edukacijos: „Kamilei jos būdavo lyg tyro oro gurkšnis, dukrytė jų beprotiškai laukdavo, stengdavosi visose sudalyvauti, o po jų nuotaika akivaizdžiai pagerėdavo"". Vienas sudėtingesnių ligos etapų, dėl kurio labai nerimavo Kamilė, buvo plaukų netekimas. „Iš pradžių ji net negalėjo žiūrėti į kitus vaikus be plaukų. Pamačiusi, net išeidavo iš tos patalpos. Tačiau kai jos plaukučiai pradėjo slinkti, manau, aš sureagavau skaudžiau, nei ji pati. Pamenu, šukuoju jos plaukus, o jie kuokštais slenka, susigraudinau. Galiausiai pasitarę nusprendėme juos nuskusti, Kamilė tam pritarė ir net padėjo tėčiui tą padaryti. Siūlėme jai ir peruką, bet Kamilė atsisakė. Į viešumą stipriai nesiverždavome, tačiau tikrai ne kartą pastebėjome, kaip žmonės nulydi žvilgsniais, pasišnabžda. Ir tai suprantama - suveikia netikėtumo faktorius. O man svarbiausia, kad Kamilė dėl to nė kiek neišgyveno"", - šypsosi Šarūnė. Pamenu, šukuoju jos plaukus, o jie kuokštais slenka, susigraudinau. Kamilės gydymas turėjo trukti apie dvejus metus, tad pusmetis, praleistas ligoninėje, skamba tarsi laimėtas loterijos bilietas. Tiesa, dar pusantrų metų mergaitė gers vaistus ir reguliariai tikrinsis kraujo rodiklius. Kitą rugsėjį Kamilė keliaus į antrąją klasę ir pagaliau susipažins su savo klasės draugais, mat praėjusius metus ji mokėsi ligoninėje individualiai. „Kamilė yra smalsi, kruopšti, drąsi ir labai atkakli. Ji tikra perfekcionistė - jei kas nors nepavyksta, supyksta ir ant savęs, ir ant manęs. Jos didžiausia aistra - krepšinis. Treniruotes ji lankė darželyje, tad jau pastebėjau atkaklų charakterį - kai reikia kovoti dėl kamuolio, ji nepralenkiama"", - juokiasi Šarunė. Prisiminusi Kamilės ligos pradžią, Šarūnė sako kiekvieną kartą susigraudinanti. Šis etapas išmokė įsivertinti, kad nieko nėra svarbiau už vaikus, šeimą, sveikatą ir laiką drauge. „Kai išgirsti diagnozę, visas pasaulis sugriūna, lieki tik tu ir tavo vaiko liga. Pamažu imi vertinti kiekvieną akimirką"", - sako Šarūnė. Kad visi vėžio pakirsti vaikai ir jų šeimos gautų pilnavertę kompleksinę pagalbą, paramos ir labdaros fondas „Mamų unija"" kviečia šiemet jiems skirti 1,2 proc. savo GPM (paramos gavėjo kodas: 302288579), rašoma pranešime žiniasklaidai.","Kamilė, tapusi paramos fondo „Mamų unija“ GPM kampanijos veidu, siekia visiškai pasveikti nuo kraujo vėžio, o jos šeima patyrė daugybę iššūkių ligos gydymo metu. Nepaisant sunkumų, Kamilė išlieka drąsi ir atkakli, o fondas kviečia skirti 1,2 proc. GPM paramą vėžio paliestiems vaikams."
"„Man kaip profesionaliai sportininkei ypatingai svarbus kokybiškas laisvalaikis, jį labai vertinu. Tai, ką pamačiau „Mostuose"" yra būtent tai - nuostabiai gražios erdvės, vieni geriausių, o greičiausiai ir geriausi kortai Lietuvoje, funkcionali aplinka ir vienas iš svarbiausių dalykų - puikus, kokybiškas, sveikas maistas. Džiaugiuosi, kad turėjau galimybę išbandyti ir atrasti naujų pomėgių, kurie, tikiu, padės man pravėdinti galvą nuo įprastos rutinos"", - atidarymo metu sakė olimpietė trišuolininkė Diana Zagainova. Daugiau nei dar viena padelio arena Klubo direktorius Povilas Verslovas pabrėžia, kad tai klubas, kuriame svarbiausia ne pergalės, bet žaidimas ir laikas kartu. Čia laukiami ir pradedantieji, ir patyrę žaidėjai, o pagrindinė idėja - mėgautis procesu. „Nuo pat pradžių žinojome - nenorime būti tik dar viena padelio arena. Šis klubas, kur lengva ir laisva, kur sportas persipina su tikrais jausmais, bendryste ir geru laiku. Čia kviečiame ne tik žaisti, bet ir dalytis akimirkomis, susitikti su bičiuliais ar tiesiog atsipalaiduoti. Norėjome sukurti erdvę, kurioje pergalė matuojama ne taškais, o akimirkomis, kurias praleidžiame kartu. Vieni čia ateis pajudėti ir pasivaržyti, kiti - praleisti laiką su draugais, treti - tiesiog pasimėgauti gera kava ir stebėti žaidimą. Tai vieta, kurioje kiekvienas gali jaustis laisvas savaip"", - sako P. Verslovas. Klubas įsikūręs 4500 kv. m. erdvėje Savanorių prospekte 178B, Vilniuje. Tai - didžiausia padelio kortų erdvė sostinėje. Klube - net 10 panoraminių padelio kortų su aukščiausios kokybės Mondo danga, profesionalūs treneriai ir speciali „Akademija Mostai"", kurioje tiek vaikai, tiek suaugusieji galės lankyti individualias, grupines ar žaidybines treniruotes. Nuo aktyvaus laisvalaikio iki gurmaniškų atradimų Klubas siūlo ir dar daugiau - čia įrengta kineziterapijos erdvė sportuojantiems, pirtis tiems, kurie nori atsipalaiduoti po žaidimo, o mažiausiems lankytojams - speciali žaidimų aikštelė. Be to, po žaidimo ar tiesiog malonaus laiko klube lankytojų lauks 140 svečių talpinantis restoranas, kuriam „Michelin Guide"" įvertinto restorano „Fabrikėlis"" šefas Ovidijus Orenta sukūrė išskirtinį meniu. Padelio klubo atidarymo akimirka „Po padelio mačas dažnai pratęsiamas prie kavos puodelio ar vakarienės - todėl klube įrengėme restoraną su legendiniais patiekalais iš vilniečiams jau pažįstamo restorano „Fabrikėlis"". Čia klubo bendruomenė galės mėgautis ne tik dienos pietumis, bet ir jaukiais vakarais, išskirtiniais skoniais ir drįstame teigti, skaniausia kava rajone"", - šypsosi P. Verslovas. Taip pat erdvėje veiks baras, kuris dirbs visą klubo darbo laiką - nuo pirmadienio iki sekmadienio 7:00-23:00"".","Vilniuje atidarytas didžiausias padelio klubas, „Mostai"", siūlo ne tik aukštos kokybės sporto kortus, bet ir įvairias laisvalaikio bei gurmaniškas patirtis, tokias kaip kineziterapija, pirtis, žaidimų aikštelė vaikams ir restoranas su „Michelin Guide"" šefu sukurtu meniu. Klube skatinama ne tik sportuoti"
"Ispanijos pietuose gyvenanti sociologė išlydėjo savo dukras į mokyklą, kai jai staiga sustojo širdis, rašoma „Daily Mail"". Greitoji pagalba atvyko po 24 minučių, pasakoja T.Romero savo knygoje „24-Minutes on the Other Side: Living Without Fear of Death"". Vėliau medikai jai pasakė, kad visą tą laiką jos širdis nustojo plakti. Ji pridūrė, kad gydytojai nebuvo tikri dėl to, kas nutiko: „Girdėjau juos kalbant apie ūminį miokardo infarktą (širdies priepuolį) ir staigų širdies sustojimą. Tačiau nebuvo vieningos nuomonės. Niekada nesužinosime, kas iš tikrųjų įvyko"". Prisimindama savo akimirkas „kitoje pusėje"", T.Romero, kuri tuo metu kovojo su reta liga, sako: „Pirmiausia pajutau didžiulę ramybę. Pirmą kartą po ilgo laiko nebebuvo nei fizinio, nei emocinio skausmo - kančia baigėsi. Pajutau didžiulį palengvėjimą, tarsi nuo manęs būtų nukritęs didžiulis svoris. Mačiau, kaip į kliniką, kurioje buvau, ateidavo ir išeidavo žmonės, mačiau savo mažąsias dukras laukiamajame. Mačiau ten gulintį kūną. Tai buvo painu, nes nesuvokiau, kad esu mirusi. Žinojau, kad jaučiuosi gyva, budri ir sąmoninga. Tačiau nesupratau, kodėl niekas manęs nematė ir negirdėjo"". Ji tęsia, kad anksčiau netikėjo tokiais reiškiniais, bet kai pabudo, tvirtai žinojo, kad tai, ką patyrė, nebuvo sapnas: „Tai buvo tikra. Viskas aplink mane atrodė kitaip. Apėmė labai keistas jausmas, tarsi pasaulis būtų buvęs perleistas per senovinį filtrą. Atrodė, kad laikas nebeveikia taip, kaip anksčiau. Viskas atrodė lėčiau, tankiau ir prasmingiau"". Prieš prieš ištinkant šiai patirčiai T.Romero kelis mėnesius kovojo su sunkia sveikatos būkle. Nepaisant daugybės medicininių tyrimų, gydytojai negalėjo nustatyti diagnozės. Tessa sakė: „Gydytojai negalėjo tiksliai nustatyti, kas man yra negerai. Jie atliko įvairiausius tyrimus, bet nė vienas iš jų nedavė aiškių atsakymų. Mano kūnas ėmė silpti, o jie negalėjo rasti konkrečios priežasties. Tai buvo labai varginantis laikotarpis, nes jaučiausi vis blogiau ir blogiau - ir niekas negalėjo paaiškinti, kodėl. Su manimi susisiekė chirurgai, neurologai ir mokslininkai, tyrinėjantys tokius reiškinius. Daugelis iš jų sutinka su kai kuo labai akivaizdžiu - kad mano liga tikriausiai buvo fizinė mano emocijų išraiška. Tuo metu išgyvenau sunkiausią savo gyvenimo etapą. Kartais tai, ko nesugebame išleisti iš savo vidaus, atsispindi išoriniame kūne"". Ši patirtis visiškai pakeitė Tessos požiūrį į gyvenimą ir mirtį. Ji pridūrė, kad anksčiau jautė didelę mirties baimę. Manė, kad ji yra kažkas tamsaus, neaiškaus ir skausmingo. Po to, ką patyrė, ji sako supratusi, kad mirtis yra ne pabaiga, o perėjimas: „Tai tarsi durys į vietą, kur viskas turi prasmę, kur viską gaubia meilė ir ramybė. Aš jos nebebijau. Priešingai, jaučiu gilią ramybę žinodama, kad gyvenimas tęsiasi anapus to, ką matome, kad nesame vieni ir kad esame be galo mylimi"". Patirtis matyti ir girdėti dalykus, kai esi kliniškai miręs, turi tam tikrą mokslinį pagrindą. Jau daugelį metų atliekami tyrimai rodo, kad sustojus širdžiai žmogaus smegenys dar labai trumpą laiką funkcionuoja normaliai, nors atliekant įprastus skenavimus atrodo, kad jų veikla nutrūko. Tyrimai taip pat atskleidė, kad gaivinimo metu, net ir po valandos be deguonies, smegenys vis dar gali patirti pavienius aktyvumo protrūkius. Dėl tokių atradimų kai kurie medikai ragina peržiūrėti standartinę praktiką, pagal kurią žmonės turėtų būti paskelbti mirusiais po trijų-penkių minučių, kai smegenyse trūksta deguonies, nes teoriškai tokius pacientus vis dar galima gaivinti. Anksčiau žmonės „MailOnline"" yra pasakoję apie tokius išgyvenimus, pavyzdžiui, apie ryškias šviesas tunelio gale arba susitikimus su mirusiais giminaičiais. Tuo tarpu kiti taip pat prisiminė, kad matė dangišką pomirtinį gyvenimą. Nors įrodymai, kad po klinikinės mirties smegenyse kažkas vyksta, vis dar tyrinėjami, ekspertai nesutaria, kodėl tiek daug žmonių patiria panašius išgyvenimus. Kai kurie teigia, kad vykstant tokiems pokyčiams smegenyse iš esmės „stabdžiai"" išsijungia ir tai atveria mūsų suvokimą neįtikėtinai aiškiems ir ryškiems mūsų gyvenimo prisiminimams. Tačiau tai tik teorija, ir kiti ekspertai su ja nesutinka.","Ispanijos pietuose gyvenanti sociologė Tessa Romero patyrė klinikinę mirtį, kai jai sustojo širdis. Ši patirtis visiškai pakeitė jos požiūrį į gyvenimą ir mirtį, nes ji patyrė ramybę ir prasmingumą „kitoje pusėje"", o mokslininkai teigia, kad tokie išgyvenimai gali būti smegenų veiklos pokyčių"
"Darvydas Šernas daug metų aikštėje stengėsi dėl Lietuvos futbolo. Alytiškis 2008-2018 metais sužaidė beveik pusšimtį rungtynių mūsų šalies futbolo rinktinėje, 2010 metais buvo išrinktas geriausiu Lietuvos futbolininku, o 2017 metais atstovaudamas Vilniaus „Žalgiriui"" tapo rezultatyviausiu A lygos čempionato žaidėju. nuotr. Alfredo Pliadžio/Darvydas Šernas 2020 m. su Robertu Šuškevičiumi ir Tomu Staniūnu įkūręs vaikų futbolo akademiją, dabar 40-metis D.Šernas lipdo Lietuvos futbolo piramidę iš kitos pusės. Apie darbo vadovaujant vienai didžiausių Lietuvos futbolo akademijai džiaugsmus ir vargus bei reikalingus naujus darbus, jis išsamiai pasakojo interviu 15min. - Darvydai, prieš penkerius metus įkūrėte akademiją. Ko šis projektas iš jūsų pareikalavo daugiau - finansinių išteklių ar nervų? - Pirmiausia pasikalbėjau su savo dviem artimais draugais - Robertu ir Tomu. Jie dirbo kitoje akademijoje, bet mačiau, kad labai gerai dirba. Papasakojau apie savo planus, svajonę sukurti geriausią akademiją Vilniaus mieste, gal net Lietuvoje, ir pradėjome darbuotis. O kalbant apie finansus ir nervus, tai finansų didelių pradžioje nereikėjo, kadangi aikšteles tik nuomojomės, neturėjome savo namų. Bet nuo pat pirmų dienų žinojau, kad norint turėti gerą, profesionalią futbolo akademiją, reikia turėti pagrindą po kojomis, o pagrindas yra savas stadionas. Todėl nuo pirmos dienos ėjau link to, kad 2024 metų rugsėjo mėnesį atidarytume „VFA-Hanner"" stadioną. Finansų reikėjo, bet, kai daug noro turi ir akys dega, veda į priekį, tai viskas išsprendžiama. Lukas Balandis / BNS nuotr./Arvydas Avulis, Darvydas Šernas - Kokia dabartinio „VFA-Hannerׅ"" stadiono istorija? - Ten buvo visiškai sena aikštė, anksčiau vadinosi „Panerio"" stadionu. Prieš 20-30 metų buvo legendinis futbolo klubas „Panerys"", net Valdas Ivanauskas yra čia žaidęs, labai geras buvo žaidėjas, o dabar treneris. - Ar čia yra jūsų pagrindinė treniruočių bazė? - Taip, pagrindinės mūsų komandos čia sportuoja. Turime Vilniaus mieste apie 7 lokacijas: Žirmūnuose, Baltupiuose, Kalnėnuose, kur nuomojamės nedideles aikšteles, taip pat dabar jau valdome „Fanų"" futbolo stadioną (Šeškinės kalno papėdėje). Esame pasirašę ilgalaikę sutartį - turim du pilnų matmenų stadionus Vilniaus mieste. Praėjusiais metais renovavome ir „Fanų"" stadioną. Pakeitėme dangą ir apšvietimą, o dabar turim naujausią Vilniuje stadioną, visi mato, kas jame žaidžia. Vyksta net UEFA jaunimo lygio turnyrai. - Ar nesigailite įbridęs į šią sritį, kai dauguma buvusių futbolininkų renkasi ne tokias sudėtingas veiklas? - Ne, aš ne tai, kad nesigailiu, aš džiaugiuosi ir didžiuojuosi tuo, ką esu padaręs per 5 metus. Akademijoje turime virš tūkstančio vaikų, berniukų ir mergaičių. Akademijoje darbuojasi daugiau nei 40 trenerių ir personalo darbuotojų, tad, manau, kad tikrai neblogai sekasi. Likau futbole, ko ir norėjau, baigęs karjerą. Aš nenorėjau būti treneriu, labiau norėjau turėti savo organizaciją, stabilų pagrindą, nes trenerio darbas yra nuostabus, bet labai sunkus. O kalbant apie vyrų futbolą, ir kitokį sportą, pusę metų dirbi, o pusę metų neaišku, ką tu veiki, nes trenerio duona nėra labai stabili. Pasirinkau kiek ramesnį, gal ir lėtesnį variantą, bet visą laiką svajojau likti futbole ir, manau, kad mano sprendimas buvo teisingas. Darvydas Šernas pakvietė į vaikų futbolo turnyrą/ Sauliaus Čirbos nuotr. - Kokia jūsų akademijos auklėtinių geografinė demografija? - Daugiausia akademijos auklėtinių yra iš Vilniaus ir Vilniaus rajono. Bet daugelis tikrai nustebs, nes pas mus vyresnių grupių vaikai kiekvieną dieną važinėja į treniruotes iš Kauno, atvažiuoja ir iš Utenos. Tai, kad važiuoja net iš kitų miestų, mums yra didelis įvertinimas. - Ar pastebite, kad dabar daugiau vaikų renkasi futbolą nei krepšinį? - Tendencijos didelės, lietuviai futbolą mylėjo ir myli. Visi vaikai yra registruojami, tad, manau, ir statistiškai yra įrodyta, jog jau keleri metai, kai futbolo lankomumas yra didesnis negu krepšinio. Taip yra Lietuvoje, kur krepšinis labai populiarus, tad skaičiai labai džiugina. Pagrindinis dalykas, ką turime daryti, tai gerinti sąlygas vaikams, kad jie galėtų sportuoti ir vasarą, o ypatingai šaltuoju metu - tikrai reikalingi uždari maniežai. Džiugu, kad futbolas iš lėto kyla aukštyn. - Kur jūsų akademijos auklėtiniai sportuoja žiemos sezonu? - Pas mus visi mažiukai iki 10 metų sportuoja arba manieže, arba salėse. Nuo 10 metų visi sportuoja lauke. Šiais metais buvo ypatingai palanki žiema, tik kelias savaites laikėsi sniegas, bet visą laiką valėme aikštes. Turim įrangą, sutvarkėme taip, kad mūsų vaikai treniruotųsi lauke. - 2023 metais akademija dėl investicijų buvo nuostolinga. Kaip sekėsi 2024-aisiais? Ar pavyko stabilizuoti finansinę padėtį? - Lietuviškas vaikų futbolas guli ant tėvų pečių. Tai irgi didelė problema, kadangi su rėmimu Lietuvoje yra labai sudėtinga. Aš nežinau, kodėl, bet kitose šalyse kiekviena kiemo ar kaimo komanda turi savo rėmėjus, regis, remiamas yra bet koks sportas, net nekalbu apie futbolą ar krepšinį. Apskritai, remti vaikus ir sportą yra prestižas. Šiai dienai pas mus tokių tradicijų nėra, bet mes dirbame tuo klausimu. Iš tikrųjų dirbame daug ir stengiamės ieškoti paramos. Norint kelti standartus, reikalingi finansai. Mes žinome, kad Vilniuje yra problemų dėl aikščių paklausos. Kitas dalykas trenerių kvalifikacija. Mes norime dirbti profesionaliai. Todėl be valstybės, miesto ar verslo paramos bus labai sunku, nors kol kas mums neblogai pavyksta. Tėvai negali ruošti Pro lygio futbolininkų, tad įprasta, kad jie moka už būrelį. Tai tada jie turi gauti būrelio sąlygas. Mūsų požiūris truputėlį kitoks. Aš esu maksimalistas, kai pats buvau profesionaliu žaidėju, visą laiką norėjau laimėti, norėjau būti geriausias. nuotr. Alfredo Pliadžio /Darvydas Šernas Taip ir su akademija, aš noriu, kad ji būtų geriausia, kad joje būtų geriausia priežiūra, kad vaikai gerai jaustųsi, kad būtų užtikrintos geriausios sąlygos, o tai reikalauja finansų. Finansai yra labai plati tema. Nesinori plėstis, bet man liūdna dėl to, kad didžioji našta, praktiškai viskas gula ant tėvų pečių. Todėl kviečiu verslą investuoti į mūsų vaikus, į vaikų ateitį, į sveiką gyvenimo būdą. - Esate nauja akademija, ar dažnai žiūrite į konkurentus Lietuvoje ir semiatės idėjų iš jų? - Mūsų standartai - aukšti. Mes stengiamės žiūrėti į užsienio akademijas, kaip jie daro, nes mūsų rinktinės rezultatai parodo, kad mes turbūt kažką darome ne taip, nes rezultatų šiai dienai nėra. Todėl turime keistis ir ieškoti teisingo kelio į profesionalų sportą. Pas mus, Lietuvos futbole, masiškumas, manau, yra tikrai didelis. Ko aš pasigendu, tai tikrų profesionalių futbolo akademijų. Kas yra profesionalumas? Pirmas ir didžiausias kriterijus, kad pagrindinėse komandose būtų rinktiniai vaikai. Tai reiškia, kad reikalingos atrankos, kad vaikai būtų atrenkami ir į tą komandą norėtų visi patekti. Nes šiai dienai Lietuvoje sportuoja visi to amžiaus grupės vaikai, kokio lygio jie bebūtų. Ar labai talentingas, ar silpnesnis, ar vidutiniokas - visi sportuoja kartu. O taip neturėtų būti. Visi vaikai turi sportuoti savo lygmenyje. Vieni pradeda anksčiau lankyti, kiti vėliau, vienas gabesnis, kitas silpnesnis. Taip kad norint Lietuvoje turėti aukštą lygį, reikia daryti atrankas į grupes. - Ar VFA bendradarbiauja su užsienio akademijomis, jei ne, ar tokių tikslų turite? - Visi turi savo bendradarbiavimo kelius. Mes važiuojame per pasaulį, bet nekopijuojame kažkokio vieno stiliaus. Stengiamės iš kiekvienos šalies paimti geriausius dalykus, kad ir vieną ar du, o tada integruoti pas mus. Tad bendraujame su daug akademijų, tarp jų ir Ispanijos lygos. Mums labai patinka kroatų futbolas, nes tai irgi nedidelė šalis. Mes į juos žiūrim - mažiau nei 4 mln. gyventojų, o rezultatai - kosminiai. Tikrai yra, ko pasimokyti. Mes iš jų perėmėme labai daug metodikos. Bendraujame ir su Splito akademija, ir su kitomis akademijomis - jų pavyzdys tikrai geras. - Esate sakęs, kad tėvai dažnai kišasi į trenerių darbą. Kiek tai kenkia jaunųjų futbolininkų ugdymui? - Norėčiau, kad išgirstų visi tėvai: jei pradeda kištis, labiausiai kenkia savo vaikams. Tėvai turėtų užsiimti vaiko palaikymu, sirgti už jį, už pergales, jį palaikyti, o ne pradėti mokyti, kaip reikia žaisti, ką daryti. O dar blogiau, kai pradedi mokyti trenerius. Aš manau, kad kiekvienas turi daryti savo darbą, o tėveliai turi palaikyti savo vaikus, o ne mokyti, ko patys nelabai supranta, bei nesikišti į svetimus dalykus. Taip jie gali pakenkti tik savo vaikams. - Gal turit kažkokių tikslių pavyzdžių? Gal įvyko kažkas akademijoje? - Kai yra tūkstantis vaikų, tai dar daugiau yra tėvelių, todėl kiekvieną dieną susiduriam su įvairiais dalykais. Bet mano žinutė tokia, kad vaikas, ypatingai mažas, turi mėgautis futbolu. Pirmiausia, mylėti šį žaidimą. Negalvoju apie jokius rezultatus, kai vaikui 8, 9, 10 metų. Jis turi pamilti ir mėgautis procesu. Futbolas juk irgi yra žaidimas. Nereikia galvoti, kad atvedei vaiką ir jis bus Ronaldo ar Messi, ir jau skaičiuoti pinigus, kaip jis žais Madrido „Real"" ar „Barcelona"". Pagrindinė žinutė - futbolas yra žaidimas. Vaikai ateina mėgautis futbolu, leiskime jiems tą daryti. Kad jie atsipalaiduotų, kad nebūtų įtampos, nes jos užtenka visiems ir mokyklose, ir namuose. Aš manau, kad futbolas yra vieta, kur jie turi ateiti ir labai gerai praleisti laiką. Kai jiems sukanka 15-16 metų, tada ryškiai matosi talentai, matosi keliai, kur jie nori eiti, kokie jų tikslai. Jie patys suvokia. Tada viskas yra žymiai lengviau, o iki to amžiaus jie turi mėgautis futbolu. - Anksčiau minėjote, kad jūsų paties vaikai neilgai lankė futbolą, nes pernelyg juos spustelėjote. Kaip ši patirtis paveikė jūsų požiūrį į jaunų futbolininkų ugdymą VFA? - Aš pats pradėjau taip pernai, kai buvo įkurta akademija. Turėjau labai daug noro, azarto. Mano vaikai irgi buvo mažiukai. Tuo metu norėjau, kad jie žaistų futbolą. Viską jiems daviau, viską leidau. Vežiausi į visas stovyklas. Buvo vasara, kai jie buvo su manimi šešiose stovyklose Palangoje. Kadangi mes organizuojame stovyklas vasarą Palangoje, aš nenorėdamas padariau tai, ko nereikia daryti. Dabar tai suprantu. Dabar jau suprantu, kad aš turėjau būti tėtis, o ne treneris ar buvęs profesionalus žaidėjas. Dabar mano vaikai sportuoja tenisą ir dziudo, aš juos labai palaikau juos, sergu už juos ir džiaugiuosi, kad jie sportuoja. Manau, tėvų pagrindinė užduotis yra palaikyti savo vaikus. Matau, kokie jie yra laimingi, nes neturiu nė vieno priekaišto ar patarimo, nes pats to dalyko nesuprantu. O dėl futbolo, tai buvo tokia istorija ir tai yra pamoka ir įrodymas, kad net profesionalūs futbolininkai su savo vaikais turi elgtis kaip tėvai, o ne kaip profesionalai. - Kaip vertinate esamą trenerių padėtį Lietuvoje? - Kalbėsiu apie mūsų akademiją, nes būtų neetiška kalbėti apie kitus. Nuo pirmų dienų mes tikrai atsirenkame akademijos trenerius ir studijuojame jų asmenybes. Norime, kad būtų žingeidūs, kad norėtų tobulėti, nes mes tobulėjame kiekvieną dieną, to siekiame. Mūsų treneriai važiuoja į kvalifikacijos kėlimo kursus, gauna licencijas. Robertas, mano partneris, neseniai grįžo iš Šveicarijos, ginasi Pro licenciją. Esame už mokslą, labai tai skatiname. Važiuojame į stažuotes į Ispaniją, važiuojame į Kroatiją, Lenkiją, bendraujame su daug akademijų. Mokomės kiekvieną dieną, mums reikia tą daryti, mes negalime užmigti, nes žinome, kokie Lietuvos rinktinės rezultatai. Todėl reikia mokytis, mokytis ir dar kartą mokytis, domėtis naujovėmis, kelti kvalifikaciją, važiuoti į stažuotes ir ten mokytis, nes futbolo šalyse šis procesas yra labiau pažengęs. Vilnius Football Academy nuotr./Darvydas Šernas - Kai įkūrėte VFA, sakėte, kad pagrindinis tikslas yra sukurti vietą, kur vaikai galėtų treniruotis geriausiomis sąlygomis ir su profesionaliais treneriais. Po kelerių metų galite pasakyti, kiek ši vizija jau išsipildė, o kas dar liko nepasiekta? - Kaip matote, stadionas jau stovi. Čia galime dėti pliusiuką. Manau, kad galimai turime geriausias sąlygas Vilniaus mieste, o gal net Lietuvoje. Vaikai pas mus bet kada gali ateiti sportuoti atostogų metu, jie ateina ryte ar per pietus, ir žaidžia - stadionas vaikams visą laiką atviras. Turime štanginę, turime nuostabias patalpas. Turime „Fanų"" stadioną, tad jau tikrai negalime skųstis dėl sąlygų ir trenerių kvalifikacijos. O svajonių aš turiu. Mano svajonė, kad vaikai žaistų nacionalinėse rinktinėse. Dabar, po 5 metų nuo akademijos įkūrimo, vaikai jau pradeda atstovauti jaunimo rinktinėms. Turime atstovų beveik į kiekvieną amžiaus grupę. Mano svajonė, kad jie žaistų nacionalinėse rinktinėse, kad žaistų geruose užsienio klubuose. Tad aš dar turiu ką nuveikti ir sieksiu savo tikslų. - Minėjote, kad VFA akademijoje siekiate ugdyti ne tik futbolo įgūdžius, bet ir asmenybes. Kokius charakterio bruožus labiausiai akcentuojate? - Į viską reikėtų žiūrėti bendrai. Pagarba, disciplina, bendrystė, draugiškumas. Daug dalykų galima išvardinti. Kiekvieną dieną treneriai su vaikais kalba ir skatina tuos visus dalykus. - Akademijos tikslas - užauginti profesionalius futbolininkus. Kiek jūsų auklėtinių jau yra gavę pasiūlymų iš profesionalių klubų, kokios jų perspektyvos? - Tai nėra pagrindinis akademijos tikslas. Sportuoja per tūkstantį vaikų, tad suprantame, kad visi tikrai netaps profesionalais, todėl didelis dėmesys yra ir į sportiškumą, į sveiką gyvenimo būdą. Noriu, kad jie elgtųsi normaliai, kaip geri žmonės. Dabar turime kelis vaikus, kuriuos nori pasikviesti užsienio klubai. Praėjusiais metais buvo vieno Italijos klubų peržiūroje, šiais metais gavome raštą, kad nori dar kartą juos pamatyti, bet profesionalių kontraktų ir siūlymų kol kas neturime. Mūsų auklėtiniai dar yra dar labai jauni, auga pirmosios kartos, tad turime dar kiek palaukti, bet ateityje to tikrai tikimės. - Kokių savybių labiausiai trūksta Lietuvos jauniesiems futbolininkams, lyginant su jų bendraamžiais užsienyje? Ar tai labiau fizinis pasirengimas, futbolo IQ ar mentalitetas? - Na, apskritai, perėjimas iš vaikų į vyrų futbolą yra labai sunkus ir sudėtingas etapas. Manau, užsispyrimo reikėtų, nes sportas ne visada tik pergalės ir smagus laikas, kai jau eini į Pro lygį. Būna daug nevilties, būna traumų. Būna atsistatymų po traumų, būna pralaimėjimų. Reikia niekada nenuleisti rankų, visada žiūrėti į priekį. Disciplina turi būti maksimali, turi žinoti, kur eini, įdėti labai daug darbo, ir fizinio, ir emocinio. Daug sudedamųjų dalių, o pabrėžti kažkokios vienos, kurioje mes atsiliekame, negaliu. Manau, kad kompleksiškai neturime Lietuvoje tų tradicijų, tokių didelių stadionų, kad visi eitų, žiūrėtų ir kad vaikai turėtų savo dievaičius. Žiūrime tik į užsienio žaidėjus. O fiziškai, manau, kad tikrai lietuvaičiai galėtų nenusileisti, jei tik sistemingai dirbtų. Visi vaikai gali treniruotis bet kokiame sporte, bet kurioje pasaulio šalyje vienodai. Viskas priklauso nuo pastangų. - Kaip sekasi pritraukti naujus vaikus į akademiją? Ar konkurencija su kitomis akademijomis didelė? - Iš pradžių darėme daug reklamos socialiniuose tinkluose. Ne paslaptis, kad praėjome per daug darželių, mokyklų, skleidėme žinią apie save, kalbėjome, kas mes tokie, iš kur mes. O paskui treneriai padarė tikrai didelį darbą, kadangi mūsų treneriai jauni, linksmi, mieli, kvalifikuoti, žino, kaip elgtis su vaikais. Vaikams tai tikrai patinka. O dabar jau viskas eina, manau, daugiau iš lūpų į lūpas. Dabar ne tik Vilniuje, bet ir visoje Lietuvoje esame žinomi, sklinda kalbos apie mūsų akademijos atmosferą, apie kuriamą bendruomenę. Mes organizuojame labai daug švenčių, tarp jų kalėdinius vakarėlius, gimtadienius. Norime, kad įsitrauktų ne tik vaikai, bet ir tėvai. Norime, kad kuo daugiau žmonių populiarintų šią sporto šaką. Norime, kad kalbėtų, jog futbolas yra gėris, kad daug gerų dalykų vyksta aplink sportą, ir ką sportas apskritai duoda vaikams. - Kokie yra VFA akademijos artimiausi 3-5 metų tikslai? Kur norėtumėte būti po šio laikotarpio? - Šiais metais pirmą kartą startuosime antroje lygoje, Vaikų jaunimo akademijos pagrindu startuosime vyrų čempionate. Tad balandžio 4 d., penktadienį, kviečiu visus į mūsų stadioną. Bus pirmo sezono ir apskritai pirmosios mūsų istorijoje atidarymo rungtynės. Savo namuose komanda pirmą kartą po 5 metų augimo startuos vyrų čempionate. Tai buvo vienas iš mūsų penkmečio tikslų ir džiaugiuosi, kad mes jau esame ten. O mano pagrindiniai tikslai, kaip ir minėjau, kad mūsų vaikai žaistų nacionalinėje rinktinėje, žaistų geruose užsienio klubuose. O tai pasiekęs norėčiau, kad dar daugiau vaikų žaistų. Ir tikiuosi, vieną dieną tai išsipildys. Teodoro Biliūno / BNS nuotr./Pasaulio futbolo legendų rungtynės su legendiniais Lietuvos futbolininkais. Darvydas Šernas - Iš ko susidarys jūsų komandos branduolys? - Integruojame kelis jaunus trenerius, kurie neseniai yra baigę savo karjeras. Šiais metais tikrai remsimės vien savo auklėtiniais. Keletas trenerių, o visi kiti bus tik mūsų akademijos vaikai. - Pats geriausiai jaučiatės vadovaudamas akademijai? Kokie pagrindiniai iššūkiai? - Kokie iššūkiai? Jų tikrai nemažėja. Pradžioje buvo vieni, buvo mažiau vaikų, mažesnė buvo mūsų organizacija. Buvo trenerių ir darbuotojų, bet pradžioje daug dalykų darydavau vienas. Viską norėjosi imti nuo mažiausios smulkmenos iki galo. O dabar džiaugiuosi, kad turiu tikrai stiprią komandą aplink save. Vadovo koks darbas? Reikia pasiskirstyti teisingai darbus ir atsakomybes. Bet aš nesu tas piktasis vadovas. Pas mus akademijoj nėra kažkokių pareigybių tik ant popieriaus. Su visais treneriais tikrai labai gražiai sutariu, su Robertu ir Tomu, savo partneriais ir visais kitais, dėl to džiaugiuosi. Manau, kad visuose versluose labai svarbu bendravimas su žmonėmis, o ypatingai, kai dirbi su vaikais, su jų tėvais. Aš pats ir visa mūsų akademija norime, kad būtų pozityvi energija, pozityvus klimatas ir jeigu iškyla sunkumų, sėdame, kalbamės ir važiuojame toliau. Šiuo metu man labai daug padeda mano komanda, kuri atlieka labai daug darbo. - Ir paskutinis klausimas: jei galėtumėte pakeisti tris dalykus Lietuvos jaunimo futbole, kas tai būtų? - Pirma, matome, kad situacija truputį gerėja, tačiau būtina stipriai kelti jaunimo trenerių kvalifikaciją. Geresnis trenerių paruošimas reiškia kokybiškesnį darbą su jaunaisiais futbolininkais ir didesnes jų galimybes tobulėti. Antra, norėčiau, kad Lietuvoje atsirastų akademijos, kurios vykdytų tikrą vaikų ir žaidėjų selekciją. Pagrindinėse komandose turėtų treniruotis tik atrinkti ir gabiausi vaikai, nes stipriausi turi treniruotis ir rungtyniauti su stipriausiais. Mūsų šalis yra maža, todėl turime saugoti visus talentus, negalime jų švaistyti. Trečia, turėtų pasikeisti ne tik savivaldybių ir verslo, bet ir valstybės požiūris į jaunimo futbolo vystymą. Reikia daugiau investicijų į jaunųjų futbolininkų ugdymą, o taip pat ir į infrastruktūrą. Žiemą vaikai neturi tinkamų sąlygų treniruotis, todėl būtina plėsti ir modernizuoti futbolo aikštynus bei statyti uždarus maniežus.","Darvydas Šernas, buvęs Lietuvos rinktinės futbolininkas, įkūrė vaikų futbolo akademiją, siekdamas užtikrinti geriausias sąlygas jauniesiems žaidėjams ir skatinti jų tobulėjimą. Nepaisant finansinių iššūkių, akademija sėkmingai plečiasi, o Šernas tikisi, kad jo auklėtiniai ateityje reprezentuos Lietuvos nacionalinę rinktinę ir žais užsienio klubuose."
"2025 metų sausio 10 dieną Marijampolės teismas nuteisė 1982 metais gimusį V.Mikaitį už tai, kad jis pagrobė svarbią reikšmę nacionaliniam saugumui turinčio juridinio asmens infrastruktūrą sudarantį turtą. Manoma, kad laikotarpiu nuo 2023 metų birželio 23 dienos 20.30 valandos iki 2023 metų lapkričio 25 dienos 01.45 valandos, turėdamas viešąjį geriamojo vandens tiekimą ir nuotekų tvarkymą Marijampolės savivaldybės teritorijoje vykdančiai bendrovei „Sūduvos vandenys"" priklausančio objekto - elektros generatoriaus (liudytojai byloje mini generatorių „prie cukraus fabriko""), raktus bei apsaugos signalizacijos išjungimo pultelį, 17 kartų įsibrovė į buvusiai savo darbovietei priklausančio elektros generatoriaus kuro talpą ir pagrobė iš jos 861,89 litro dyzelinio kuro, kurio vertė - 1184,44 euro. Teodoro Biliūno / BNS nuotr./Vincas Mikaitis Kauno apygardos teisme Kaip konstatavo teismas, objektas, iš kurio vogtas dyzelinis kuras, svarbus tinkamam vandens tiekimo ir nuotekų surinkimo Marijampolės mieste užtikrinimui, dyzelinis kuras yra būtinas šio įrenginio nenutrūkstamam darbui. Už tai anksčiau nė karto neteistam V.Mikaičiui pirmosios instancijos teismas skyrė laisvės apribojimą vieneriems metams (intensyvi priežiūra neskirta). Nuteistasis taip pat buvo įpareigotas bausmės atlikimo metu tęsti darbą, per 5 mėnesius nuo nuosprendžio įsiteisėjimo dienos atlyginti „Sūduvos vandenims"" nusikaltimu padarytą turtinę žalą. Tačiau šis nuosprendis buvo apskųstas ir nusikaltimo nagrinėjimas toliau tęsiamas kitame teisme. Kuras tirpte tirpo","Marijampolės teismas nuteisė Vincą Mikaitį už tai, kad jis pavogė 861,89 litro dyzelinio kuro iš svarbaus vandens tiekimo įrenginio, skirdamas jam vienerių metų laisvės apribojimą, tačiau nuosprendis buvo apskųstas ir byla tęsiama."
"Antradienio popietę į 15min vyriausiojo redaktoriaus el. paštą atsiųstas laiškas su pavadinimu „prašome jūsų pagalbos"". El. laiške lietuvių kalba su pramanytomis detalėmis aprašyta išgalvota istorija, neva Norviliškių kaimo apylinkėse miške mirė minos sužeistas „Jonas Petrauskas"". Lietuvos pareigūnai teigia, kad šia visiškai pramanyta istorija siekiama diskredituoti sprendimą stiprinti šalies gynybinius pajėgumus. Nacionalinio krizių valdymo centro atstovas Darius Buta teigia, kad dar pirmadienį Lietuvos tarpinstitucinė analitikų komanda fiksavo Rusijos „Telegram"" kanaluose skleidžiamą išgalvotą istoriją apie neva žuvusį Lietuvos pilietį pasienio ruože. „Lietuvos Policijos departamentas ir VSAT informavo, kad jokio panašaus atvejo nebuvo. Iš esmės tokio įvykio net negalėjo būti, nes Lietuvoje tik pradėtas procesas išstoti iš Otavos konvencijos, draudžiančios priešpėstinių minų naudojimą"", - 15min sakė D.Buta. „Redakcijos gautas laiškas iš šifruotos Proton pašto dėžutės su ta pačia išgalvota istorija tik patvirtina įtarimus, kad prieš Lietuvą pradėta informacinė operacija, siekiant diskredituoti šalies sprendimą didinti šalies gynybinius pajėgumus"", - pridūrė jis. D.Butos teigimu, informaciją apie išgalvotą istoriją, platinamą Rusijos ir Baltarusijos kanaluose, pirmiausia fiksavo Lietuvos kariuomenės Strateginės komunikacijos departamento ekspertai. Lietuva stiprina pasienį Lietuvos, Latvijos, Estijos ir Lenkijos gynybos ministrai šį mėnesį paskelbė apie ketinimus pasitraukti iš priešpėstines minas draudžiančios Otavos konvencijos. Iš konvencijose traukiamasi reaguojant į išaugusią Rusijos grėsmę. Galutinį sprendimą dėl to turės priimti Seimas. Lietuvos krašto apsaugos ministerija pažymi, kad priešpėstinės minos yra efektyvi ir pakankamai pigi gynybos priemonė, leidžianti trikdyti priešo pėstininkų judėjimą pėsčiomis ir sukurti gynybos liniją, blokuojančią įsiveržiančias pajėgas. Pasak D.Butos, rusiški šaltiniai nuo praėjusios savaitės aktyviai reagavo į Lietuvos pasitraukimą iš Otavos konvencijos. Pavyzdžiui, portale „MK.RU"" prisidengiant tariamai ekspertine nuomone teigta, kad Lietuva ruošiasi karui su Rusija, nes tai pagrįstų ilgą laiką vykdytą Lietuvos politiką, tačiau priešpėstinės minos yra brangios ir neveiksmingos. Portale „Lenta.ru"" cituotas Rusijos senatorius V.Džabarovas, kurio teigimu, šis Lietuvos sprendimas yra klaida, Rusija nesiruošia pulti, o karo atveju priešpėstinių minų naudojimas neturėtų ryškios įtakos konflikto eigai. „Fiksuojami dažnai priešiški rusijos naudojami naratyvai: Lietuvos gynybos finansavimas neva skurdina gyventojus; neva Lietuva prisidengia rusijos grėsme, siekiant pagrįsti karinių pajėgumų didinimą; neva Lietuvos valdžia priima nekompetentingus sprendimus. Analitikų vertinimu šia skleidžiama propagandine informacija rusija siekia nukreipti dėmesį nuo agresijos prieš Ukrainą, diskredituoti Lietuvos institucijas ir gynybos politiką. Tikėtina, kad tai - rusijos valdomų informacinių šaltinių reakcija, siekiant nukreipti dėmesį nuo rusijos vykdomų tarptautinių įsipareigojimų pažeidimų ir perkelti atsakomybę, įteigiant, jog Lietuva laikosi konfrontacinės politikos Rusijos atžvilgiu. Ragintume gyventojus įdėmiai vertinti informacijos šaltinius bei tikrinti pateikiamą informaciją oficialiose institucijų svetainėse"", - sakė D.Buta. Priešiškos jėgos, siejamos su Rusija, dažnai vykdo dezinformacijos kampanijas, kuriomis siekiama pakirsti pasitikėjimą Lietuvos saugumą stiprinančiais sprendimais. Pirmasis didesnis tokio pobūdžio atvejis fiksuotas 2017 metais, kai Vokietija apsisprendė Lietuvoje dislokuoti karių batalioną - tuomet dalis politikų gavo laišką su melu, neva vokiečių kariai Jonavoje galėjo išžaginti nepilnametę.","Lietuvos pareigūnai atskleidė, kad dezinformacijos kampanija, kurią vykdo Rusijos šaltiniai, siekia diskredituoti sprendimą stiprinti šalies gynybinius pajėgumus, platindama melagingą istoriją apie neva minos sužeistą Lietuvos pilietį. Informacinė ataka siekia nukreipti dėmesį nuo Rusijos agresijos prieš Ukrainą ir diskredituoti Lietuvos saugumo politiką."
"TAIP PAT SKAITYKITE: Mirė Algimantas Čekuolis Telefonas šiomis dienomis netyla - daug kas bent taip skuba devyniasdešimtmečio proga pasveikinti rašytoją, žurnalistą, diplomatą Algimantą ČEKUOLĮ. Už sveikinimus jubiliatas dėkoja kaip visada žvaliu, linksmu balsu. „Kambaryje nieko nėra, galiu nors ir flirtuoti. Bet žinau, kad jūsų laikas - ne tam skirtas"", - šmaikštauja. Nors kasdienybė žvejybiniuose laivuose buvo tikrai neromantiška ir nelengva, jaunas lietuvis kaip paprastas jūreivis, vėliau kaip bocmanas plaukiojo net vienuolika metų / Asmeninio albumo nuotrauka / Sakykite, devyniasdešimt metų yra daug? Man atrodo, fiziologiškai žmogus sukonstruotas taip, kad gyventų 150-180 metų. Tai nereiškia, kad aš stengiuosi tuos metus pasiekti, bet esu tikras, kad kada nors žmonės į pensiją išeis ne anksčiau nei aštuoniasdešimties. Atvirai kalbant, mano gyvenime buvo septyni etapai - ir visi geri. Šitas, ko gero, geriausias. Trukdo tik tai, kad jau beveik visos kūno dalys sužalotos: šlubavau kairiąja koja, paskui - dešiniąja. Tada lyg ir išsilygino, dabar vėl kažkas stringa. Pasiramstau lazda, bet mokausi ir be lazdos vaikščioti. Toliau - akys: viena beveik visai nemato, kitoje - dirbtinis lęšiukas. Jaunystėje esu sirgęs džiova, bet išsigydžiau ir iki šiol gyvenu nežinodamas, kas yra gripas, sloga ar rimtas peršalimas. Nuo šiandieninio viruso, aišku, pasiskiepijau, dar neseniai gavau trečią skiepą - kaip sakau, sutvirtinimo sakramentą. Nežinau, ką kalba senukai, - jie man ne draugai! Nepažįstu nė vieno vyresnio! Neseniai vienas vaikinas manęs paklausė: „Kaip išgyventi tiek, kiek jūs?"" Sakau, paprasta: reikia dirbti kiekvieną dieną, rytais praustis šaltu vandeniu - nuo pakaušio iki kulnų - ir gerai išsitrinti rankšluosčiu. Valgyti ne per daug, gerti - dar mažiau. Ir nerūkyti. „Och, - atsiduso tas jaunuolis, - tai kam tada gyventi?"" O aš vis dar kas dvi savaites LRT portalui rašau savo įžvalgas. Ir tai man - lyg nagai katinui, kad lengviau įliptų į medį. Rašymas man duoda galimybę gyventi. Dabar rengiu dvi knygas. Dvi knygas! Jau faktiškai parašytos! Po Naujųjų išeis autobiografija „Medinė kaukė"" su prierašu „Autobiografija be pagražinimų ir nutylėjimų"". Antroji - mano įžvalgos, spausdintos portaluose ar visai neviešintos. Sako, negalima dviejų knygų vienu metu išleisti, bet taip susidėliojo. Viena įspūdingiausių savo gyvenimo patirčių Algimantas vadina ruonių medžioklę / Asmeninio albumo nuotrauka / Apie save esate pasakojęs šimtus kartų, daug ką iš praeities aprašęs knygose. Kas gi paskatino rašyti autobiografiją? Atvirai kalbant, iš pradžių nelabai norėjau. Pirmiausia todėl, kad po šitiek metų gyvenimo detalės užsimiršta. Antra - be lašinukų nebus gardžios kiaušinienės. Vadinasi, knygai reikia pikantiškų dalykų ir visiško atvirumo. Leidykla dar paragino: „Negailėk erotikos."" Graži erotika su svaja ir man patinka (juokiasi). Kai pradėjau rimčiau prisiminimuose kapstytis, supratau, kad į daug ką naujai žvelgiu. Aiškiai matau priežastis, dėl ko elgiausi vienaip ar kitaip. Visai kitaip save pamatai, kai žiūri nuo kalniuko. Ir nepasakyčiau, kad ko nors gailėčiausi. Kiekvienos dienos ir kiekvieno pasirinkimo aplinkybės buvo tokios ir ne kitokios - jeigu jos pasikartotų dabar, matyt, padaryčiau tą pačią klaidą ar priimčiau tą patį sprendimą. Pavyzdžiui, mano istorija glaudžiai susijusi su politika: kadangi tėvas buvo Lietuvos partizanas, šeimą garantuotai būtų išvežę, jeigu aš nebūčiau pirma laiko baigęs vidurinės mokyklos ir įstojęs į tada prestižiniu vadintą literatūros institutą tuometiniame Leningrade. Išgirdau, kad jei šeimos narys dirba arba mokosi Maskvoje ar Leningrade, tokių netremia. 1948-aisiais nuvažiavau laikyti rusų kalbos ir literatūros egzamino į tą institutą visai nemokėdamas rusiškai. Įstojau be stipendijos, todėl beveik nevalgiau, gyvenau nešildomame kambarėlyje - dėl to gavau džiovą. Taigi, nėra prasmės iš dabartinio žmogaus ir dabartinių aplinkybių pozicijos ko nors gailėtis ar muštis į krūtinę dėl veiksmo, padaryto būnant dvidešimt penkerių ar trisdešimties. Knyga jau parašyta, dabar tik korektūra daroma, tad jeigu rytoj pakratysiu kojas, nors neatrodo, knyga vis tiek išeis. 1969-aisiais rašytojas, žurnalistas buvo paskirtas naujai sukurtos spaudos agentūros „Novosti"" (APN) korespondentu Kanadoje. Po penkerių metų tapo šios agentūros vadovu Portugalijoje, vėliau - Ispanijoje. Tuos laikus Algimantas Čekuolis ne kartą yra vadinęs aukso amžiumi sau ir šeimai / Asmeninio albumo nuotrauka / Jūs net apie sveikatos rūpesčius kalbate be liūdesio - ne taip kaip dauguma vyresnių žmonių. Kaip išsaugote tokią sveiką nuotaiką? Nežinau, ką kalba senukai, - jie man ne draugai! Nepažįstu nė vieno vyresnio! Mano draugai - sūnaus Justino ir dukters Ievos bičiuliai. Dabar gyvenu su sūnumi ir jo žmona - puikiai gyvename, nesipykstame, valgome reguliariai. Turiu du puikius anūkus: krepšininkų ūgio vyrukai užaugo. Vienas atvažiavo į Lietuvą ir nusprendė, kad nori čia studijuoti, - sunku jam dėl kalbos, bet jau pramoko. Turite kuo didžiuotis! Didžiuojuosi, bet girti jų per daug nereikia. Mano vaikams lengviau, nes jie gavo tikrai gerą pagrindą: abu kalba šešiomis kalbomis, nes kai dirbau korespondentu užsienyje, šeima vykdavo kartu ir vaikai lankė vietos mokyklas. Jaučiuosi pakankamai daug užgyvenęs, todėl nelabai ko ir noriu. Gerai, kad gimiau. Ir gerai, kad labai ilgai jau negyvensiu. Patikėkite, aš jau išvalgiau puodą košės. Iki pat dugno išgraibiau. Kiauraakės nebijau - ji manęs turbūt bijo, nes vis dar gyvas esu, nors dukart vos nenuskendo laivai, kuriais plaukiojau jūreiviu būdamas, ne kartą rizikavau gyvybe. Ir pavojų, ir meilių gyvenime buvo apstu. Be meilės nieko nedariau, be žiūrėjimo į akutes nieko nebuvo... Tai ką labiausiai mylėjote gyvenime? Miegą. Ir iki šiol myliu gerą, saldų, aštuonių devynių valandų miegą. Be žadintuvo, be pareigos pašokti ir bėgti.","Algimantas Čekuolis, sulaukęs devyniasdešimties, yra energingas ir optimistiškas, rašo knygas ir dalijasi gyvenimo išmintimi. Jis pabrėžia sveiko gyvenimo būdo svarbą, kalba apie savo turtingą gyvenimo patirtį bei planus išleisti autobiografiją ir įžvalgų rinkinį."
"Rašytoja Irena BUIVYDAITĖ-KUPČINSKIENĖ taip tikrai neprisistato. Nors jos kūrybos skaičiai įspūdingi: per tris dešimtis metų parašyta ir išleista septyniolika romanų, jų parduota arti 70 tūkstančių egzempliorių. Asociacijos LATGA duomenimis, populiariausių 2023 metų bibliotekose skaitomų autorių ir knygų dešimtuko Lietuvos grožinės literatūros sąrašo viršūnėje tradiciškai laikosi rašytoja Irena Buivydaitė ir jos melodramos. Naujausias žurnalo „Legendos"" numeris: https://zmones.15min.lt/zurnalas/legendos/71 Niekas nėra pasišaipęs: ką septyniasdešimties metų moteris išmano apie meilę, kad rašytų romanus? Matote, herojės sensta kartu su manimi (juokiasi). Tegu ne pagrindinės, bet yra knygose ir mano amžiaus mamų, močiučių... Galų gale juk pati buvau jauna, mylėjau ir mane mylėjo, turiu ir vaikų bei anūkų - nesu nutolusi nuo gyvenimo aktualijų. Be to, mano romanai jau seniai nebevadinami „meilės romanais"", tai - šeimos dramos, melodramos. Meilės romanai (angl. romance) - visai kitas žanras su daug atviros erotikos scenų. Kai 1995-aisiais „Alma littera"" pradėjo seriją „Lietuvių meilės romanas"", mano kūrybą priskyrė šiam žanrui, nes kito tiesiog nebuvo. Nors net pirmoji mano knyga „Šimtas baltų mersedesų"" - tai drama, nagrinėjanti skaudžią šeimos skyrybų istoriją: mergaitė skaičiuoja mersedesus, trokšdama, kad išsipildytų jos noras - tėvai susitaikytų. O tėvai stengiasi išsiaiškinti, kas atsitiko, kad meilė praėjo, ką jie darė ne taip. Maždaug nuo 2000-ųjų leidykloje šios serijos neliko. O man iki šiol svarbiausi yra bendražmogiški santykiai ir jie vyksta ne tik tarp įsimylėjėlių, bet ir tarp tėvų ir vaikų, senelių ir anūkų, draugų ir kaimynų. Taip, meilė - labai svarbi, nes ji - viso mūsų gyvenimo variklis, bet mano knygose tikrai rasite daugiau negu paprastas meilės istorijas. Kada pradėjote kurti? Istorijos visą laiką sukosi galvoje, tik neketinau nieko užrašinėti. Tačiau sykį susiginčijau su giminėmis, kad ir aš galiu parašyti knygą. Jie pradėjo juoktis. „Aš jums įrodysiu"", - užsispyriau. Paėmiau vieną iš siužetų, kurie galvoje knibždėjo lyg kokie serialai, ir užrašiau į sąsiuvinį. Nuvežiau giminėms, jie pradėjo skaityti, per rankas vieni kitiems leisti ir pripažino: „Rašyk dar!"" Paėmiau dar vieną siužetą ir dar vieną... Tų sąsiuvinių, kai dar jokios knygos nežadėjau leisti, prisirinko nemažai. Tuo tarpu mano teta, mamos sesuo, prisidengusi Elenos de Strozzi slapyvardžiu, išleido savo pirmąją knygą. Niekas giminėje nežinojo, kad ji rašo, nes visą gyvenimą dirbo inžiniere. Teta man tapo įkvėpėja: nusprendžiau, kad ir aš turiu ką nors daryti su savo sąsiuviniais. Tais laikais leidyklos ėmė leisti užsienio meilės romanus. Vis paskaitydavau juos ir galvodavau: „Kuo mano siužetai prastesni už šituos užsienietiškus?"" Kaip tik „Alma littera"" nusprendė pradėti seriją „Lietuvių meilės romanas"" - tetos knyga joje buvo pirmoji. 1995-aisiais vieną iš savo sąsiuvinukų ryžausi nuvežti į leidyklą. Man buvo keturiasdešimt. Pati sakydavau, kad jaučiuosi kone Žemaitė (juokiasi).","Irena Buivydaitė-Kupčinskienė yra žinoma lietuvių rašytoja, per tris dešimtmečius parašiusi septyniolika romanų, kurie dažnai laikomi šeimos dramomis ar melodramomis, o jos kūryba pasižymi dėmesiu bendražmogiškiems santykiams. Nors pradžioje šios rašytojos knygos buvo priskirtos meilės romanų žanrui, ji pabrėžia, kad kūriniuose svarbą turi santykiai tarp įvairių kartų bei šeimos narių."
"Nukeliavę į svetainę antkapiaigreitiems.lt galite susikurti savo antkapio dizainą, parinkti nuotrauką ir užrašą. Kol kas, demonstracinėje versijoje, puikuojasi antkapių paminklai išgalvotiems greituoliams Greičiui, Lėkevičiūtei, Ratauskui. Ši akcija tęsis tris mėnesius. Po to LTSA atliks sociologinę vairuotojų apklausą ir įvertins, ar tokia „antkapių greitiems"" idėja buvo paveiki. Tokia akcija patraukia akį ir bent kelioms minutėms prikausto dėmesį - paminklai atrodo siurrealistiškai. Ar tokia akcija pasieks kelių erelių ir gaidelių sąmonę, balsuokite apklausoje aukščiau. Kaip teigia LTSA specialistai, saugumas keliuose priklauso nuo daugelio veiksnių: kelio kokybės, eismo intensyvumo, automobilių techninės būklės. Vis dėlto svarbiausias veiksnys - mūsų pačių elgesys. Kaip gerai suvokiame rizikas, ar laikomės kelių eismo taisyklių, ar rūpinamės savo ir kitų saugumu? KET pažeidimų nemažėja Nors keliai Lietuvoje gerėja, automobiliai tampa modernesni, o mes, atrodo, kultūringesni, kelių eismo taisyklių pažeidimų skaičius nesumažėja. 2024 metais užfiksuota per 400 000 greičio viršijimo atvejų. Paprasčiausias sugretinimas su Lietuvoje registruotų transporto priemonių skaičiumi siūlo apibendrinimą, kad kone kas trečias vairuotojas per metus bent kartą viršija leistiną greitį. Žinoma, kad taip nėra. Apstu žmonių, kurie visuomet vairuoja saugiai. Tačiau kaip bežiūrėtum, per pastaruosius ketverius metus keliuose greitis pražudė 212 žmonių. Kas trečias vairuotojas per metus bent kartą viršija leistiną greitį... Lietuvos transporto saugos administracija (LTSA) imasi neįprastos iniciatyvos, siekdama atkreipti greičio mėgėjų dėmesį ir pažadinti jų atsakomybės jausmą. Jei jau taip traukia rizika, kodėl gi neapsidraudus dėl jos pasekmių? Ir ne šiaip gyvybės draudimu, o paskutiniu akcentu savo gyvenimo kelionėje? Specialiai sukurtoje interneto svetainėje kiekvienas gali susimaketuoti ir iš anksto užsisakyti antkapį - sau ar draugams, kuriems adrenalinas svarbiau nei eismo dalyvių saugumas. „Gal makabriškas požiūris į problemą pasirodys veiksmingesnis nei baudos ar pamokslai? Gal, svarstydami, kokios epitafijos norėtume ant savo antkapio, suprasime, kad iš tiesų nenorime nei jos, nei paties antkapio"", - sako LTSA Komunikacijos skyriaus vadovė Eglė Kučinskaitė.","Lietuvos transporto saugos administracija pradėjo iniciatyvą, leidžiančią vairuotojams susikurti antkapių dizainus, siekiant atkreipti dėmesį į greičio viršijimo pavojus ir skatinti atsakingą elgesį keliuose. Akcija truks tris mėnesius, po kurių bus atlikta sociologinė apklausa, siekiant įvertinti š"
"Princas Harry ketvirtadienį apsilankė Ukrainoje ir taip tapo antruoju britų karališkosios šeimos nariu, nuvykusiu į šią šalį po 2022-ųjų vasario, kai Rusija pradėjo savo didelio masto invaziją. 40 metų princas Lvive Vakarų Ukrainoje bendravo su žmonėmis, nukentėjusiais nuo karo, naujienų agentūrai AFP sakė jo atstovas. Apie kelionę buvo paskelbta tik po to, kai Harry, buvęs britų armijos kapitonas, išvyko iš karo draskomos Ukrainos. Karaliaus Charleso III jaunesnysis sūnus apsilankė ortopedijos klinikoje „Superhumans Center"", kur gydomi sužeisti kariškiai bei civiliai, ir kur vykdomos jų reabilitacijos programos. Princą lydėjo žmonės iš jo 2014 metais įkurto fondo „Invictus Games Foundation"", rengiančio žaidynes sužeistiems kariams. Harry taip pat susitiko su Ukrainos veteranų reikalų ministre Natalija Kalmykova. YANA STUKACH / AFP Antradienį ir trečiadienį jis Londone dalyvavo teismo posėdžiuose. Teismas svarstė jo apeliaciją dėl vyriausybės sprendimo sumažinti policijos teikiamą jo apsaugą jam lankantis Jungtinėje Karalystėje. 2020 metais Harry ir jo žmona Meghan atsitraukė nuo karališkųjų pareigų. Šiuo metu jie su dviem vaikais gyvena Jungtinėse Valstijose. Princas nori, kad apsauga būtų sugrąžinta, ir tikina, kad jam ir jo šeimai gresia pavojus lankantis JK, nes jo žmona socialiniuose tinkluose patiria priešiškumą, o žiniasklaida juos nuolat persekioja.","Princas Harry apsilankė Ukrainoje, kur susitiko su karo nukentėjusiais žmonėmis ir aplankė ortopedijos kliniką. Prieš tai Londone jis dalyvavo teismo posėdžiuose dėl policijos apsaugos sumažinimo jam ir jo šeimai lankantis Jungtinėje Karalystėje."
"Jei taip, matyt, čia ir bus bėda, - rašoma portale webmd.com. Miego trūkumas gali trukdyti aiškiai mąstyti ir išlaikyti tolygias emocijas. Atlikti tyrimai aiškina, kad per didelis mieguistumas gali pakenkti darbo našumui, sugriauti santykius ir sukelti nuotaikos problemų, tokių kaip pyktis ir depresija. Daugelis žmonių, kurie nepakankamai išsimiega, nepripažįsta, kad tai kenkia jų pažintinei ir psichinei sveikatai. Na, ir didžiausia to bėda yra sulėtėjęs reakcijos laikas, o tai gali turėti įtakos, tarkime, vairuojant. Reikėtų įsisąmoninti, kad miegas nėra prabanga, tai kiekvieno mūsų būtinybė. „Eidami miegoti, investuojate į savo energiją"", - sako miego mokslininkas Barry Krakow. „Ląstelių lygmenyje kūnas tiesiogine prasme taiso ir atkuria save. Be jo jūs negalite daryti to, ko norite - fiziškai ar protiškai. Užmigti yra sunkiau nei daugelis numano. Pavyzdžiui, jei visą savaitę miegosite mažiau nei šešias valandas per parą, susikaupsite visą nakties miego skolą - per daug, kad galėtumėte kompensuoti kelias valandas papildomai miegui savaitgalį. Lėtinio mieguistumo poveikį žmonės apibūdina kaip „rūką"". Štai trys tokios savijautos priežastys. 1. Mieguistumas lėtina jūsų mąstymo procesus. Mokslininkai, matuojantys mieguistumą, nustatė, kad miego trūkumas sumažina budrumą ir koncentraciją. Sunkiau susikaupti ir atkreipti dėmesį, todėl lengviau susipainiojate. Tai trukdo jūsų gebėjimui atlikti užduotis, kurioms reikia loginio samprotavimo ar sudėtingo mąstymo. Mieguistumas taip pat kenkia sprendimų priėmimui: sunkiau tai atlikti, nes nepavyksta tinkamai įvertinti situacijos ir pasirinkti tinkamo elgesio. 2. Per didelis mieguistumas pablogina atmintį. Tyrimai rodo, kad miego metu sustiprėja nervų jungtys, jos svarbios mūsų prisiminimų saugojimui. „Miegas įtraukia dalykus, kurių išmokome ir patyrėme per dieną, į mūsų trumpalaikę atmintį"", - sako Avelino Verceles, MD, Merilendo universiteto medicinos mokyklos docentas ir mokyklos miego medicinos stipendijos direktorius. Atrodo, kad skirtingos miego fazės vaidina skirtingą vaidmenį sujungiant naują informaciją į prisiminimus. Jei jūsų miegas sutrinka, tai trukdo šiems ciklams. Kai esate mieguistas, dažnai galite pamiršti dalykus. O mieguistumo sukeltas nesugebėjimas susikaupti dar labiau silpnina atmintį. „Jei negalite susikoncentruoti ties tuo, kas yra po ranka, tai nepateks į jūsų trumpalaikę ir ilgalaikę atmintį"", - sako Allison T. Siebern, mokslų daktarė, nemigos ir elgesio miego stipendininkė. 3. Blogas miegas apsunkina mokymąsi. Miego trūkumas veikia ir jūsų gebėjimą mokytis. Kadangi negalite taip gerai susikaupti, tampa sunkiau įsisavinti informaciją, negalite mokytis efektyviai. Tai taip pat veikia atmintį, kuri yra būtina mokymuisi. Vaikams mieguistumas gali sukelti ir hiperaktyvumą, kas taip pat trukdo mokytis. Paaugliai gali prarasti dėmesį, kruopštumą ir atmintį, o tai rimta kliūtis sužibėti mokykloje. Didžiausias mieguistumo pavojus: sulėtėjęs reakcijos laikas. Tai tampa gyvybiškai pavojinga vairuojant, atliekant darbus ar kitas užduotis, į kurias reikia greitai reaguoti. Miego trūkumas padidina ir alkoholio poveikį žmogaus organizme. Didelė rizika taip pat gresia pamaininiams darbuotojams, kurie dirba naktimis arba dirba ilgas ar nereguliarias valandas, ir žmonėms, sergantiems negydytais miego sutrikimais, tokiais kaip miego apnėja ir narkolepsija. 2009 m. tyrime, atliktame su JAV karo akademijos Vest Pointe kariūnais, Teksaso universiteto Ostine mokslininkai nustatė, kad miego trūkumas trukdo integruoti informaciją. Tai yra proto funkcija, kuri labai priklauso nuo sekundės dalies, nuojautos sprendimų. Tyrėjai pažymėjo, kad tai gali kelti ypatingą susirūpinimą ugniagesiams, policijos pareigūnams, kareiviams ir kitiems, kurie dažnai patiria miego trūkumą.","Portale webmd.com aptariama, kaip miego trūkumas gali pakenkti pažintiniams gebėjimams, emocinei sveikatai ir darbo našumui, taip pat pabrėžia miego svarbą atminčiai ir mokymuisi. Miego mokslininkai teigia, kad nepakankamas miegas lėtina reakcijos laiką, didina riziką atliekant užduotis ir silpnina gebėjimą priimti sprendimus."
"„Lietuva, Latvija ir Estija pasisakė prieš paliaubas Ukrainoje. Jos baiminasi, kad „nenugalėta"" Rusijos kariuomenė įsiverš į jas. Kalbate apie Putiną š*dą metų metus, o dabar išsigandote, hahaha. Turėtumėt bijoti, mes ištaisysime SSRS klaidas"", - atvirai grasinama prokremliškame socialinio tinklo X kanale. Prie šio įrašo pridėtas žemėlapis, kuriame nurodytos Rusijos ir Baltarusijos galimos invazijos į Baltijos šalis kryptys. „Zapad"" pratybos Iškraipė ministrų mintį Iškreiptų teiginių apie Baltijos šalių nenorą paliauboms šaltiniu tapo kovo pabaigoje leidinyje „Financial Times"" paskelbta publikacija, kurioje teigiama, kad Baltijos šalių gynybos ministrai įspėjo dėl Rusijos keliamų grėsmių. Estijos gynybos ministras Hanno Pevkuras sakė „Financial Times"", jog pasibaigus karui Ukrainoje Rusija greitai perskirstys savo pajėgas, dėl ko grėsmės lygis staigiai išaugs. Lietuvos krašto apsaugos ministrė Dovilė Šakalienė antrino jam kalbėdama, kad neturėtume daug vilčių dėl Rusijos taikos noro. „Nesiguoskime iliuzijomis. Neapgaudinėkime savęs manydami, kad Rusija sustos ties Ukraina"", - sakė ji. „Po paliaubų Rusija išnaudos šį laiką savo kariniams pajėgumams stiprinti. Jie jau dabar turi didžiulę, mūšiuose patyrusią kariuomenę, kuri dar labiau išaugs"", - kalbėjo D.Šakalienė. Tačiau nei vienas ministrų nepasisakė prieš paliaubas ar karo Ukrainoje pabaigą - jie kalbėjo apie būtinybę Baltijos šalims ginkluotis ir būti pasiruošus galimoms atakoms. Pauliaus Peleckio / BNS nuotr./Dovilė Šakalienė Bedė pirštu į Rusijos militarizaciją D.Šakalienė yra ne kartą akcentavusi, kad nepriklausomai nuo karo Ukrainoje baigties, Rusija išliks ilgalaike grėsme. „Nepriklausomai nuo karo baigties Ukrainoje Rusija išliks ilgalaike grėsme. Todėl būtina ne tik išlaikyti paramą Ukrainai, bet ir skubiai ženkliai didinti gynybos biudžetą bei investuoti į gynybos pramonę"", - kovo gale išplatintame Krašto apsaugos ministerijos (KAM) pranešime cituojama D.Šakalienė. Apie tai, ką reikštų Baltijos šalims paliaubos Ukrainoje, ministrė kalbėjo ir duodama interviu „Euronews"" televizijai. „Mes žinome, kad kai ateina rusai, geriausiu atveju būsite įkalinti arba ištremti. Tačiau greičiausiai būsite prievartaujami, kankinami ir žudomi. Būtent tokia grėsmė šiuo metu kyla Europai. Jei suprantame, kad aktyvios fronto linijos sustabdymas Ukrainoje reikštų, jog Rusija iš karto paspartins savo pajėgų telkimą kitam imperialistinės ekspansijos etapui, tai reiškia, kad turime labai trumpą laiką pasiruošti"", - akcentavo D.Šakalienė interviu metu. Šių metų sausį Lietuvoje susitikę Baltijos šalių krašto apsaugos ministrai sutarė, kad 3 proc. nuo BVP gynybai turėtų būti naujosios NATO šalių grindys ir pabrėžė būtinybę skubiai stiprinti Europos gynybinius pajėgumus panaudojant tam visas esamas Europos Sąjungos priemones (investicijas į gynybos pramonę, gamybos plėtrą, gynybos finansavimo didinimą) ir kuriant naujus finansavimo mechanizmus ES lygmeniu. „Reuters""/„Scanpix""/Vladimiras Putinas 15min verdiktas: melas. Buvo specialiai iškraipytos politikų mintys. Tiek Estijos, tiek Lietuvos gynybos ministrai interviu metu kalbėjo apie būtinybę ruoštis Rusijos agresijai, apie nepritarimą paliauboms užsiminta nebuvo. Publikacija parengta 15min bendradarbiaujant su „Meta"", kuria siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","Baltijos šalys nepasakė, kad yra prieš paliaubas Ukrainoje, o jų gynybos ministrai akcentavo būtinybę pasirengti galimai Rusijos agresijai, tačiau prokremliškas kanalas tyčia iškraipė jų pasisakymus, teigdamas priešingai."
"Ten, palaidai gyvendamas, išeikvojo savo lobį. Kai viską išleido, toje šalyje kilo baisus badas, ir jis pradėjo stokoti. Tada nuėjo pas vieną šalies gyventoją ir stojo jam tarnauti. Tasai jį pasiuntė į laukus kiaulių ganyti. Jis geidė prikimšti pilvą bent ankščių jovalo, kurį ėdė kiaulės, tačiau nė to jam neduodavo. Tada susimąstė ir tarė: 'Kiek mano tėvo samdinių apsčiai turi duonos, o aš čia mirštu iš bado! Kelsiuos, eisiu pas tėvą ir sakysiu: 'Tėve, nusidėjau dangui ir tau. Nesu vertas vadintis tavo sūnumi. Priimk mane bent samdiniu!' Jis pasiryžo ir iškeliavo pas tėvą. Tėvas pažino jį iš tolo, labai susigraudino, pribėgo prie jo, puolė ant kaklo ir pabučiavo. O sūnus prabilo: 'Tėve, nusidėjau dangui ir tau. Nebesu vertas vadintis tavo sūnumi...' Bet tėvas įsakė tarnams: 'Kuo greičiau atneškite geriausią drabužį ir apvilkite jį. Užmaukite jam ant piršto žiedą, apaukite kojas! Atveskite nupenėtą veršį ir papjaukite! Puotaukime, linksminkimės! Nes šis mano sūnus buvo miręs ir vėl atgijo, buvo pražuvęs ir atsirado'. Ir jie pradėjo linksmintis. Tuo metu vyresnysis sūnus buvo laukuose. Eidamas namo ir prisiartinęs prie sodybos, išgirdo muziką ir šokius. Jis pasišaukė tarną ir paklausė, kas čia dedasi. Tas jam atsakė: 'Sugrįžo tavo brolis, tai tėvas liepė papjauti nupenėtą veršį, kad sulaukė jo sveiko'. Tada šis supyko ir nenorėjo eiti namo. Tėvas išėjęs pradėjo vadinti jį vidun. O jis atkirto tėvui: 'Štai jau tiek metų tau tarnauju ir niekad tavo įsakymo neperžengiau, o tu man nė karto nesi davęs nė ožiuko pasilinksminti su draugais. Bet vos tik sugrįžo šitas tavo sūnus, prarijęs tavąjį turtą su kekšėmis, tu tuojau jam papjovei nupenėtą veršį'. Tėvas atsakė: 'Vaikeli, tu visuomet su manimi, ir visa, kas mano, yra ir tavo. Bet reikėjo puotauti bei linksmintis, nes tavo brolis buvo miręs ir vėl atgijo, buvo žuvęs ir atsirado!'"" (Iš Evangelijos pagal Luką 15,1-3. 11-32)"" Tėvas Dažnai šis Jėzaus palyginimas vadinamas „Evangelijos širdimi"", „Evangelija Evangelijoje""… Sakytume, Viešpats jį pasakė, norėdamas radikaliai pakeisti mūsų požiūrį į Dievą. Jėzus bus pasmerktas būtent už tai, kad atskleidė tokį Dievo veidą, kokio iki tol niekas nė nedrįso įsivaizduoti. Drauge tai ir pastoracinis pamokymas, kaip reikia priimti paklydusius, nusidėjėlius… Jėzus bus pasmerktas būtent už tai, kad atskleidė tokį Dievo veidą, kokio iki tol niekas nė nedrįso įsivaizduoti. Tėvas turi du sūnus. Vieną dieną jaunesnysis išeina iš namų, tačiau reikalauja iš tėvo savo palikimo dalies, tarsi tėvas jau būtų miręs. Tikriausiai sūnus ne itin gerbė savo tėvą. Tačiau tėvas jam nusileidžia, dalijasi savo turtu ir išleidžia. Vyresnysis brolis lieka, tvirtai įsikibęs savo pareigų, namų ir darbo. Panašu, kad ir jis taip pat neturėjo geros nuomonės apie tėvą. Jis jam buvo žmogus, kuris įsakinėja, kuriam reikia paklusti, bet kurio negalima mylėti. Vyresnysis sūnus paklūsta tėvui ne iš meilės, bet iš pareigos, atsisakydamas laisvės dėl iliuzinės ištikimybės. Abu sūnūs skiriasi vienas nuo kito tuo, kaip išgyvena savo santykį su tėvu, tačiau iš tiesų jie yra siaubingai panašūs. Palyginime abu broliai niekada nesusitinka. Vyresnysis, apimtas nuoskaudos, niekada nevadina jaunesniojo broliu, bet, jam sugrįžus, kreipiasi į tėvą lediniu tonu: „Šitas tavo sūnus, prarijęs tavąjį turtą su kekšėmis"". Ar girdime šiuose žodžiuose neapykantą? Be to, kas vyresniajam pasakė, kad brolis viską išleido prostitutėms? Abu sūnūs turi iškreiptą požiūrį į savo tėvą, kaip ir mes dažnai turime iškreiptą požiūrį į Dievą. Jaunesnysis galvoja, kad gyvenimas yra tiesiog linksmas, tačiau netrukus susiduria su tikrove. Jis pasiekia dugną: atsiduria pačiame niekingiausiame darbe: kiaulių, nešvarių gyvulių, prižiūrėtojo. Išgyvendamas tą bedugnės akimirką jis „ateina į protą"", tačiau neatgailauja. Jis grįžta tik todėl, kad neturi kitos išeities, ir repetuoja kalbą, kaip paprašyti atleidimo. Jis nežino, kad tėvas, nors ir matydamas, kaip sūnus išsižada savo gyvenimo, jo nenubaus, bet priims su malone, pranokstančia bet kokius lūkesčius. Sūnus nesupranta, kad namuose jo laukia ne kerštas, o nenuspėjama ir didžiulė atleidimo dovana. Sūnus nesupranta, kad namuose jo laukia didžiulė atleidimo dovana. Vyresnysis sūnus yra apimtas pykčio. Jam atrodo, kad tėvas jį išduoda, ignoruoja. Jis visada dirbo, klausė tėvo, tačiau dabar, kai, viską praradęs, grįžo brolis, tėvas jam surengia vakarėlį… Atrodo, kaip galėtume jį kaltinti? Jis, atidavęs viską, visas savo jėgas, niekada negavo jokio atlygio. Vyriausiasis sūnus, kaip ir mes, tikisi, kad vieną dieną už visą parodytą pasiaukojimą bus atlyginta. Galbūt, Dievas prisimins Mišias, į kurias ėjome, išklausytas katechezes, padarytus gerus darbus?… Jis stovi lauke ir pyksta, bet tėvas vėl išeina pas jį. Jis eina ieškoti sūnaus, pakviesti jį vidun ir pasidalyti džiaugsmu dėl brolio, kuris dabar tapo nauju žmogumi… Ir čia Lukas sustoja… Šis palyginimas tarsi neturi pabaigos. Ar vyresnysis sūnus persigalvos? Ar jaunesnysis ateis parsivesti brolio ir pakviesti švęsti kartu? To mes nežinome. Žinome tik tai, kad yra vilties ir tiems, kurie pasielgė neteisingai, ir tiems, kurie stengėsi viską daryti teisingai, bet suprato, kad to nepakanka, kad būtų tikrai laimingi. Pasirinkimas yra mūsų rankose. Tik nuo mūsų priklauso, ar prisijungsime prie šventės, ar liksime nuošalyje. O dabar pažvelkime į tėvą, kurio poelgius evangelistas nusako penkiais veiksmažodžiais, kuriuose užkoduotas Dievo požiūris į nusidėjėlius. „Pamatė""… „pasigailėjo""… „pribėgo""… „puolė ant kaklo""… „pabučiavo""… Sūnus pradeda parengtą kalbą, tačiau nesuspėja jos užbaigti. Nėra laiko piktintis, kam gaišti minutes barant? Tėvui nerūpi, ar sūnus atgailauja, jis neleidžia jam kalbėti, stipriai jį apkabina, taip suteikdamas atleidimą. Toks yra Dievas - Tėvas, kuris myli savo sūnaus laisvę, tačiau visuomet laukia jo sugrįžtant. Toks yra Dievas - Tėvas, kuris myli savo sūnaus laisvę, tačiau visuomet laukia jo sugrįžtant. Dievui prarasti nors vieną sūnų yra begalinis praradimas. Jis, Dievas, neturi sūnų, kuriuos galėtų prarasti. Jis yra Tėvas, kuris ne priekaištauja, bet apkabina. Jis nežino, ką daryti su mūsų pasiteisinimais, nes Jo žvilgsnis nemato sūnaus nuodėmės, Jis žvelgia anapus jos. Jokių priekaištų, jokio apgailestavimo, jokio gailesčio: tai šventės metas! Jis nori atstatyti visą paklydėlio orumą: „Kuo greičiau atneškite geriausią drabužį ir apvilkite jį. Užmaukite jam ant piršto žiedą, apaukite kojas!"" Galiausiai Jis išeina pasimelsti pas vyriausiąjį sūnų, kuris turi tarno, o ne sūnaus širdį, mėgindamas paaiškinti ir pasiaiškinti, o galiausiai nežinia, ar Jam tai pavyko. Dievas nėra teisingas, Jis yra daugiau: Jis yra Meilė, Jis yra Gailestingumas. Ar mes tikime į tokį Dievą?","Šis pasakojimas iš Evangelijos pagal Luką vaizduoja tėvo ir dviejų sūnų santykius, pabrėždamas Dievo meilę ir gailestingumą. Jaunesnysis sūnus, iššvaistęs savo palikimą, sugrįžta pas tėvą tikėdamasis bent samdinio vietos, tačiau tėvas jį sutinka su meile ir"
"„Furioza: pašėlusio Makso saga"" („Furiosa"", 2024) Kaip sako garsios reklamų antraštės, tiesiai iš didžiųjų kino ekranų į jūsų namus atkeliavo didysis metų blokbasteris, legendino „Pašėlusio Makso"" kūrėjo George'o Millerio naujausia apokaliptinės sagos istorija. Smagu, kad tik šių metų gegužės mėn. Kanų kino festivalyje pristatytą veiksmo filmą jau galima pasižiūrėti ir patogiai savo namų kino ekranuose. Šioje dalyje, kaip jau ir įprasta, pilnai nuspaudę gazo pedalą, artimiau susipažinsime su viena įspūdingiausių sagos herojų, bebaime kovotoja ir būsima imperatore Furiosa. Filme sužinosime kaip jauna mergina, užaugusi distopiniame chaose, tapo viena nuožmiausių ir šaltakraujiškiausių šios visatos kovotojų už teisybę. Būkite pasiruošę pilnam pagrindinės herojės įniršiui ir niekada nesustojančiam veiksmui. Nuoroda į veiksmo filmą „Furioza: pašėlusio Makso saga"" Telia play nuotr./FURIOSA „Taylor Swift Vs Scooter Braun: Bad Blood"" (2024) Tikrai esate viena ausimi girdėję, jog šiuo metu populiariausia pop muzikos žvaigždė Taylor Swift neturi jokių teisių į pačius pirmuosius savo šešis muzikos albumus, kuriuose apdainuoja asmeninius išgyvenimus ir (ne)laimingas meiles. Kas čia nutiko ir kodėl dainininkei nepriklauso jos pačios parašytos dainos? Ir kas tas kontraversiškai vertinamas Scooteris Braunas, kuris 2019 metais už beveik 300 milijonų dolerių nusipirko teises į „visą dainininkės jaunystę"". Šioje dviejų dalių dokumentikoje, apžvelgiant abi medalio puses, argumentuotai aptariamas pats skandalingiausias pastarojo dešimtmečio muzikos verslo skandalas pasaulyje. Jums beliks nuspręsti, kas kaltas ir kieno pusėje tiesa. Nuoroda į dviejų serijų dokumentiką „Taylor Swift Vs Scooter Braun: Bad Blood"" Telia play nuotr./Taylor Swift vs Scooter Braun: Bad Blood „Geri vyrukai"" („Goodfellas"", 1990) Neabejotinai vienas geriausių visų laikų kriminalinių filmų, režisuotas paties legendinio režisieriaus Martino Skorsezės. Juostos siužetas paremtas amerikiečių rašytojo Nicholo Pileggi knyga „Wiseguy"", kurioje aprašomas realių gangsterių gyvenimas bei pagrindinis herojus Henris Hillas, vėliau tapęs teisėsaugos informatoriumi. Pasirinkę šį filmą vakaro programai tikrai būsite nustebinti aktorių virtuoziškumu, ne paslaptis, jog daugelis ikoniškų šios juostos scenų buvo improvizuotos tiesiog filmavimo aikštelėje. Išlaikant istorijos autentiškumą, juosta buvo filmuojama išskirtinai Niujorke ir Naujajame Džersyje, kai kurios scenos buvo filmuotos ir tikrųjų gangsterių namuose. Ši kino juosta įkvėpė ir daugybę po jo sekusių gangsteriškų filmų bei serialų, net ir žymiųjų „Sopranų"" kūrėjas pripažino, jog legendinį serialą sukūrė įkvėptas „Gerų vyrukų"". Nuoroda į kriminalinį filmą „Geri vyrukai"" Telia play nuotr./„Geri vyrukai"" („Goodfellas"", 1990) „Call Me Country. Beyonce ir Nešvilio atgimimas"" („Call Me Country: Beyoncé & Nashville's Renaissance"", 2024) Šiais metais sukurta dokumentika pristato kantri muzikos žanrą ir pop dainininkę Beyonce Knowles, kurios kantri albumas „Cowboy Carter"" tapo pirmuoju juodaodės moters albumu, patekusiu į įtakingo „Billboard"" sąrašo viršūnes. Dokumentika atskleidžia juodaodžių atlikėjų padėtį konkurencingame kantri muzikos pasaulyje Nešvilio mieste, bei pabrėžia, koks didelis žingsnis pripažinimo link buvo žengtas su šia dainininkės sėkme. Nuoroda į dokumentinį filmą „Call Me Country. Beyonce ir Nešvilio atgimimas"" Telia play nuotr./„Call Me Country. Beyonce ir Nešvilio atgimimas"" („Call Me Country Beyoncé & Nashvilles Renaissance"", 2024) „Trys įtemptos dienos"" („The Next Three Days"", 2010) Įkvėptas 2008 metų prancūziško filmo „Pour elle"", amerikiečių režisierius Paulas Haggis sukūrė amerikietiškąją juostos versiją. Filme susipažįstame su Džonu Brenanu, koledžo profesoriumi, kurio gyvenimas apsiverčia aukštyn kojom, kuomet jo žmona Laura yra apkaltinama žmogžudyste. Žmonos gynybai žlungant, Džonas nusprendžia ją nuo kalėjimo gelbėti pats, žinoma, metodai nelabai legalūs, tačiau, vyras pasiryžęs bet kam. Juostos režisierius pripažino, jog šį filmą sukurti jį paskatino moralinė dilema, kuomet žmogus turi nuspręsti, ką jis pasiryžęs padaryti, jog išgelbėtų savo šeimą. Viso filmo metu ir jūsų nepaleis moraliai bei etiniai klausimai, kuomet atsakymų į juos reikės ieškoti pažeidžiant įstatymus. Nuoroda į veiksmo trilerį „Trys įtemptos dienos""","Santrauka: Straipsnyje pristatomi keli filmai ir dokumentikos, įskaitant „Furioza“, „Taylor Swift Vs Scooter Braun: Bad Blood“, „Geri vyrukai“, „Call Me Country: Beyoncé & Nashville's Renaissance“ ir „Trys įtemptos dienos“. Kiekvienas kūrinys siūlo unikalią istoriją, nuo veiksmo ir muzikos verslo skandalų iki istorinių muzikos dokumentikų"
"Avinas 15min nuotr./Avinas Šiandien laukia daugybė galimybių. Svarbu išlikti atviriems naujoms idėjoms ir nesibaiminti priimti sprendimus. Galite atrasti naujų kelių, kurie padės jums pasiekti ilgalaikių tikslų. Ryžtas ir energija - jūsų stipriosios pusės. Jautis 15min nuotr./Jautis Jaučiams šiandien reikės daugiau kantrybės. Santykiai su artimaisiais gali būti šiek tiek įtempti, todėl stenkitės įsiklausyti į kitų nuomonę ir vengti per daug įsitraukti į konfliktus. Emocinis balansas bus svarbus, norint išlaikyti ramybę. Dvyniai 15min nuotr./Dvyniai Šiandien bus puikus laikas kūrybiniams sprendimams. Jūsų protas bus aiškus ir greitai reaguos į bet kokias situacijas. Galite atrasti naujų būdų, kaip išreikšti savo idėjas ir pasiekti tikslus. Socialinė aplinka taip pat bus svarbi, todėl nebijokite bendrauti. Vėžys 15min nuotr./Vėžys Vėžiams šiandien gali tekti susidurti su finansiniais iššūkiais. Tai bus puiki diena peržiūrėti savo biudžetą ir susidaryti naujus planus. Jeigu jausitės nepatenkinti, pasistenkite išlikti ramūs ir neskubėkite priimti sprendimų. Liūtas Shutterstock nuotr./Liūtas Liūtai šiandien gali jaustis energingesni nei įprastai. Jūsų charizma pasieks aukštumas, tad pasinaudokite šiuo momentu socialinėms iniciatyvoms. Santykiai su artimaisiais bus palankūs, tačiau atkreipkite dėmesį į detales ir nepamirškite dėkoti už pagalbą. Mergelė 15min nuotr./Mergelė Mergelės gali susidurti su tam tikrais asmeniniais iššūkiais. Tai bus tinkamas laikas peržiūrėti savo prioritetus ir išsiaiškinti, kas jums svarbiausia. Siekite harmoningų santykių su aplinkiniais ir stenkite išlaikyti vidinę ramybę, kad galėtumėte pasiekti savo tikslus. Svarstyklės 15min nuotr./Svarstyklės Svarstyklės šiandien gali gauti svarbių žinių ar pasiūlymų, kurie padės plėtoti jų karjerą. Tai bus laikas daryti svarbius sprendimus ir nepamiršti, kad ne visi žmonės aplink jus yra tokie pat nuoširdūs, kaip galėtų pasirodyti. Skorpionas 15min nuotr./Skorpionas Skorpionams šiandien bus svarbu pasitikėti savo intuicija. Pasitikėkite savo jausmais ir leiskite sau priimti sprendimus pagal savo širdį. Asmeniniai santykiai gali tapti šiltesni, tačiau būkite atsargūs, kad nenuklystumėte į manipuliacijas. Šaulys 15min nuotr./Šaulys Šauliai šiandien galės pasimėgauti emociniu stabilumu. Jūsų energija bus nukreipta į darbus ir kūrybą. Daugiau pasitikėjimo savimi leis jums pasiekti tikslų. Tuo pačiu būkite atidūs ir dėmesingi aplinkiniams - tai padės užmegzti tvirtus ryšius. Ožiaragis Ožiaragis Ožiaragiai gali jausti didelį spaudimą ir atsakomybę, tačiau šiandien jūsų pastangos bus vertinamos. Nebijokite imtis lyderystės vaidmens ir parodyti savo gebėjimus. Apsvarstykite ilgalaikius tikslus ir planus, nes šiandien yra tinkamas laikas analizei. Vandenis 15min nuotr./Vandenis Vandeniai šiandien gali susidurti su vidiniais konfliktais. Būkite atsargūs, priimdami sprendimus, nes per greitas pasirinkimas gali sukelti problemų. Santykiai su artimaisiais gali būti šiek tiek įtempti, tačiau tai tik laikinai jei būsite kantrūs. Žuvys 15min nuotr./Žuvys Žuvims šiandien bus puikus laikas apmąstyti savo ateities planus. Tai, ką pradėsite šiandien, gali turėti ilgalaikį poveikį jūsų gyvenimui. Būkite atidūs detalėms ir nebijokite pasikliauti savo intuicija. Emocinis ryšys su kitais bus stiprus ir teigiamas. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šiame tekste apžvelgiami skirtingų zodiako ženklų horoskopai, nurodant, kokie iššūkiai ir galimybės jų laukia šiandien. Taip pat pabrėžiama, kad horoskopai yra astrologijos sritis, kuri dažnai skaitoma siekiant geriau suprasti save arba kaip pramoga, ir kviečiama į juos žiūrėti kriti"
"Tai buvo ketvirtas neplanuotas 88 metų popiežiaus pasirodymas pastarosiomis dienomis - įskaitant ketvirtadienio pasirodymą Šventojo Petro bazilikoje - nepaisant to, kad gydytojai ragino jį ilsėtis. Šeštadienį jis meldėsi prie Mergelės ikonos Švč. Mergelės Marijos Didžiosios bažnyčioje, sakė spaudos tarnyba, Verbų sekmadienio išvakarėse, krikščionims pradedant Didžiąją savaitę, kurią po savaitės vainikuos Velykų sekmadienis. Praėjusią savaitę argentinietis pontifikas pasirodė Šventojo Petro bazilikoje ir pasveikino tikinčiuosius, o trečiadienį surengė ne mažiau netikėtą privačią audienciją su atvykusia britų karališkąja pora - karaliumi Charlesu III (Karoliu III) ir karaliene Camilla (Kamila). Ketvirtadienį jis vėl atvyko į Šventojo Petro bažnyčią apžiūrėti renovacijos darbų. Pranciškus, nuo 2013-ųjų vadovaujantis 1,4 mlrd. pasaulio katalikų, kovo 23 dieną grįžo į savo patalpas Vatikane po penkių savaičių, praleistų Romos Gemelli (Džemelo) ligoninėje, kur buvo gydomas nuo dvipusio plaučių uždegimo. Penktadienį Vatikanas pranešė, kad jo balsas ir judrumas gerėja, tačiau perspėjo, kad dar per anksti kalbėti apie tai, ar jis dalyvaus pasirengimo Didžiajai savaitei, kuri po savaitės baigsis Velykų sekmadienį, renginiuose. Nepaisant to, Vatikanas penktadienį teigė, kad „tai, jog jis vis dar sveiksta, nereiškia, kad jis negali išeiti"". Tačiau Verbų sekmadienio Mišioms vadovaus kardinolas Leonardo Sandri (Leonardas Sandris).","88 metų popiežius pastarosiomis dienomis aktyviai pasirodo viešumoje, nepaisydamas gydytojų rekomendacijų pailsėti, įskaitant dalyvavimą Šventojo Petro bazilikoje ir susitikimą su britų karališkąja pora. Nors jo sveikata gerėja po plaučių uždegimo gydymo, Verbų sekmadienio Mišioms vadovaus kardinolas Leonardo Sandri."
"Investuoja ne tik į savo, bet ir kitų gerovę Pasak eksperto, klientai dažnai ima paskolą kito turimo būsto remontui ar rekonstrukcijai. „Klientai dažnai renkasi suteikti antrą kvėpavimą tėvų, senelių ar kitų šeimos narių turtui. Tam jie išskirtinai renkasi „paskolą idėjoms"" ir įsigyja naujų baldų, atnaujina interjerą ar net įrengia sodą. Kas tai bebūtų, visada džiugu matyti, kad investuojame ne tik į savo, bet ir artimųjų gerovę"", - pasakoja E.Jurevičius. Kita populiari tokių paskolų paskirtis - būstas užsienyje. Vis daugiau klientų renkasi vilas bei butus Ispanijoje ar Italijoje - savo ramybės kampelį, kuriame gali pailsėti. „Kitais atvejais žmonės skiria pinigus sodo nameliams, vasarnamiams, žemės ūkio paskirties sklypams, kurie ilgainiui tampa šeimos poilsio ar net verslo erdvėmis. Dar kitais kartais įsigyja NT, kuris yra ne gyvenamosios paskirties - pavyzdžiui, viešbučio paskirties apartamentai arba įrengtas gyvenamasis namas garažo ar ūkinio pastato patalpose"", - teigia ekspertas. Yra pasitaikę ir tokių atvejų, kai klientai šios paskolos lėšomis finansavo visiškai netikėtus planus - įsigijo privatų lėktuvą, investavo bei skyrė pinigus plastinės chirurgijos procedūroms. Tai tik įrodo, kad visų mūsų svajonės ir siekiai atrodo skirtingai, o „paskola idėjoms"" gali prisitaikyti prie tokios įvairovės, priduria E.Jurevičius. Paskola bet kokiems poreikiams Paskola idėjoms išsiskiria tuo, kad ji nėra siejama su jokia konkrečia preke ar paslauga. Tai reiškia, kad lėšas klientai gali panaudoti bet kuriai savo svajonei įgyvendinti - nuo interjero atnaujinimo ar verslo idėjų iki asmeninių, su poilsiu ar sveikata susijusių projektų. „Paskola idėjoms - tai paskola, kurią galime gauti įkeitę nuosavą gyvenamosios paskirties nekilnojamąjį turtą. Ji gali būti patrauklesnė tiems, kurie planuoja didesnės vertės pirkinius ar projektus, kadangi suteikia galimybę pasiskolinti didesnę sumą ilgesniam laikotarpiui bei geresnėmis palūkanomis, palyginti su įprasta vartojimo paskola"", - sako E. Jurevičius. Anot jo, būtent lankstumas ir galimybė planuoti didesnį biudžetą leidžia šią paskolą pritaikyti įvairioms gyvenimo situacijoms. Todėl galite priimti sprendimus laisvai, atsižvelgti į savo asmeninius poreikius ir pildyti svajones, kurios nebetelpa į visuomenei įprastus rėmus.","Ekspertas E. Jurevičius teigia, kad „paskola idėjoms“ leidžia klientams finansuoti įvairius projektus, nuo būsto renovacijos iki asmeninių svajonių, tokių kaip NT užsienyje ar net plastinė chirurgija, suteikiant lankstumo ir didesnio biudžeto planavimo galimybes."
"Idėja, kilusi iš rūpinimosi ateities kartomis „Visada aktyviai dalyvavau ieškant būdų parodyti vištienos išskirtinumą, jos mėsos kokybę ir teigiamą poveikį sveikatai bei aplinkai. Norėjosi kalbėti apie tai, kam iki šiol buvo mažai dėmesio skiriama ne tik ES, Lietuvoje, bet ir visame pasaulyje. Tuomet, būdamas jaunas tėtis, pradėjau galvoti, ką galėčiau palikti savo vaikams, ėmiau domėtis sveiku gyvenimo būdu bei sveikais produktais. Taip atsirado be antibiotikų užaugintos vištienos idėja"", - dalijasi S.Petkevičius. Jis prisimena, kad jau daugiau nei prieš dešimtmetį buvo keletas straipsnių ir iniciatyvų, susijusių su didėjančiu žmonių atsparumu antibiotikams. Viena svarbiausių buvo programa „Viena sveikata"", kurios esmė - veterinarijos ir žmonių medicinos bendradarbiavimas. Abiejų sričių atstovai pradėjo kartu kalbėti apie tai, kad reikia spręsti atsparumo antibiotikams problemą. „Antibiotikų išradėjas Alexanderas Flemingas kažkada pasakė, kad ateis laikas, kai antibiotikai nebeveiks, nes bakterijos pripras prie jų poveikio. Ši mintis versle tapo svarbiu įkvėpimo šaltiniu. Į galvą atėjo supratimas, jog būtina vartotojams tai paaiškinti, šviesti juos šia tema. Tik per geresnį supratimą galima mažinti perteklinį antibiotikų naudojimą ir didinti sąmoningumą. Galiausiai šis projektas gimė iš paprasto, bet svarbaus noro - kurti tvaresnį gyvenimą tiek mums patiems, tiek ateities kartoms"", - sako paukštininkystės specialistas. Vilniaus paukštyno nuotr./Paukštininkystės atstovas: „Antibiotikų atsisakymo idėja kilo supratus, kokia didelė tai problema"" Reikšmingai mažina antibiotikų naudojimą Naujausioje Europos vaistų agentūros (EVA) ataskaitoje atskleidžiama, kad pastarąjį dešimtmetį daugelyje Europos šalių antibiotikų naudojimas gyvulininkystėje reikšmingai sumažėjo - vidutiniškai beveik perpus, daugiausia - paukštininkystės sektoriuje. Šiandien paukštynuose sudaromos išskirtinės auginimo sąlygos, todėl paukščiai auga sveiki ir jiems nereikia gydymo antibiotikais. Paukščių sveikata ir gerovė yra užtikrinamos kompleksinėmis priemonėmis - tokiomis kaip optimalus aplinkos valdymas, griežtas higienos standartų laikymasis, veterinarijos priežiūra ir aukščiausios kokybės lesalų naudojimas. Paukščiai auginami erdviose ir natūralios šviesos nestokojančiose paukštidėse, o jų auginimo sąlygos nuolat stebimos ir vertinamos, kad būtų užtikrinta paukščių gerovė. Kaip aiškina S.Petkevičius, kuris yra ir Europos paukštininkystės asociacijos AVEC Tvarumo darbo grupės vadovas, antibiotikų mažinimas - svarbus tvarumo žingsnis, nes jų perteklinis naudojimas gali daryti neigiamą poveikį dirvožemiui bei vandens ekosistemoms. Be to, per didelis antibiotikų naudojimas gali lemti atsparių bakterijų atsiradimą, šios gali patekti į maistą ir žmogaus organizmą, dėl to ligos tampa sunkiau gydomos. Tai kelia rimtą pavojų visuomenės sveikatai - atsparumas vaistams jau dabar yra viena didžiausių pasaulinių sveikatos problemų. Augantis vartotojų susidomėjimas „Prieš keletą metų daugelis vartotojų dar nesuprato, kodėl vištiena be antibiotikų yra tokia svarbi. Šiandien matome milžinišką pokytį: žmonės tampa vis sąmoningesni, vertina kokybę ir renkasi sveikesnius produktus"", - sako S.Petkevičius. Vilniaus paukštyno nuotr./Paukštininkystės atstovas: „Antibiotikų atsisakymo idėja kilo supratus, kokia didelė tai problema"" Didėjantis pasitikėjimas Vilniaus paukštyno produkcija rodo, kad vartotojai ieško ne tik skanios, bet ir atsakingai užaugintos mėsos. Tai patvirtina ir paties paukštininkystės eksperto šeimos pasirinkimai. „Mano vaikai kasdien valgo Vilniaus paukštyno be antibiotikų užaugintą vištieną - esu visiškai tikras dėl jos kokybės ir saugumo"", - priduria S.Petkevičius.","S. Petkevičius dalijasi, kaip jo rūpestis ateities kartomis ir supratimas apie antibiotikų perteklinio naudojimo problemas paskatino sukurti be antibiotikų užaugintos vištienos idėją. Ši iniciatyva, skatinanti tvarumą ir vartotojų sąmoningumą, remiasi geromis paukščių auginimo sąlygomis, mažina antibiotikų naudojimą ir"
"Agnė Turskienė portalą Žmonės.lt patikino, kad Mato Maldeikio žinutė apie santykių krizę tebuvo pokštas. Pasak moters, taip papokštauti nuspręsta pasirodžius informacijai, neva Matas per Naujuosius paryčiais kažkur važiavo, naudodamasis pavežėjų paslaugomis. Poros teigimu, tai yra „melagiena"". „Mato įrašas buvo pajuokavimas, reaguojant į absurdišką melagieną apie jo tariamą „šventimą"" iki 5:30 val. ryto, kai „Boltas"", nuskaitydamas mėnesinį aptarnavimo mokestį, netikėtai sukėlė antraštes apie kelionę Naujųjų metų rytą. Kadangi žinojau, kad tuo metu Matas jau tikrai ilsėjosi po darbo, grižus tiesiog uždaviau keletą klausimų, iš kur sklinda tokia klaidinanti informacija. Supratau, pasijuokiau, ir tiek. Dabar grįžkime prie darbų. O jei kada nors ir kraustysiuosi, tai tikrai ne dėl melagienų žiniasklaidoje"", - portalui Žmonės.lt aiškino A.Turskienė. Eriko Ovčarenko / BNS nuotr./Agnė Turskienė, Aušra Maldeikienė Agnei antrino ir Mato mama Aušra Maldeikienė. „Vakar mes visi mirėme juokais. Tada Matas pasakė „nu aš jiems parodysiu""... Vis dėlto, prieš kažką darant, kalbant, filosofuojant, reikia truputį pajausti pasaulį. Žmonės gyvena ne pirmus metus kartu, ji yra labai protinga, mažai tokių protingų moterų mačiau, man atrodo, ši idėja irgi buvo jos. Nieko ten nevyksta. Jie gyvena Mato bute, tai sunku patikėti, kad Matas susirenka daiktus ir išeina"", - Žmonės.lt sakė Aušra. ​ Kaip jau rašė Žmonės.lt, Matas Maldeikis įrašą apie jo ir širdies draugės Agnės Turskienės santykius neva ištikusią krizę paviešino trečiadienio rytą. ​„Gal kas turit nuomai vieno kambario butą Vilniuje, nuo kurio netoli su „Boltu"" pašokt iki Seimo? Kaip sužinojau po „Auksinių svogūnų"", esu eilinė šeškė, nors, neslėpsiu, save vertinau geriau. Pakabinau dešimkę. Pasakysiu tiesą - ji tobula moteris visomis prasmėmis. Crazy-beautiful matrica, kuria visada remiuosi santykiuose (pridedu Jums žiniai nuorodą komentaruose, pažiūrėkit, pravers) ji buvo unikornas - 1 crazy, 10 beautiful. Maniau, kad gamtoje tokių nebūna. Bet. Kiekviena tobulybė turi Achilo kulną. Agnės Achilo kulnas - ji tiki žiniasklaidos melagienom ir ką rašo internetuose. Nes ten juk nemeluoja. Vakar pažiūrėjo LNK, TV3 ir Lietuvos ryto TV žinias paskaitė DELFI ir 15min, kad pusę šešių aš baliavojau. Aišku, su kitom mergom. Galbūt net svingeriuose, apie kuriuos tiek daug ir išsamiai paskutiniu metu rašo Delfi. Dabar va, sukrauti lagaminai. Nežinau, ar liko to gyvenimo… Laukite tęsinio"", - rašė M.Maldeikis. Eriko Ovčarenko / BNS nuotr./Agnė Turskienė, Matas Maldeikis Komentaruose Matas pridėjo vaizdo įrašą. „Viskas, ką reikia žinoti apie santykius"", - teigė jis: Tiesa, netrukus M.Maldeikis minėtą žinutę ištrynė. Žmonės.lt primena, kad antradienį kilo skandalas, kai žiniasklaidoje paskelbta, kad Matas Maldeikis lapkričio-vasario mėnesiais pavežėjų paslaugoms išleido 952 eurus ir šias keliones siekia kompensuoti. Skelbta, kad tarp tokių kelionių - 74 eurus kainavę pasivažinėjimai Naujųjų metų išvakarėse ir naktį: 17.38 val. ir 23.54 val. bei 01.13 val. ir 05.26 val. Jis taip pat siekia kompensuotis ir keturias keliones per Kūčias bei antrąją Kalėdų dieną. Atitinkamai 13.13 ir 17.10 val. bei 17.18 ir 18.54 val. Trečiadienį savo paskyroje „Facebook"" M.Maldeikis pateikė pasiaiškinimą dėl vienos Naujųjų naktį, 05.26 val., įvykusios kelionės. Anot jo, tai buvo ne kelionė, o „Bolto mėnesio abonentinis mokestis, kuris automatiškai nuskaitomas pirmąją mėnesio dieną ankstyvą rytą"". Seimo narys įdėjo ir sąskaitos, pagal kurią buvo nuskaičiuotas 27,12 euro „Verslo aptarnavimo mokestis"", kopiją. Primename, kad kaip pora ant raudonojo kilimo M.Maldeikis su A.Turskiene debiutavo kovo pabaigoje nufilmuotuose apdovanojimuose „Auksiniai svogūnai"". SKAITYKITE INTERVIU: M.Maldeikio mylimoji Agnė pirmąsyk atvirai - lemtinga pažintis, išgyventos skyrybos ir kodėl bijojo Aušros Kaip paaiškėjo, kartu su M.Maldeikiu „Auksiniuose svogūnuose"" dalyvavusi šviesiaplaukė - jo širdies draugė, kibernetinio saugumo ekspertė Agnė Turskienė. Ant raudonojo kilimo ji pozavo ir su Mato mama A.Maldeikiene.","Mato Maldeikio žinutė apie santykių krizę su Agne Turskiene buvo pokštas, reaguojant į klaidinančią informaciją apie tariamą kelionę Naujųjų metų rytą. Agnė ir Mato mama Aušra patvirtino, kad jokios krizės nėra, o informacija apie jų santykius buvo klaidinga."
"Paroda „Pasaulis yra trikampis"" Jono Meko skersvėjyje įsikūrusioje galerijoje eksponuojama balandžio 7-20 dienomis, o susitikimas su autoriumi numatytas balandžio 14 d. 19 val. Galerininkė Vilma Jankienė kalbina fotografą Vaidotą Mikšį pasitinkant jo personalinę parodą „Pasaulis yra trikampis"". PALAIKYKITE. Paremti 15min kultūrą galite skirdami paramą VšĮ „Penkiolika minučių"". - Kodėl jūsų pasaulis fotografijose yra trikampis? Kiekvienam fotografijos darymo būdui reikalingas dėmesys ir atvirkščiai, technologija gali taip sudominti, kad „prilimpa prie pirštų"" visomis prasmėmis. Ar čia tas atvejis? Ar trikampį pasaulį stebite ir fiksuojate jau seniai? - Tai nutiko netyčia. Prieš septynerius metus vaikščiojau Vilniuje, ant peties kabojo mano „Arkliukas"" - pusiau savadarbis, iš visokių detalių susimontuotas fotoaparatas. Tarp Katedros kolonų pamačiau, kaip pro jas gražiai matyti varpinė. Fotoaparato stovą buvau palikęs namie, nebuvo kur dėtis - atrėmiau fotoaparatą kur pakliuvo ir padariau nuotrauką. Po mėnesio kito ją išryškinus, kažkuo patraukė dėmesį, išsiskyrė tarp kitų, buvo ypatinga. Dar gerą mėnesį niekaip negalėjau suprasti, kodėl. Kol vieną dieną „praregėjau"". Aha! Trikampis! Pabandžiau suprasti, prisiminti, kaip jį išgavau. Pabandžiau kažką panašaus padaryti kitoje vietoje, prie kito pastato su kolonomis. Pavyko, patiko ir vėl. Po kurio laiko paaiškėjo, kad kolonos visai nebūtinos ir kad tų nuotraukų esmė man yra ta besikartojanti trikampė forma. Asmeninio archyvo nuotr./Vaidotas Mikšys. Vilnius, 2017 04 20 Pamažu tai tapo mano kelionių žaidimu, kad ir kur nuvažiuočiau - pradėjau dairytis vietų, kur galėčiau rasti kokį trikampį. Pamažu surinkau visai neblogą jų kolekciją iš įvairių pasaulio vietų. Toks lyg meditacinis procesas - daug dirbti ir stengtis, bet iš esmės pasiekti tą patį rezultatą, tik vis kitoje vietoje. Ir kiekvieną kartą bandyti įsisąmoninti tai, kad kiekviename trikampyje yra užfiksuotas aštuntadalis visatos. Viena aštuntoji visko pasaulyje. Tai yra neįtikėtinai daug! - Papasakokite, kokia yra šio fotografavimo būdo - talpinant vaizdą į trikampį - didžiausi iššūkiai, netikėtumo efektai. Kada padarytą kadrą laikote itin sėkmingu ar nesėkmingu? - Kadangi ieškau idealaus „trikampiškumo"", visada malonu, kai tai pavyksta. Geriausia - kai yra kas nors įdomaus jo viduje arba kai pavyksta tokiu neįprastu kampu užfiksuoti kokį nors žinomą objektą ar gražias architektūros detales. Geometrinė forma savaime apibrėžia erdves, kuriose galiu trikampį rasti. Tai antropogeninės, žmogaus sukurtos erdvės. Tai miestai, pastatai, sienos, rūmai, tvoros, pilys, bažnyčios. Gamtoje tokią formą rasti sunku. Porą kartų yra buvę taip, kad jau maniau radęs gamtinį trikampį, bet pamačius nuotraukas teko nusivilti. Tačiau ir miestuose ne visada lengva. Būna taip, kad nuvažiuoji į kokį naują nelankytą miestą ir jame nerandi nė vienos „trikampės"" vietos. O būna ir taip, kad nežinai, kurią rinktis. Tai labai priklauso nuo architektūros stiliaus ir miestų planavimo ypatumų. Asmeninio archyvo nuotr./Vaidotas Mikšys. Trakų pilis, 2018 07 23 Beje, iš pirmo žvilgsnio tos vietos atrodo netgi labai keturkampės. Jei kas klausia, aš niekada nesakau, kaip gaunasi tokios nuotraukos, noriu, kad žiūrovas suprastų pats. Arba kad nesuprastų - nebūtina gi viską pasaulyje suprasti. Labai įdomu - regis, tai nepriklauso nuo žmogaus profesijos. Tarkim, mergina lingvistė gali pasakyti po akimirksnio, o štai vienas vyrukas inžinierius dabar jau gerą pusmetį suka galvą. Nusivylimų būna įvairių - fotografuoju ant didelio formato fotoplokštelių, tad, žinoma, padarau įprastų proceso klaidų. Tai netyčia apšviečiu, tai nufotografuoju du kadrus ant tos pačios plokštelės. Kai kurios nuotraukos per šviesios, kaip kurios per tamsios - šviesos nematuoju, išlaikymo laiką parenku iš akies, o ir dėl fotoaparato techninių ypatumų tai, kas galėtų būti idealiausias išlaikymas, yra diskutuotinas dalykas. Pasitaiko brokuotų juostelių, o iš pradžių dar darydavau ryškinimo klaidų, kol neradau sau labiausiai patinkančio ir patikimo ryškinimo proceso. Būna taip, kad nepavyksta išgauti gražaus lygiakraščio trikampio, nors matau, kad galėjau. O tai pamatai tik namie, kai jau esi už šimtų ar tūkstančių kilometrų nuo tos vietos. Arba randi idealią vietą ir supranti, kad jau išfotografavai visas turėtas plokšteles. Tenka su tuo susitaikyti ir pasakyti sau, kad taip lemta. Ir jei kada ten sugrįšiu - žinosiu, kad galiu pabandyti dar kartą. Žinau, kur kitą kartą eisiu vos atvykęs į Krokuvą. Turiu vieną tokią vietą ir Vilniuje prie Bernardinų bažnyčios, kur vis sugrįžtu, tačiau nepavyksta (nors tu ką!) padaryti norimos nuotraukos. Nieko tokio. Vieną gražią dieną man ji pavyks. - Jeigu norėčiau išsamiau pristatyti jus kaip fotografą, galėčiau pasiremti tik mūsų keliais pokalbiais, o to nepakanka, todėl prašysiu jus papasakoti apie savo aistrą fotografuoti plačiau. Ar šiam hobiui skiriate daug dėmesio, laiko, ar fotografuojate priešokiais. Jūs netgi gaminatės savo... fotoaparatus, kuriuos gražiai vadinate skyliniais - ir apie juos papasakokite. Asmeninio archyvo nuotr./Vaidotas Mikšys. Kaunas, 2022 08 20 - Pirmas kartas, kai gailėjausi, kad ne(be)turiu fotoaparato, buvo, kai sėdėjau įsilipęs į medį Yellowstone’o nacionaliniame parke, o iš apačios į mane žiūrėjo urzgiantis vilkas. Bandžiau jį nufotografuoti senu tėvo juostiniu fotoaparatu, tas išslydo iš rankų ir nukrito žemyn. Nuotraukos taip ir nepadariau, bet istorija su vilku baigėsi gerai, nes, kaip matote, aš nesuėstas. Pirmą kartą, kai gailėjausi, kad neturiu geresnio fotoaparato, buvo prieš dvidešimt metų, su žmona keliaujant pėsčiomis Šv. Jokūbo keliu Prancūzijoje, ir kai pamačiau, kad mano visos kelionės nuotraukos galėjo būti ir geresnės. Vėliau daug domėjausi, kaip gerinti fotografijos įgūdžius ir techniką, kad galėčiau daryti gražias ir įsimintinas šeimos ir kelionių nuotraukas. Vieną dieną supratau, kad nuotraukų turiu per daug. Tempą sulėtinau grįždamas prie juostinės fotografijos, kur jau nori nenori prisiverti pagalvoti prieš fotografuodamas. Prieš keliolika metų vieną dieną internete atradau skylinę fotografiją - tos nuotraukos buvo kažkuo kitokios. Mane sužavėjo jos vaizdų... nežinau, kaip geriausia apibūdinti... poetiškumas? Ją visi vadina kitaip, bet man patinka visai nepoetiškas žodis „skylinė"" - aiškiau apibūdinti šią fotografijos techniką vargu ar įmanoma. Nusprendžiau ją išbandyti ir susimeistravau pirmąjį savo skylinį fotoaparatą iš ką tik suvalgyto kokoso riešuto kevalo. Pirmoji nuotrauka pavyko taip puikiai, kad buvau visiškai apstulbęs. Taip ir užkibau. Pradėjau meistrauti visokias dėžutes, eksperimentuoti. Paaiškėjo, kad dėl veikimo principo paprastumo įvairiausių galimybių yra neįtikėtinai daug. Skylių gali būti daugiau nei viena. Skylė gali būti ne per vidurį kadro. Juostelė yra lanksti, o tai reiškia, kad nebūtina apsiriboti tiesiog plokštuma, ją galima lankstyti, išriesti, raityti. Konstravimo galimybių ribos dar nepasiektos, bet jau turiu ir siuvimo mašina pasisiūtą fotoaparatą, ir fotoaparatą, kuriame panaudojau lanksčius mikrofonų stovus, ir 360 laipsnių kampu fotografuojantį fotoaparatą, ir jūros vandens išėstomis kriauklės skylėmis fotografuojantį aparatą, ir iš stalo kojos padarytą fotoaparatą, kurį jau galima vadinti ne tik „skyliniu"", bet ir „plyšiniu"". Susimeistravau netgi elektrinę gitarą, kuria galima ir groti, ir fotografuoti. Turiu dar kelias idėjas, belieka tik rasti tam laiko. Asmeninio archyvo nuotr./Vaidotas Mikšys. Laisvės skulptūra, 2023 08 01 -​​​​​​​ Jūsų parodoje - trikampis pasaulis, kurį įtalpinote į savo regos talpyklas ir Lietuvoje, ir toli už jos ribų. Ar kelionėse fotografuojate ir kitais aparatais? Ar mėgstate keliauti kaip turistas, ar tai darbo reikalai, ar koks kitas pašaukimas? - Keliauju tik su šeima atostogauti arba lankyti draugų. Didžioji dauguma serijos nuotraukų yra iš tų kelionių. Dažnai tarp Lietuvos ir Europos važiuojame automobiliu ir stengiamės pakeliui aplankyti kokių nors nematytų vietų. Todėl visada atsiranda progų paieškoti ir trikampių. Žinoma, į keliones vežuosi ir kokį kitą fotoaparatą - skaitmeninį, juostinį arba momentinį, bet „Arkliukas"" dabar visada keliauja su manim. Juo galima fotografuoti ne tik trikampius. Jo neįprasta forma dažnai padeda sudominti nepažįstamus žmones, užmegzti pokalbį ir su jais paplepėti. Kartais iškyla netikėtų nuotykių, kai, pvz., tvarkos sergėtojams fotoaparatas pasirodo įtartinas. Štai, lankantis Normanų rūmuose Palerme „Arkliuką"" teko palikti pas apsaugą - rūmai yra Sicilijos parlamento darbo vieta ir jų apsaugos pareigūnai yra labai įtarūs dėl lengvai nuspėjamų priežasčių. O kitur būnu nustebintas, kad niekas net neklausė - „Arkliuku"" kuo ramiausiai netrukdomas fotografavau JAV Senate ar Imperatoriaus rūmuose Kiote. - Kas ypatingo jums yra lėto proceso fotografijoje, lyginant su įprastinėmis turistų gaminamomis kelionių fotografijomis, kurios užkemša visas įmanomas laikmenas. Koks susiformavo jūsų požiūris į vaizdo prasmes, galbūt tas požiūris kito ar tebekinta? - Lėtas fotografavimas yra patrauklus, romantiškas, dvasiškai pakilus ir filosofiškai gilus. Lėtai fotografuojantis fotografas yra Mąstytojas, Filosofas ir Mokytojas. Jo gilios mintys ir įžvalgos atskleidžia... - Tėte! Mama klausia, kiek dar tu ten fotografuosi, jau reikia eiti valgyti, kiek gi galima? - Taip, taip, gerai, dar pusę minutės ir atlekiu! Dar telefonu nupyškinu fotoaparatą su fotografuota vieta, kad vėliau neužmirščiau, kas ir kaip buvo, ir greitai lekiu su savo lėtais fotoaparatais pietauti į anksčiau nusižiūrėtą restoranėlį. Štai kokia ta mano „lėtoji fotografija"". Iš esmės ją nulemia turimas laikas (einam valgyt), išteklių ribotumas ar tyčinis ribojimas (galimų kadrų skaičius) ir techniniai paties fotografavimo būdo apribojimai (tamsokoje patalpoje skyliniam fotoaparatui gali neužtekti ir valandos trukmės išlaikymo). Todėl reikia prisitaikyti ir pagalvoti, ką nori padaryti, ką gali padaryti ir ką darai (ar ko nedarai). Lėtos fotografijos savaime neidealizuoju. Ji tiesiog kitokia. Pats įdomiausias ir daugiausia jaudulio sukeliantis momentas (fotografine prasme) ateina po kelių savaičių ar net mėnesių, kai, pagaliau radęs laiko ryškinti, ištraukiu šviežiai išryškintą negatyvą iš vandens ir pakeliu jį prieš šviesą. Ooooo! (geruoju atveju) Hmm... (ne tokiu geru) arba Aaaa! (katastrofa). O vaizdo prasmės - tai toji pusiausvyra tarp šių Ooooo, Hmm ir Aaaa. Kas yra kas. Gal tai, kas iš pirmo žvilgsnio atrodo kaip nesėkmė, yra nuostabi dovana? O gal idealiai atrodanti fotografija vis tik nėra tokia gera, nes joje galbūt yra pranykusi norėta parodyti objekto siela? Požiūris į tai, žinoma, visuomet kinta ir kartais netgi apsiverčia aukštyn kojom. Na, gal tik ne visiškai tuščio ar siaubingai peršviesto negatyvo atveju, nors ir tada galima kelti klausimą, ar tai neturi kokios nors paslėptos neužfiksuoto vaizdo likimo prasmės. Esu gavęs aštrios kritikos dėl savo trikampio pasaulio serijos. Dėl to, kad ji neįdomi, kad nuotraukos visos yra vienodos. Taip, tai tiesa. Tos fotografijos iš tiesų yra vienodos ir nuobodžios. Jos tokios ir turi būti - besikartojančios iki begalybės. Toks šis mano žaidimas. Trumpai apie autorių Gimė Vilniuje 1976 m., čia ir augo. Studijavo geologiją Vilniaus universitete, grojo pankroko ir regio grupėje, įgijo aplinkos mokslų magistro laipsnį Tiubingeno universitete Vokietijoje, dirbo geotechnikos srityje Prancūzijoje. Dabar yra teisėkūros ir techninių tekstų vertėjas. Laisvalaikiu mėgstu gaminti fotoaparatus ir jais fotografuoti. Yra surengęs vieną personalinę fotografijos parodą ir dalyvavo keliose kolektyvinėse parodose bei festivaliuose Liuksemburge, Ukrainoje ir Lenkijoje.","Fotografas Vaidotas Mikšys savo parodoje „Pasaulis yra trikampis"" pristato unikalią fotografijos techniką, kurioje dėmesys sutelkiamas į trikampio formos elementų paiešką aplinkoje. Jo kūrybos procesas apima tiek lėtą, apgalvotą fotografavimą, tiek savadarbių fotoaparatų konstravimą, o parodos nuotrauk"
"Atveriant erdvę menininkų parodoms, Pamario regione įsikūrusi organizacija „Kintai Arts"" siekia stiprinti tarpregioninę šiuolaikinio meno sklaidą bei sudaryti galimybes vietos gyventojams ir svečiams patirti įvairų (bus pristatomi tiek tekstilės, tiek tapybos ar tapdisciplininio meno darbai), šiuolaikinio meno vyksmą, susipažinti su jo tendencijomis. Balandžio - lapkričio mėnesiais Kintuose duris atvers penkios personalinės parodos. Jose išvysite Živilės Minkutės, Vytenio Buroko, Kristinos Žalytės, Dariaus Jarusevičiaus ir JAV menininko Sam Margevičius darbus. Jau kitą savaitę, balandžio 7 d. 17 val. „Kintai Arts"" rezidencijos galerijoje įvyks dviejų parodų atidarymas. Restauruotoje rezidencijos rūsio galerijoje bus eksponuojama menininkės Kristinos Žalytės paroda „TAELPA"", o rezidencijos lauko erdvėje, bei vienoje galerijų - Živilės Minkutės paroda „Iškeltos ne kovai"". J. Andriejauskaitės / 15min nuotr./Kintai Kristinos Žalytės meno praktika tiria santykį tarp įgūdžio ir spontaniškumo, ieško sąveikos taškų tarp amato, dizaino, funkcijos ir konceptualaus šiuolaikinio meno. Ją domina individo ryšys su kolektyvine atmintimi, buities sakralumu, taip pat pažeidžiamumas, širdgėla bei kasdienybės pranašystės. Paroda „TAELPA"" atspindi šiuo metu K. Žalytės kūryboje dominuojančias surežisuotos archeologijos, radinio temas. Menininkė kuria remdamasi etnografijos, liaudies amatų nuorodomis, derina jas su šiuolaikinio žmogaus pajauta. Kat Wood nuotr./Kristina Žalytė „Erdvėje mėtosi puodynės, bareljefai, piešiniai, susiformavęs altorėlio rėmas. Per ausines girdisi tekstas, daina be pritarimo. Lyg būtų kas „prasinešęs"", bet ne nusiaubęs, o suradęs, ką garbinti, kam pasiduoti. Parodoje pinasi primityvios, plikos bei ornamentuotos formos, atpažįstama buitis ir sakralumas. Kas dedasi, kai norisi tilpti, su(si)talpinti save į talpą, puodynę, gralį, pačiai tapti talpa, kurioje visa supasi, tiki, miršta, keliasi ir išsipila."" - pristato menininkė parodą. Asmeninio albumo nuotr./Kristinos Žalytės kūryba Kristinos Žalytės paroda „TAELPA"" veiks balandžio 7 d. - gegužės 18 d. Živilė Minkutė - tarpdisciplininio meno kūrėja, savo kūrybinį kelią pradėjusi grafikos srityje, šiuo metu dirbanti su įvairiomis medijomis, jungiančiomis šiuolaikinio meno ir dizaino laukus. Pagrindinis menininkės domėjimosi laukas - sąryšiai savastyje ir su aplinka. Šios temos plačiau atsiskleidžia asmeniniuose projektuose, virtusiuose personalinėmis parodomis, tokiose kaip: „Jungtys"" - apie mums artimus ir mūsų pasaulį apibrėžiančius žmones; „Nertis iš kailio"" - pristatantis sąryšio su savo kūnu paieškas, pabrėžiant jį kaip neišvengiamybę. Asmeninio albumo nuotr./Živilė Minkutė Parodoje „Iškeltos ne kovai"" Živilė Minkutė pristato šiuolaikinio meno kūrinius - vėliavas, kurios atspindi vidinę kelionę į taiką su savimi. Vėliavos simbolizuoja kvietimą ne kovoti, ne keisti ar nugalėti, bet priimti. Tai ramus priėjimas prie susivokimo, kad ne visos sienos turi būti išgriautos, ne visi kalnai - įkopti. Ši kūrinių serija yra pasiryžimo ženklas - supratimo, kad vertingiausias kelias į džiaugsmą nėra nuolatinė kova, bet gebėjimas priimti gyvenimo ribotumus ir atrasti grožį ten, kur iš pradžių matome kliūtis. Kūriniai sukurti iš antrinio panaudojimo tekstilės, taip kūrybos procesą tapatinant nagrinėjamai temai. Pačios kūrėjos sukurtos išteklių ribos ne tik skatina kurti ne idealizuotą viziją, o dar kartą mokytis priimti atsitiktinumo duotybę. Ribos čia tampa ne tiek ribojančios, kiek papildančios kūrinio koncepciją, o atsisakymas iki detalių kontroliuoti galimą rezultatą atspindi priėmimą ir susitaikymą su aplinka bei savimi. Živilės Minkutės paroda „Iškeltos ne kovai"" Kintai Arts galerijoje veiks balandžio 7 d. - gegužės 5 d., o lauko ekspozicija bus atverta iki rudens. Parodų lankymas „Kintai Arts"" galerijoje: II-VI, 10:00-18:00 val. (ne darbo metu galima patekti susiskambinus ir suderinus laiką, tel. +37061238585), Kuršių g. 30, Kintai.","„Kintai Arts"" organizuoja penkias personalines parodas Pamario regione, kurios metu lankytojai galės susipažinti su šiuolaikiniu menu ir jo tendencijomis. Parodos, kuriose pristatomi įvairių menininkų darbai, vyks nuo balandžio iki lapkričio Kintuose, o pirmosios parodos atidarymas vyks balandžio 7 d. su Kristinos Ž"
"Ne paslaptis, kad dalis vairuotojų į degalinę užsuka visai ne degalų, o kavos ar maisto, todėl skubantys ir tik degalų baką papildyti norintys vairuotojai dažnai būna priversti laukti ilgose eilėse. Visgi tokių situacijų galima lengvai išvengti. Tarkime, „Circle K"" degalinių tinklas siūlo galimybę susimokėti už degalus užregistravus tinklo programėlėje automobilio numerius. Alternatyva - mokėti už degalus programėle Dabar siūloma dar viena alternatyva. Pilantis degalus „Circle K"" degalinėse už juos galima atsiskaityti vairuotojams skirtoje programėlėje „carOne"" (ja galima mokėti ir už automobilio stovėjimą). carVertical nuotr./„carOne"" programėlė Sumokėti už degalus naudojantis „carOne"" programėle - itin paprasta, mat tam tereikia vos kelių paspaudimų telefone. Atvykus į degalinę, vairuotojui programėlėje tereikia pasirinkti kolonėlės numerį bei pinigų sumą, už kurią norima pilti degalų. Patvirtinus degalų pylimą, programėlė iškart rezervuoja pasirinktą sumą vairuotojo banko kortelėje ir leidžia nieko nelaukiant pradėti pylimą. Jei įsipylus degalų neišnaudojami visi rezervuoti pinigai, likutis grąžinamas į vairuotojo kortelę. Tokiu būdu už degalus atsiskaitydami vairuotojai galės bako papildymu pasirūpinti nė neužsukdami į degalinės parduotuvę. Taip skubantys galės išvengti lūkuriavimo eilėse bei sutaupyti laiko. Negana to, už degalus atsiskaitant per „carOne"" programėlę, minėto tinklo degalinėse visoje Lietuvoje, vairuotojams bus suteikiama 4 centų nuolaida kiekvienam litrui degalų. Pagalba įsipylus netinkamų degalų Tokį funkcionalumą siūlantys programėlės kūrėjai taip pat pagalvojo ir apie nemalonias situacijas, su kuriomis tenka susidurti skubantiems ar keliais automobiliais besinaudojantiems vairuotojams. Pasitaiko atvejų, kai per neapdairumą vairuotojai vietoje benzino į baką įsipila dyzelino ar atvirkščiai. Įvykus šiai apmaudžiai klaidai, per 1 val. nuo degalų įpylimo, programėlės naudotojai galės pasinaudoti nemokama automobilio transportavimo paslauga iki artimiausių dirbtuvių. Ši programėlė sukurta taip, kad vairuotojai galėtų atlikti visus su automobilio priežiūra susijusius veiksmus vienoje vietoje ir jiems nereikėtų klaidžioti per kelias aplikacijas. „carOne"" funkcionalumais besinaudojantys vairuotojai gali atsiskaityti už automobilio stovėjimą didžiuosiuose šalies miestuose, pratęsti automobilio draudimo galiojimą, plauti automobilį savitarnos plovyklose bei gauti priminimus apie techninės apžiūros, vairuotojo pažymėjimo ar sveikatos apžiūros pažymos galiojimo pabaigą. „Siekiame, kad vairuotojų kelionės būtų be rūpesčių, o automobilio eksploatacija kuo patogesnė. Galimybė už degalus atsiskaityti per programėlę suteikia lankstumo ir sutaupo laiko. Džiaugiamės, kad tapome Lietuvos degalų pardavimo rinkos lyderio partneriais ir kartu galime pagerinti vairuotojų patirtį lankantis degalinėse"", - sako „carOne"" vadovas Arnoldas Vasiliauskas.","„Circle K“ degalinės siūlo vairuotojams patogų būdą atsiskaityti už degalus naudojant „carOne“ programėlę, kuri leidžia išvengti eilių ir sutaupyti laiko, be to, suteikia 4 centų nuolaidą litrui, o klaidos atveju užtikrina nemokamą transportavimą į dirbtuves."
"Kodėl paspirtukų vairuotojai nenori bendrų šalmų? Dažniausiai įvardijama priežastis, dėl ko naudotojai nedėvėtų šalmų yra higiena - susirūpinimą dėl jos išreiškė 57 proc. apklaustų paslaugos naudotojų. Be to, 66 proc. dalijimosi paspirtukais paslaugos naudotojų sako, kad jei už šalmo nedėvėjimą grės bauda, tikėtina, jog keliones, kurias atlikdavo paspirtukais, priėmus šį reikalavimą atliks automobiliais. Apklausa buvo atlikta kovo mėnesį, Seimui svarstant Saugaus eismo automobilių keliais įstatymo pakeitimo projektą, kuriuo siūlomas reikalavimas visiems elektrinių mikrojudumo priemonių vairuotojams dėvėti šalmą, be to, numatyta, kad jei priemonė nuomojama, šalmą privalo parūpinti priemonės nuomotojas. „Bolt"" apklausė 1000 gyventojų Apklausus 1000 Lietuvos gyventojų, paaiškėjo, kad net 67 proc. bent kartą yra naudojęsi dalijimosi platformų paspirtukais, o 40 proc. paslaugos naudotojų dalijimosi platformų paspirtukais keliauja kelis kartus per mėnesį ar dažniau. Be to, daugiau nei ketvirtadalis apklaustų naudotojų paspirtuku važiuoja kartą per savaitę ar dažniau. „Tai rodo, kad reikšmingai daliai Lietuvos gyventojų ši paslauga yra tapusi svarbia kasdienybės dalimi"", - sako Benas Jurlovas, „Bolt"" dalijimosi paslaugų operacijų vadovas. Apklausa taip pat parodė, kad be susirūpinimo higiena, kurį išreiškė daugiau nei pusė paslaugos naudotojų, priežasčių, dėl kurių naudotojai nedėvėtų šalmo yra ir daugiau - trečdalis naudotojų sako, kad dėvėti šalmą nėra patogu, penktadalis mano, kad tai nėra būtina priemonė. Be to, 12 proc. naudotojų mano, kad šalmas labiau trukdo nei padeda, o 11 proc. naudotojų dėvėdami šalmą jaustųsi mažiau saugūs. Bolt iliustr./Benas Jurlovas Anot B. Jurlovo, šiuolaikiniams miestams, kurie siekia skatinti gyventojus rinktis mažiau taršias transporto priemones savo kelionėms, mikrojudumo priemonių prieinamumo užtikrinimas yra itin svarbus. „Deja, keliuose Europos miestuose, kur buvo įvestas privalomas šalmų dėvėjimas, buvo stebimas ženklus dalijimosi paspirtukais paslaugos naudojimo sumažėjimas. Mūsų atliktos apklausos rezultatai rodo, kad tie, kurie paslaugą naudoja kasdien - kelionėms į darbą, universitetą ar kitas svarbias vietas - yra mažiausiai tikri, kad toliau naudotųsi paslauga, jei už šalmo nedėvėjimą grėstų bauda. Ir, panašu, kad tai stipriai paskatintų sėsti į automobilius - apklausos duomenimis, daugiau nei 60 proc. paslauga besinaudojančių kiekvieną dieną ir net 66 proc. visų naudotojų sako, kad tikėtina, jog keliones, kurias atlikdavo paspirtukais, įvedus šalmų reikalavimą atliks automobiliais"", - sako B.Jurlovas. Apklausa atlikta naudojantis internetinių tyrimų bendrovės „Survey Monkey"" paslaugomis, joje dalyvavo 1000 Lietuvos gyventojų.","Apklausa rodo, kad daugumai paspirtukų naudotojų šalmas kelia higienos susirūpinimų, o privalomas šalmų dėvėjimas galėtų sumažinti paspirtukų naudojimą, verčiant žmones naudotis automobiliais vietoj to."
"Dainininko Justino Lapatinsko neįmanoma nemėgti. Priešingai - Lietuvos meilę jis užsitarnavo dar tada, kai prieš beveik 20 metų nugalėjo projektą „Dangus"". Tiesa, kaip atvirame interviu atskleidžia Justinas, tuo metu apsivertė viskas, tik jis vienintelis to nesuprato. Visgi šiandien jis ne tik ir toliau dainuoja bei moko vokalo paslapčių kitus, bet ir imasi juos vertinti. Ir pats savo kelią pradėjo nuo karaoke vakarėlių Justinas yra sudalyvavęs daugybėje žinomų televizijos projektų - nuo „Dangaus"" ar „Didžiojo šou burbulo"" iki „Chorų karų"". O projekte „LT Karaoke"" jis užėmė sau mažiau įprastą vietą - ne pats pasirodė, o vertino kitus. „Komisijos nariu būti smagu, nes kritikuoti yra lengviau. Tačiau, mano požiūriu, komisija turi būti teisinga - jie negali sakyti jokio melo. Pavyzdžiui, jei mato, kad Lapatinskas prastai pasiruošė „Eurovizijai"", turi taip ir pasakyti"", - sako jis. Justinas Lapatinskas / D.Kudriavcev/Fotodiena nuotr. Anot Justino, iškart aišku, kas į savo pasirodymą įdėjo daug meilės, o kas pažiūrėjo į tai atlaidžiau. Tačiau vertinti karaoke atlikėjus dažnai yra lengviau, kadangi čia svarbiausios ne natos, o emocijos. „Žmonės į karaoke eina ne pasiklausyti, o patys pasilinksminti. Būna, kad į natas jie ir nepataiko, tačiau nieko tokio! Karoke garantuoja užtikrintą, smagų vakarą. Gal su kažkuo pasijuoksi, gal kažkam paplosi. Karaoke - tarsi žaidimas"", - sako jis. J.Lapatinskas ne tik pripažįsta ir pats savo karjerą pradėjęs nuo karaoke, bet dar ir tikina, kad tą daryti turėtų kiekvienas save gerbiantis atlikėjas. „Druskininkuose nebuvo daug karaoke barų, todėl, kai persikėliau mokytis į Vilnių, kone kiekvieną savaitę eidavau į barą dainuoti karaoke. Iš pradžių eidavau vienas, o vėliau mūsų susirinkdavo net 30-40! Būtent tai padeda atlikėjui atsikratyti scenos baimės. Jei nori būti scenoje, tai yra labai svarbu"", - prideda jis. Justinas Lapatinskas su žmona Migle / Teodoro Biliūno / BNS nuotr. Visur ieško gimtųjų Druskininkų Justinas - pats tikriausias dzūkas, kilęs iš Druskininkų. Anot žinomo dainininko, tai - ne tik pačių dainingiausių žmonių kraštas, bet dar ir pačių geriausių. „Lyginant su kitais regionais, mes, dzūkai, tarsi spintoje auginti - paprasti, nemokame meluoti, nieko neapgaudinėjame, nenorime išsišokti, galvojame, kaip daryti, kad mūsų šeimai būtų geriau. O štai balsingiausi esame todėl, kad pasiklydę miškuose dainuojame - tai padeda vieniems kitus atrasti. Tokios štai sunkios dzūkiškos sąlygos"", - juokiasi jis. Didžiausias Dzūkijos pasididžiavimas, anot Justino, yra ne tam tikros konkrečios vietos, bet jausmai ir žmonės. „Pirmiausiai tai - Čiurlionio miestas. Man nuostabu, kad jis vaikščiojo tomis gatvėmis. Taip pat ir Mikas Suraučius. Druskininkai man pirmiausiai yra žmonės, miškai, gilūs apmąstymai, pasivaikščiojimai. Tiesą sakant, Druskininkų ieškau visur - net ir Palangoje, žiūrėdamas į pušis. Kai atvykdavau į Druskininkus pavargęs, susikūprinęs, močiutė man sakydavo pakelti galvą ir pažiūrėti į pušų viršūnes - iškart dingdavo visi rūpesčiai. Man tai - namų jausmas"", - sako jis. Būtent Druskininkuose Justinas pradėjo ir savo muzikinį kelią. Tiesa, buvo viena problema - iš pradžių jis visiškai neintonavo. Justinas Lapatinskas / D.Kudriavcev/Fotodiena nuotr. „Manau, kad jei kažką gyvenime darai, turi daryti pilna koja. Todėl, vos atsikėlęs žinodavau, ką turiu išmokti - jei to nepadarydavau, grauždavo sąžinė. Pastebėjusi tokį didelį mano norą dainuoti, viena mokytoja su manimi labai daug dirbo - mes visko išmokome kartu. Todėl dabar ir pats jaučiu pareigą padėti. Žinau, kad jei yra noro, vadinasi, viskas įmanoma. Tokiems žmonėms jaučiuosi galintis net ir dūšią atiduoti. O jei kas nesistengia - ačiū, aš irgi turiu, ką veikti"", - šypsosi jis. Po „Dangaus"" pasikeitė viskas, tik pats Justinas pripažįsta to nesupratęs Vėliau Justino gyvenime sekė daugybė televizinių muzikinių projektų, kuriuose jis kaupė patirtį. Anot jo, tai - labai svarbu, nes, kol esi jaunas, klausai tik kitų. O įgavęs patirties, savo idėjomis - kaip šių metų „Auksiniuose svogūnuose"", kuriuose J.Lapatinskas įkūnijo skrydžiui į Marsą pasiruošusį Remigijų Žemaitaitį - jau gali dalintis ir pats. „Anksčiau net ir dainuodamas karoke aš labai drebėdavau, tačiau dabar viskas pasikeitė. Patirtis kitaip ir neatsiranda - tik per dalyvavimą. Juk ir pats savimi negali pasitikėti be patirties. Tas, kuris kaupia patirtį, tą darys ilgai, tačiau jo sėkmė visada bus pelnyta"", - įsitikinęs jis. Bene geriausia patirtimi Justinui tapo ir realybės šou „Dangus"", į kurį jis pateko vos baigęs mokyklą. Justinas Lapatinskas / U.Urmulevičiūtės nuotr. „Atsimenu, kaip per seną televizorių žiūrėdavau „Dangų"", ir kaip pats norėdavau ten save išbandyti. Labiausiai mane skatino vidinis noras dainuoti ir tai, kad scena yra mano vieta. Tikrai nemaniau, kad ten bus labai lengva, ar kad užsidirbsiu daug pinigų. Tiesą sakant, gal net būtų buvę geriau, jei tada, būdamas jaunas, būčiau pasirinkęs paprastą darbą. Atlikėjo gyvenimas yra kupinas įvairiausių iššūkių, streso. Bet, deja, jau viskas - pasirinkau"", - sako J.Lapatinskas. Tapęs šio projekto nugalėtoju, J.Lapatinskas džiaugiasi spėjęs įšokti į paskutinį traukinį prieš socialinių tinklų populiarumo erą. Tiesa, jis taip pat pripažįsta ir tai, kad anuomet savo populiarumo nemokėjo tinkamai išnaudoti. „Kadangi buvau labai jaunas, nesupratau, kas vyksta - ištaškiau populiarumą, padariau klaidų. Tačiau man buvo tik 19 metų! Galėjau iškart kepti albumus ar daryti turus, tačiau ne tas galvoje buvo. Po pergalės projekte viskas buvo kitaip, bet tik aš vienas to nesupratau - man viskas buvo taip pat"", - pripažįsta dainininkas. Justinas Lapatinskas / V.Černiausko nuotr. O štai susirgti žvaigždžių liga Justinui niekuomet neleido griežta mama: „Jei grįžai į Druskininkus, vadinasi, palieki visas žvaigždes. Atsimenu, grįžęs po „Dangaus"", susitikau su draugais pasėdėti. O tuomet gavau mamos žinutę, kad 21.30 val. turiu grįžti namo arba duris bus užrakintos (šypsosi). Manau, kad mama padėjo man išlikti arčiau žemės."" Kuo Justinas gyvena šiandien? Kasdienybė su menišku žmogumi, anot dainininko, nėra lengva. Priešingai - tai kelia nemažai iššūkių. „Su ne vienu atlikėju esu kalbėjęs - po koncerto grįžti euforijoje, bet tada yra namai, ir juose reikia tvarkyti, pavyzdžiui, indaplovę. Tai - tamsioji pusė, kurios visi, dirbantys įprastus darbus, nesupras. Bet ir nereikia, kad suprastų. Anksčiau labai to norėjau, dėl to plėšiausi. Bet dabar suvokiu, kad ir pats nežinau, ką reiškia darbas ofise"", - mintimis dalijasi jis. Justinas pasakoja, kad taip, kaip jo žmona laukia savaitgalio, jis pats dažniausiai svajoja apie pirmadienį. Tai - jo ramybės diena. Tuo tarpu nuo ketvirtadienio gyvenimas užverda - prasideda koncertai, o jų palydovas neretai tampa ir stresas. Justinas Lapatinskas / S.Čirbos nuotr.","Justinas Lapatinskas, Lietuvos dainininkas, išgarsėjo laimėjęs projektą „Dangus“ ir per daugelį metų dalyvavo įvairiuose muzikiniuose projektuose. Jis taip pat vertina kitų atlikėjų pasirodymus ir pabrėžia karaoke svarbą scenos baimės įveikimui, tuo pačiu išlaikydamas stiprų ryšį su gimtaisiais"
"„Aušriečių"" atstovas Robertas Puchovičius BNS tvirtino, kad RC turėtų pateikti pirminį variantą dėl NT mokestinių verčių pokyčių. „Kokiuose rajonuose, kur daugiau, kur mažiau augs. Aiškinsimės, kas laukia žmonių"", - teigė parlamentaras. Šios frakcijos atstovai kartoja, kad NT mokestis didės nepriklausomai nuo to, ar politikai priims jo pakeitimus, nes RC šių metų pabaigoje planuoja atnaujinti NT mokestines vertes. Pasak RC, vidutinė NT rinkos vertė kasmet auga iki 10 proc., tačiau kas pastaruosius penkerius metus ji auga apie 70-90 proc., o kai kur dar daugiau. Šis augimas valdančiuosius, nusiteikusius keisti NT mokesčio tarifus, verčia ieškoti tokių mokesčio „grindų"", kurios netaptų našta gyventojams. RC duomenimis, pavyzdžiui, dviejų kambarių 54 kv. metrų butas Vilniuje 2021 metais buvo įkainotas, 81 tūkst. eurų, o metų pabaigoje jo mokestinė vertė gali pasiekti 160 tūkst. eurų. BNS anksčiau rašė, kad valdančiosios koalicijos taryba siūlo iki 200 tūkst. eurų vertės turtui taikyti 0,1 proc. tarifą, nuo 200 tūkst. iki 400 tūkst. eurų - 0,2 proc. Svarstomi ir 0,5 proc., 1 proc. ar 2 proc. tarifai brangiam turtui. Pirmajam būstui, socialiai remtiniems žmonėms, oficialiai nuomojant būstą būtų taikomas 50 proc. mažesnis tarifas. „Nemuno aušra"" jau yra registravusi pataisas, kuriomis siūlo kas trejus metus keisti NT mokestinę vertę. Dabar ji keičiama kas penkerius metus. RC masinį NT vertinimą atlieka kasmet - kiekvienų metų sausio 1-ąją įsigalioja naujos vidutinės NT rinkos vertės. Jos ne rečiau kaip kas penkerius metus prilyginamos mokestinėms vertėms, nuo kurių skaičiuojami NT mokesčiai. Pernai NT mokestį mokėjo 35 tūkst. žmonių, iš jų surinkta 14 mln. eurų, RC skaičiuoja, kad Lietuvoje yra apie 2,2 mln. gyvenamosios paskirties būstų.","„Aušriečių"" frakcija teigia, kad nekilnojamojo turto (NT) mokestis didės dėl Registrų centro planuojamo mokestinių verčių atnaujinimo, o valdančioji koalicija svarsto įvairius tarifus, kad mokestis netaptų našta gyventojams. Siūloma keisti mokestinę vertę kas trejus metus, o šiuo metu ji atnaujinama"
"Visuotinis karas „chemtreilams""? Viena moteris savo „Facebook"" paskyroje stebėjosi, kad danguje neva nebematyti vadinamųjų chemtreilų ir bandė tai susieti su Jungtinių Valstijų tarptautinio vystymosi agentūros (USAID) finansavimo sustabdymu. Vėliau ji atnaujino įrašą, teigdama, neva D.Trumpas „paskelbė karą chemtreilams"", ir pasidalijo kito internauto „Facebook"" įrašo nuoroda. Pastarasis savo ruožtu dalijosi žiniomis, esą D.Trumpas net steigia „chemtreilų"" darbo grupę, kuri „turi įgaliojimus suimti „geoinžinerijos nusikaltėlius"". „D.Trampo administracija kartu su RFK (Robertu F. Kennedy - red. past.) jaunesniuoju ką tik paskelbė visuotinį karą chemtreilams. Teisingai - jie apie tai nebesišneka. Jie formuoja specialiąją grupę, kuri imasi lėktuvų, pilotų, mokslininkų ir šešėlinių valdovų, finansuojančių šį iš oro vykdomą išpuolį prieš žmoniją (kalba netaisyta - red. past.)"", - skelbė internautas. Žinoma melagienų svetainė 15min išsiaiškino, jog ši naujiena kovo 31 d. pasirodė tinklaraštyje „The People‘s Voice"". Panašu, kad ja ir rėmėsi internautai, nes naujienos antraštė visiškai sutampa su jų skelbtais pranešimais. Joje taip pat skelbiama: „D.Trumpas įsteigė „chemtreilų"" darbo grupę, įgaliotą suimti „geoinžinerijos nusikaltėlius"". Šia naujiena dalijosi ir dar viena lietuvė, kuri paprasčiausiai išvertė visą portale pateiktą tekstą į lietuvių kalbą. „The People's Voice"" (anksčiau žinoma kaip „NewsPunch"" ir „Your News Wire"") - Los Andžele įsikūrusi amerikiečių melagienų svetainė. 2017 m. „BuzzFeed News"" ataskaitoje nurodoma, kad tais metais „NewsPunch"" buvo antras pagal dydį populiarių melagingų istorijų, platinamų „Facebook"", šaltinis. Europos Sąjungos „East StratCom"" darbo grupė kritikavo „NewsPunch"" už Rusijos propagandos skleidimą. 15min anksčiau paneigė kai kurias tinklalapio sukurtas melagienas. Taip pat skaitykite: Ar „Financial Times"" iš tiesų patvirtino, kad „chemtreilai"" nėra sąmokslo teorija? Taip pat skaitykite: Ar tikrai Klausas Schwabas suplanavo krizinius įvykius prieš JAV rinkimus? Taip pat skaitykite: Nusitaikė į sergančius vėžiu: aiškina, kad jiems padės antiparazitiniai arklių vaistai Nieko panašaus neskelbė 15min nepavyko rasti jokių pranešimų, kurie patvirtintų, kad D.Trumpas įsteigė darbo grupę, skirtą kovoti su „chemtreilais"". Donaldas Trumpas / MANDEL NGAN / AFP „The People‘s Voice"" tinklalapyje nepateikiami nei jokie įrodymai, nei konkrečios citatos, kurios patvirtintų šį prezidento sprendimą. Tas pats puslapis kiek anksčiau dalijosi panašia žinia, kurioje nurodoma, kad „D.Trumpas skelbia karą „chemtreilams"". Ją jau paneigė faktų tikrinimo puslapis „Logically Facts"". Taip pat jokios panašios naujienos nepavyko rasti patikimose žiniasklaidos priemonėse. Baltųjų rūmų svetainėje, kurioje skelbiami ir prezidento sprendimai, apie tai neužsimenama. R.F.Kennedy pozicija dėl „chemtreilų"" „Chemtreilai"", nors vis dar tėra sąmokslo teorija, vis dažniau tapatinami su realybe ir dėl jų net oficialiai imamasi veiksmų. Pavyzdžiui, D.Trumpo paskirtas JAV sveikatos ir žmogiškųjų paslaugų sekretorius R.F.Kennedy jaunesnysis anksčiau yra kalbėjęs apie „chemtreilus"", lyg jie būtų tikras dalykas. Robertas F. Kennedy jaunesnysis / Nathan Howard / REUTERS Be to, kovą Floridos valdžia parengė įstatymo projektą, kuriuo valstijoje būtų uždrausta geoinžinerija ir orų modifikavimas. Alabamos įstatymų leidybos komitetas svarstė panašų įstatymo projektą. Praėjusiais metais Tenesio įstatymų leidėjai uždraudė į orą išleisti chemines medžiagas. Kritikai tai vadino „nesąmone"". Kovą paskelbtame įraše socialinėje platformoje „X"" R.F.Kennedy jaun. teigė, kad valstybės ėmėsi „uždrausti geoinžinerinį klimato reguliavimą toksinais apipurškiant mūsų piliečius, vandens kelius ir gamtą. Šį judėjimą turi palaikyti kiekvienas MAHA (R.F.Kennedy judėjimas „Make America Healthy Again - red. past.). HHS (Jungtinių Valstijų Sveikatos ir žmogiškųjų paslaugų departamentas - red. past.) atliks savo vaidmenį"". „Mes sustabdysime šį nusikaltimą"", - anksčiau jis socialiniame tinkle „X"" žadėjo vienam JAV piliečiui. Be to, į vieną savo tinklalaidę R.F.Kennedy pasikvietė „chemtreilų"" aktyvistą Dane Wigington. Laidoje jis sakė, kad „šiek tiek baugina mintis, jog kažkas gali į aplinką išmesti didelius aliuminio kiekius, purkšdamas jį mikroskopinėmis dalelėmis iš lėktuvų"". Klimato ekonomistas Gernotas Wagneris CNN teigė, kad „RFK jaun. nėra pirmasis, atkreipęs dėmesį į šį sąmokslą, tačiau, deja, jis yra aukščiausio lygio vyriausybės pareigūnas, įkliuvęs į šiuos spąstus"". Kas yra „chemtreilai"" Pats žodis „chemtreilai"" siejamas su sąmokslo teorijomis ir nevartojamas mokslinėje literatūroje ar patikimų žiniasklaidos priemonių straipsniuose ar reportažuose. Taip vadinami paskui lėktuvus atsirandantys kondensato pėdsakai, kuriuos daugiausiai sudaro vanduo. Jak-52 lėktuvas / Ilya Naymushin / REUTERS Dauguma šių teorijų teigia, jog kažkas piktybiškai purškia ant gyventojų pavojingas chemines medžiagas. Šie lėktuvų paliekami pėdsakai susidaro, kai vandens garai ir smulkios suodžių dalelės, susidarančios degant reaktyviniams degalams, sušąla į ledo kristalus. Esant mažam oro drėgnumui, jie išlieka ir galiausiai sukuria matomus garų pėdsakus danguje. Drėgmės skirtumai paaiškina, kodėl vieni orlaiviai palieka garų pėdsakus, o kiti - ne. Mažai tikėtina, kad debesyse esančios tariamos cheminės medžiagos pasiektų Žemės paviršių, nes yra labai aukštai. Sąmokslo teorija apie „chemtreilus"" paplito dar devintajame dešimtmetyje. Iš pradžių teigta, kad jie naudojami siekiant sumažinti gyventojų skaičių arba juos apsvaiginti. Tačiau vėliau šios teorijos tapo dar mažiau įtikėtinos. Kai kurie pradėjo teigti, kad „chemtreilai"" purškiami siekiant skleisti COVID-19 virusą, platinti vakcinas, inicijuoti proto kontrolę ar propaguoti „naująją pasaulio tvarką"". Kaip kilo ši teorija? CNN teigimu, teorija yra didžiąja dalimi paremta 1996 m. JAV karinių oro pajėgų tyrimu pavadinimu „Orai kaip jėgos faktorius: orų valdymas 2025 m."" Jo aprašyme nurodyta, jog tyrimas buvo atliktas Karinių oro pajėgų vado nurodymu, siekiant išnagrinėti koncepcijas, pajėgumus ir technologijas, kurių prireiks Jungtinėms Valstijoms, kad ateityje jos išliktų dominuojančiomis oro ir kosmoso pajėgomis bei užtikrintų nacionalinės gynybos pajėgumus. Pažymima, kad ataskaitoje pateiktos autorių nuomonės neatspindi oficialios JAV oro pajėgų, Gynybos departamento ir vyriausybės politikos ar pozicijos. Joje yra išgalvotų būsimų situacijų ir scenarijų. Idėja, kad valdžia purškia žmoniją chemikalais, nėra visiškai nepagrįsta. Šaltojo karo metais Didžiosios Britanijos vyriausybė surengė daugiau nei 750 imitacinių cheminio karo atakų prieš visuomenę. Šimtai tūkstančių žmonių buvo veikiami cinko kadmio sulfidu. Ši cheminė medžiaga pasirinkta dėl itin mažo jos dalelių dydžio ir gebėjimo švytėti ultravioletinėje šviesoje, dėl ko yra lengvai aptinkama. Tuomet manyta, kad medžiaga nėra toksiška, nors pakartotinis jos poveikis gali sukelti vėžį. Šeštajame ir septintajame dešimtmetyje tą patį darė JAV, naudodamos šią cheminę medžiagą kaip žymeklį biologinių ginklų sklaidai išbandyti. Tačiau šie keli pavyzdžiai toli gražu nereiškia, kad iš komerciniams skrydžiams skirtų lėktuvų kasdien purškiamos cheminės medžiagos, kurios kažkokiu būdu kenkia žmonijai. 15min verdiktas: melas. Nėra jokių įrodymų, kad D.Trumpas subūrė darbo grupę, kuri imsis kovoti su „chemtreilais"". Tai skelbė žinomas melagienų puslapis. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","Šiame tekste aptariama melaginga informacija apie tariamą D. Trumpo kovą su „chemtreilais"", kurią skleidė žinomas melagienų puslapis „The People's Voice"". 15min atliktas faktų patikrinimas parodė, kad nėra jokių įrodymų, jog D. Trumpas ar JAV vyriausybė imtųsi veiksmų prieš „chemt"
"Apie tai skelbiama kilus triukšmui dėl pranešimų apie Europos įmonėms, tarp jų Prancūzijos, Vokietijos ir Belgijos, išsiųstą JAV įspėjimą su reikalavimu atsisakyti įvairovės, lygybės ir įtraukties (DEI) iniciatyvų. Prancūzijos užsienio prekybos ministras Laurent'as Saint-Martin'as pirmadienį sakė esąs giliai sukrėstas. „Nereikalaujama jokio „patvirtinimo"", tik prašoma rangovų ir dotacijų gavėjų patiems patvirtinti, kad jie laikosi reikalavimų, kitaip tariant, mes tik prašome jų užpildyti vieną papildomą dokumentą"", - teigė JAV ambasados Paryžiuje ir Berlyne, pateikdamos vienodus pareiškimus naujienų agentūrai AFP. Ambasadų atstovai pabrėžė, kad taisyklė taikoma tik įmonėms, sudariusioms sutartis su JAV atstovybėmis arba gavusioms dotacijas iš jų. Tačiau jų pareiškimuose patvirtinama, kad JAV atstovybės peržiūri visas sutartis ir dotacijas, siekdamos „užtikrinti, kad jos atitiktų"" naujausius prezidento Donaldo Trumpo vykdomuosius įsakus, ypač jo įsaką „Dėl neteisėtos diskriminacijos nutraukimo ir nuopelnais pagrįstų galimybių atstatymo"", nukreiptą prieš įvairovės programas. Apie tai pranešama pašlijus Europos ir Jungtinių Valstijų santykiams prekybos srityje, D.Trumpui trečiadienį ketinant paskelbti naujus „išsivadavimo dienos"" muitus. Praėjusią savaitę Prancūzijos ekonomikos ministerija pranešė, kad keliasdešimt Prancūzijos įmonių, kurios vykdo arba ketina vykdyti verslą su Jungtinėmis Valstijomis, gavo laiškus, kuriuose buvo pateiktas klausimynas, prašantis įmonių patvirtinti, kad jos „nevykdo įvairovės, lygybės ir įtraukties (DEI) skatinimo programų"". DEI programos, skirtos suteikti galimybių įvairių rasių žmonėms, moterims ir kitoms istoriškai marginalizuotoms grupėms, užsitraukė D.Trumpo ir jo šalininkų rūstybę - anot jų, jos yra diskriminacinės ir nesuderinamos su meritokratija. Prancūzijos užsienio prekybos ministras Laurent'as Saint-Martin'as pirmadienį sakė esąs giliai sukrėstas, o prancūzų ekonomikos ministro Erico Lombard'o biuras pareiškė, kad D.Trumpo nuomonė apie DEI „neatitinka mūsų"" nuomonės. Danijos pramonės ministras Mortenas Bodskovas AFP taip pat sakė, kad „atsakas, žinoma, turi būti aptartas su mūsų kolegomis Europoje"". Belgijos užsienio reikalų ministras Maxime'as Prevot teigė, kad šalis dėl įvairovės „nė per milimetrą nesitrauks atgal"". Visgi ambasadų pareiškimuose teigiama, kad Vašingtonas tik prašo „rangovų ir dotacijų gavėjų visame pasaulyje patvirtinti, kad jie laikosi galiojančių JAV federalinių antidiskriminacinių įstatymų"".","JAV išsiuntė įspėjimus Europos įmonėms, įskaitant Prancūzijos, Vokietijos ir Belgijos, prašydama patvirtinti, kad jos nevykdo įvairovės, lygybės ir įtraukties (DEI) programų, sukeldama nepasitenkinimą Europos šalių politikams ir įmonėms. Prancūzijos ir Belgijos ministrai"
"„Ar taip tik atrodo, ar iš tiesų dabar lėktuvai krenta dažniau?"" - tokie ir panašūs komentarai iš sunerimusių keleivių pasipylė pastaraisiais mėnesiais po to, kai naujienų sraute šalia įprastų aktualijų ėmėme vis dažniau matyti šiurpius aviakatastrofų vaizdus. Tarp jų buvo sausio gale Vašingtoną sudrebinusi nelaimė, kai po susidūrimo su sraigtasparniu į upę nukrito daugiau kaip šešiasdešimt žmonių skraidinęs keleivinis lėktuvas. Tai buvo daugiausiai gyvybių pareikalavusi aviakatastrofa Jungtinėse Valstijose nuo teroro akto 2001 m. rugsėjo 11-ąją. Neramios nuotaikos tik sustiprėjo, kai vasario pradžioje JAV Filadelfijos mieste po pakilimo nukrito septynis keleivius skraidinęs nedidelis lėktuvas, o kiek vėliau Kanadoje, Toronto oro uoste, leisdamasis apvirto „Delta Air Lines"" lėktuvas, kuriuo skrido apie aštuoniasdešimt žmonių. Na, o šiuo metu žiniasklaida mirga nuo pranešimų apie Niujorke nukritusį sraigtasparnį ir juo skridusių šešių žmonių, tarp kurių buvo trys vaikai, žūtį. Nieko keisto, kad šios ir kitos žinutės pasėjo nemažai nerimo ir Lietuvoje. Pernai lapkritį Vilniuje, visai šalia gyvenamojo namo, nukritęs krovininis lėktuvas gerokai sustiprino skrydžių baimę tiems keleiviams, kurie ir taip yra labiau linkę nerimauti skrisdami lėktuvu, ir apskritai padidino žmonių jautrumą šiai temai. O tokių žmonių yra tikrai nemažai. Jau pats skrydis, kaip rodo tyrimai, yra stresą keliantis veiksnys, o jei dar kyla abejonių dėl skrydžio saugumo, stresas gali virsti net ir paniška baime, dėl kurios vien mintis apie būsimą skrydį gali atrodyti nebepakeliama. Tad kas gi vyksta aviacijos pasaulyje ir ar tikrai lėktuvai dabar krenta dažniau? Galiausiai, ar skristi apskritai yra saugu? Kokios bebūtų gąsdinančios naujienos apie aviakatastrofas, statistika rodo, kad skrydžių globalioje oro erdvėje vis daugėja, o jiems tenkantis įvairių aviacinių incidentų skaičius - mažėja. Taip, incidentų rizika išlieka, tačiau žiūrint plačiau, oro transportas vis dar tebėra saugesnė transporto priemonė nei kelionės traukiniu ar automobiliu. Per koronaviruso pandemiją skrydžių vadovai daug kur buvo atleidžiami arba juos tiesiog nustota samdyti. Nepaisant to, aviacijos situaciją išskirtinai JAV apibūdinčiau kaip keliančią susirūpinimą. Tuo labiau kad pastarieji aviaciniai incidentai JAV oro erdvėje išsiskiria itin dideliu aukų skaičiumi. O kiek dar yra, kaip neseniai rašė ir „The New York Times"", tik per plauką neįvykusių incidentų. Iš tiesų žvelgiant į aviacijos sektorių JAV giliau, išryškėja svarbios sisteminės problemos. Koronaviruso pandemijos metu Lietuva (turbūt Ingridos Šimonytės Vyriausybės dėka) pasielgė labai išmintingai nepaskubėjusi atleidinėti už skrydžių valdymą atsakingų specialistų - skrydžių vadovų. Nors skrydžių pandemijos metu reikšmingai sumažėjo, skrydžių vadovų darbo vietos Lietuvoje buvo išsaugotos. Šis išmintingas sprendimas lėmė, kad Lietuvoje dabar nejaučiame už skrydžių valdymą atsakingų specialistų trūkumo. Deja, kitose šalyse nutiko priešingai. Per koronaviruso pandemiją skrydžių vadovai daug kur buvo atleidžiami arba juos tiesiog nustota samdyti. Tai buvo esminė klaida, nes tai yra viena tų didelę atsakomybę turinčių specifinių profesijų, kur mokytis reikia labai ilgai, o ir pats darbas susijęs su dideliu stresu. Tad jei šių specialistų staiga pritrūksta, surasti jų gali būti ir labai sudėtinga, ir imlu laikui. Žvalgantis po Europos šalis matyti, kad daugelis šalių dabar susiduria su skrydžių vadovų trūkumo problema. Ne išimtis ir JAV. Skrydžių vadovų čia katastrofiškai trūksta jau kurį laiką. Ir tai tikrai nepadeda saugumui aviacijos sektoriuje užtikrinti. Kai neseniai Vašingtone karinis sraigtasparnis susidūrė su keleiviniu lėktuvu, šį skrydį turėjo techniškai prižiūrėti du už skrydžių valdymą atsakingi specialistai, o iš tiesų prižiūrėjo tik vienas. Šiuo metu JAV, kaip skelbia užsienio žiniasklaida, trūksta maždaug dviejų tūkstančių skrydžių vadovų. Jų trūko jau senokai, ir tuometinio JAV prezidento Joe Bideno administracija ketino juos samdyti ir iš esmės spręsti skrydžių vadovų trūkumo problemą. Tačiau valdžiai pasikeitus, o kartu pasikeitus ir JAV administracijos požiūriui, šie planai buvo sustabdyti. Mano vertinimu, neortodoksinis požiūris į viešojo sektoriaus valdymą JAV sukelia nemažai iššūkių įvairiose srityse. Aviacijos sektorius čia ne išimtis. Pirmas dalykas, kurį turi padaryti kompetentingas vadovas, yra užtikrinti, kad jo darbuotojai jaustųsi saugūs. Psichologinio saugumo koncepcija, plačiai tyrinėta organizacinės psichologijos mokslininkų, įrodo: kai darbuotojas nerimauja dėl savo ateities, jo kognityviniai resursai nukreipiami ne į darbą, o į grėsmės šaltinio stebėjimą. Ypač tai pasireiškia profesijose, kur kasdien priimami gyvybiškai svarbūs sprendimai. Institucinis nestabilumas turi tiesioginės įtakos šių darbuotojų saugumo jausmui ir susikaupimui darbe. Tuo tarpu nuo valdžios pasikeitimo pradžios Jungtinių Valstijų viešajame sektoriuje prasidėjo dideli struktūriniai pokyčiai, kurie palietė ir aviacijos sritį. Ir labai gaila, tačiau dėl JAV vykdomų viešojo sektoriaus reformų, kuriomis neva siekiama didinti šio sektoriaus efektyvumą, daug valstybės tarnautojų šalyje saugūs nebesijaučia. Vykdomos reformos pasėjo didelį neužtikrintumą ir tų žmonių, kurie kasdien neša didžiulę atsakomybę valdant tūkstančius skrydžių JAV oro erdvėje, tarpe. Ekonominės politikos neapibrėžtumo indeksas JAV pastaruoju metu smarkiai šoktelėjo, rodydamas, kad viešojo sektoriaus institucijos veikia nestabilioje aplinkoje. Federalinės aviacijos administracijos (FAA) darbuotojai, įskaitant skrydžių vadovus, taip pat jaučia šių pokyčių pasekmes. Beje, vertinant istorinius duomenis, ankstesniais stabilumo laikotarpiais kokį dešimtmetį aviaciniai incidentai JAV buvo labai reti. Panašu, kad masiniai valstybės tarnautojų atleidimai JAV prisidėjo prie didelės suirutės, kuri neaplenkė ir aviacijos sektoriaus. Įsivaizduokite, kaip jaučiasi žmogus, kuris dirba itin atsakingą darbą, valdo skrydžius, ir kuris galvoja, kad galbūt tave tuoj tuoj atleis. Nors jis, kaip ir daugelis, turi paskolų ir mažų vaikų, kuriuos reikia išlaikyti. O juk skrydžių vadovų profesija apskritai yra unikali. Kur tu dirbsi, jei tave atleis? Negana to, kadangi skrydžių vadovų JAV ir taip trūksta, esamų specialistų krūviai ir taip yra padidėję, žmonės - pervargę. Tokiose situacijose labai natūralu ir žmogiška, kad imsi daryti klaidas. Klaidas, kurios gali kainuoti gyvybes. Viešasis sektorius JAV visuomet pasižymėjo efektyvumu. Tyrimai rodo, kad istoriškai viešasis sektorius JAV sugebėdavo pasiekti panašius rezultatus mažesnėmis sąnaudomis nei viešasis sektorius daugelyje Europos šalių. Įprastai dauguma viešajame sektoriuje dirbančių žmonių yra altruistiškai motyvuoti asmenys, panašiai kaip švietimo ar sveikatos apsaugos sektoriuose. Tad dabartinė JAV viešojo sektoriaus reforma stebina daugelį ir sulaukia vis daugiau kritikos. Vis daugiau JAV kalbama ir apie tai, kad šios reformos ne tik nesutaupė lėšų, bet ir sukėlė didžiulę sumaištį ypač jautriose srityse, kaip, tarkime, aviacija. Jei ši suirutė dar kurį laiką tęsis (o panašu, kad taip ir bus), pūlinys JAV aviacijos sektoriuje toliau didės ir bet kuriuo metu gali sprogti. Pasekmės gali būti labai skaudžios, tad labiausiai norisi palinkėti, kad teisingumas ir išmintis kuo greičiau nugalėtų. Skrydžių valdymas tikrai nėra ta sritis, kur reikia beatodairiškai taupyti ir kelti sumaištį. Tai sritis, kur būtinas nepriekaištingas saugumas. Skrydžių vadovų turi būti pakankamai, jie turi būti pailsėję ir ramūs dėl savo ateities, o jų darbas - gerai apmokamas. Tik tuomet keliaudami lėktuvais galėsime jaustis iš tikrųjų saugūs.","Pastaruoju metu daugėja nerimo dėl aviakatastrofų, tačiau statistika rodo, kad skrydžių saugumas išlieka aukštas. JAV aviacijos sektoriuje susiduriama su sisteminėmis problemomis, ypač dėl skrydžių vadovų trūkumo, kuris gali kelti pavojų skrydžių saugumui."
"Jungtinėje Karalystėje gyvenanti motina buvo šokiruota, kai įėjusi į kambarį rado savo vienerių metų sūnų ryjantį kremuoto senelio pelenus. Keistą nutikimą ji užfiksavo vaizdo įraše. „Aš vis dar bandau tai suprasti"", - „Caters News Service"" portalui sakė nusiminusi Natasha Emeny. Linkolno gyventoja vos kelioms minutėms buvo užlipusi į viršutinį aukštą, kad padėtų skalbinius. Kai grįžo, ji pamatė savo sūnų Koahą „apdengtą pelenais"", o po to ji suprato, kad jis netyčia valgė jos tėvo palaikus. Vaikas suvalgė senelio pelenus / Stop kadras „Prireikė akimirkos, kol supratau, kad tai iš tikrųjų mano tėčio pelenai"", - sušuko N.Emeny, kuri greitai čiupo telefoną, kad užfiksuotų akimirką. Ji vaizdo įrašą paviešino socialiniuose tinkluose. Klipas su antrašte „Kai tavo sūnus valgo tavo tėtį"" rodo, kaip vaikas nekaltai vaikšto aplink sofą su pelenais išteptu veidu ir drabužiais. Jis atrodo kaip ugnikalnio išsiveržimą išgyvenęs žmogus. Tada fotokamera parodo tuščią dekoratyvinę vazą, kurios dangtelis nuimtas, o aplink ją išsibarstę mirusiojo pelenai. „Mano sūnus valgė mano tėčio pelenus"", - klipe dejavo N.Emeny. Palaikų išniekinimas jai atrodė ypač gluminantis, nes ji pastatė urną ant viršutinės lentynos, kur, jos manymu, niekas negali pasiekti, tačiau moteris klydo. Be to, moteris teigia, kad mažylis anksčiau niekada nerodė jokio susidomėjimo urna, nepaisant to, kad ji ten buvo ilgą laiką. Vaikas suvalgė senelio pelenus / Stop kadras Laimei, vaikas nepatyrė jokių neigiamų padarinių dėl savo makabriško užkandžiavimo. Kai jo motina paprašė gydytojų patarimo, jie pasakė, kad ji duotų jam vandens. Žiūrovai buvo pasibaisėję tokiu įvykiu. „Prašau pasakyti, kad tai balandžio pirmosios pokštas! - sušuko vienas, į kurį N.Emeny atsakė: „Norėčiau, kad taip būtų"". Laimei, ji išmoko pažvelgti į situaciją su humoru. „Jis niekada nebuvo jo (savo senelio) susitikęs, bet dabar jie visada kartu!"", - juokėsi moteris. Užsienio žiniasklaida praneša, kad tai ne pirmas kartas, kai mažylis suvalgo savo senelį po mirties.","Jungtinėje Karalystėje gyvenanti moteris buvo priblokšta, kai rado savo vienerių metų sūnų netyčia ryjantį kremuoto senelio pelenus, tačiau laimei vaikas nepatyrė jokių sveikatos problemų, o motina situaciją paviešino socialiniuose tinkluose su humoru."
"Pažymima, kad Europos kariniai planuotojai aptaria įvairius taikdarių dislokavimo Ukrainoje po karo scenarijus. Pareigūnas pabrėžė, kad Prancūzija nori, jog „norinčiųjų koalicijos"" šalių kariai būtų sutelkti centrinėje Ukrainos dalyje, toliau nuo fronto linijos. Šaltinis taip pat sakė žurnalistams, kad neatmetami taikdarių dislokavimo dar toliau nuo fronto linijos scenarijai. Jie galėtų būti sutelkti tolimuosiuose Ukrainos vakaruose arba net kaimyninėje šalyje. „Jei vėl būtų vykdoma visuotinė agresija prieš Ukrainos teritoriją, šios kariuomenės iš tikrųjų būtų puolamos, ir tada tai yra įprasta mūsų dalyvavimo sistema... Mūsų kariai, kai jie dalyvauja ir yra dislokuoti, turi reaguoti ir atsakyti į vyriausiojo vado sprendimus, o jei atsiduria konfliktinėje situacijoje, reaguoti į ją"", - kalbėjo E.Macronas. Jis pridūrė, kad tokie kariai nebus dislokuoti fronto linijoje Ukrainoje, „taip pat jie nebus dislokuoti pirmąją dieną prieš Rusijos pajėgas"". Jie būtų „jėga, kuri įtikintų rusus daugiau nepulti. O laikydami svarbius miestus, strategines bazes, žymės aiškią kelių Europos vyriausybių ir sąjungininkų paramą"". „Taigi, mes nesame fronto linijoje, mes nesiruošiame kariauti, bet esame ten, kad užtikrintume ilgalaikę taiką. Tai pacifistinis požiūris... Vieninteliai, kurie šiuo metu galėtų išprovokuoti konfliktą, karinę situaciją, būtų rusai, jei jie nuspręstų vėl pradėti agresiją"", - pažymėjo Prancūzijos vadovas.","Europos kariniai planuotojai aptaria taikdarių dislokavimo Ukrainoje scenarijus po karo, o Prancūzija siūlo šias pajėgas sutelkti centrinėje Ukrainoje, siekiant užtikrinti ilgalaikę taiką ir įtikinti Rusiją daugiau nepulti."
"Naktį iškritęs sniegas tildė ginkluotų vyrų grupelės žingsnius. Kiekvienas jų stebėdamas savo sektorių lėtai judėjo dviaukščio pastato link. Niekur aplink nesimatė nė mažiausios švieselės. Nakties tamsa sklaidytis pradės tik po valandos. Netrukus pasieniečių specialiosios paskirties komanda jau „valė"" įtariamojo kontrabanda namus. Pareigūnų vizito viduje niekas nesitikėjo. Tatuiruotas vyras užkluptas nuogas lovoje su savo drauge. Jis nesipriešino ir apsirengęs pats sutiko bendradarbiauti su Valstybės sienos apsaugos tarnybos pareigūnais. Taip buvo užtvenktas vienas iš daugelio upelių, kuriuo į Lietuvą iš Baltarusijos tekėjo nelegalus tabako krovinys. Netenkame dešimčių milijonų eurų Kasdien Lietuvos sieną sausuma, oru ar vandeniu kerta kontrabandiniai kroviniai. Nusikaltėliai žino, kad vieną dieną juos sulaikys ir konfiskuos ne tik krovinį, bet ir jam gabenti naudotas priemones. Todėl savo veikloje stengiasi naudoti 3P principą - tai kas yra patikima, pigu ir paprasta. Kitaip tariant - kainuoja nedaug, patikimai atliks savo funkcijas ir negaila bus, jeigu konfiskuos pasieniečiai ar teks palikti sprunkant nuo pareigūnų. Lietuvos kontrabandininkų priemonių arsenale yra nuo jau prieš kelis šimtus metų naudotų „ežių"" iki vis dar tobulinamų dronų spiečių. Lietuvoje absoliučiai didžioji dalis kontrabandininkų užsiima cigarečių iš Baltarusijos organizavimu ir gabenimu. Cigarečių pakelis šioje šalyje kainuoja maždaug 0,6-0,7€, tuo tarpu Lietuvoje - beveik keturi eurai. Kontrabandininkams nelegaliai į Lietuvą atgabenus dėžę cigarečių, atsiskaičius su bendrininkais ir atmetus kitas išlaidas, ji atneša maždaug 300€ pelną. Vienu reisu nusikaltėliai gali pergabenti nuo kelių iki kelių šimtų dėžių. Nėra tikslių duomenų kiek per metus valstybė netenka mokesčių dėl cigarečių kontrabandos. Vien muitinė 2021 m. sulaikė 22,4 mln. pakelių kontrabandinių rūkalų. Valstybės sienos apsaugos tarnyba - dar 2,5 mln. pakelių. Kasmet valstybė dėl cigarečių kontrabandos netenka mažiausiai dešimčių milijonų eurų, kurie būtų gauti jas įvežant legaliai. Amžina kova Kontrabandininkų gaudymu ir kontrabandos sulaikymu Lietuvoje rūpinasi kelios teisėsaugos institucijos. Mutinės departamentas -saugo, kad per oficialius kontrolės postus į Lietuvą nepatektų nelegalūs ir draudžiami kroviniai. Policija stengiasi užkirsti kelią įvairioms nusikalstamoms veikloms. Tarp jų - neteisėta prekyba akcizinėmis prekėmis. Valstybės sienos apsaugos tarnyba atsakinga už nelegaliai į šalį per nekontrolės postus patenkančias cigaretes ir kitą kontrabandinį krovinį. Dar kitaip tai vadinama „žaliąja juosta"" t.y. miškai, laukai, pelkės ir vandenys. Tuo tarpu kontrabandininkai kaskart vis ieško naujų būdų ir galimybių kaip per sieną nepastebėtiems pareigūnų į Lietuvą atsigabenti cigarečių dėžes. Jie paperka pareigūnus, keičia taktikas, laikosi konspiracijos ir kuria naujus arba pritaiko senus inžinerinius išradimus, kurie padeda sėkmingai užsiimti nelegalia ir pelninga veikla. Dalis kontrabandininkų gudrybių yra tiesiog jau kelis šimtmečius naudojamų priemonių pritaikymas, o dalis - ir gudrybės kartais yra tokios paprastos ir genialios, kad neretai galėtų būti netgi patentuojamos. Lietuvos kontrabandininkų taktika nuolat kinta. Dalis čia aprašytų priemonių, išradimų ir būdų jau nuėję užmarštin ir seniai nebenaudojamos, dalis - sėkmingai veikia dabar, o kai kurios jų - dar tik vystosi. 1. Horizontalaus kilimo orlaiviai Policijos pareigūnai 2016 m. atlikdami kratą įtariamųjų kontrabandininkų namuose aptiko ketursraigtį bepilotį orlaivį. Tai buvo bene pirmasis viešai žinomas atvejis, kai kriminalinis pasaulis pradėjo naudoti skraidykles. Tiesa, tuo metu aptiktas orlaivis buvo gamyklinės komplektacijos ir tikėtina, kad buvo naudotas tik žvalgybai. Po dviejų metų Valstybės sienos apsaugos tarnybos (VSAT) pareigūnai susidūrė jau su rimtu savadarbiu per nuotolinį valdomu ir cigaretes skraidinančiu savadarbiu aparatu. Horizontalaus kilimo lėktuvėlis buvo sukonstruotas iš pigių medžiagų - medžių drožlių plokštės, plastiko bei vaikiško vežimėlio rato, varomas skystu kuru. Jis galėjo pakelti virš dešimt kilogramų krovinį. Bepilotis orlaivis pakildavo Rusijoje su pritvirtinta cigarečių dėže, nepastebėtas kirsdavo Lietuvos sieną ir numesdavo krovinį. Tada grįždavo pas šeimininką į Kaliningradą. Skraidyklė buvo varoma skystu kuru ir turėjo 5 litrų talpos baką. Taip pat buvo pritvirtinta vaizdo kamera, GPS siųstuvas ir nuotolinis krovinio numetimo mechanizmas. Sparnų ilgis siekė 6 metrus. Tai yra iki šiol žinomas didžiausias bepilotis naudotas kontrabandos gabenimui per Lietuvos sieną. Lietuvoje buvo aptiktas nukritęs ir kitas panašus orlaivis. Jis buvo maitinamas akumuliatoriaus energija, todėl buvo kiek lengvesnis, tačiau galėjo nuskristi trumpesnį atstumą. Jo gamybai panaudotos namudinės medžiagos - polistirenas ir plastikas. Medžiagos pasirinktos dėl pigumo ir manant, kad jų neaptiks Lietuvos naudojami radarai. Tokio orlaivio gamyba tuo metu siekė vos kelis šimtų litų. 2. Vertikalaus kilimo orlaiviai Tobulėjant ir pingant vertikalaus kilimo orlaivių technologijoms į juos atsisuko ir kriminalinis pasaulis. Standartiniai gamybos orlaiviai naudojami būna tik pareigūnų žvalgybai ir dėmesio nukreipimui. Tuo tarpu savadarbiai - pačios kontrabandos gabenimui. Savadarbiai dronai gaminami iš standartinių ir savadarbių detalių. Paprastai pagrindiniai elementai surenkami ir gamyklinių dalių, o kontrabandininkams reikalingi pakeitimai - iš pačių pasigamintų. Įprastai kontrabandos krovinys prie orlaivio pritvirtinamas Baltarusijoje, su juo perskrendama į Lietuvą, tuomet dronas numeta krovinį ir taip ir nenusileidęs grįžta pas operatorių į kaimyninę šalį. Cigarečių dėžė sveria apie 11-13 kg., o jai pritvirtinti ir numesti reikalingas specialus karkasas ir per nuotolį valdomas atkabinimo mechanizmas. Taip pat svarbu, kad dėžė skrendant laikytųsi stabiliai, tačiau tuo pačiu - lengvai ir sklandžiai iškristų.","Tekste aprašoma, kaip Lietuvos pasieniečių specialiosios pajėgos naktį sulaikė kontrabandininką, kuris nelegaliai gabeno cigaretes iš Baltarusijos. Cigarečių kontrabanda yra pelninga veikla dėl didelio kainų skirtumo tarp šalių, o kontrabandininkai nuolat tobulina savo taktikas, naudodami įvairias priemones, įskaitant dronus, sie"
"Pasak aktoriaus, jis gyvenime laikosi tokių nuostatų ir vertybių, kad kiekvienam galėtų ramiai pažiūrėti į akis. „Vat kuo aš talentingas - galiu kiekvienam į akis pasižiūrėti. Visiems, ir bestuburiams, ir „stuburiams"" pasižiūrėti į akis... Ir sakau: na, o tu gali man žiūrėti į akis?"" - emocijų neslėpdamas Astos Stašaitytės tinklalaidėje „Youtube"" kanale „Negyvas eteris"" sako D.Kazlauskas. O tiems, kurie elgiasi niekšiškai, tačiau gali žmogui, kuriam kenkia, pažiūrėti į akis be sąžinės graužaties, aktorius sako galintis kirsti nevyniodamas žodžių į vatą. „Tu šūdas esi, ir toliau būsi. Tu eisi, kaukę užsidėsi vieną, antrą, trečią, septintą, bet nuo to niekas nepasikeis..."" - teigia D.Kazlauskas. Beje, pasak aktoriaus dėl savo principingumo gyvenime jis ne kartą sulaukęs patarimo nedraskyti akių. „Man visą laiką sakydavo: nedraskyk akių, Kazlauskai"", - pasakoja aktorius. V.Černiausko nuotr./Dainius Kazlauskas Itin atvirame aktoriaus pokalbyje aštrių pasisakymų ir drąsių pamąstymų netrūksta. Pastaruosius kelerius metus Dainius filmavosi muzikiniuose televizijos projektuose „Muzikinė kaukė, „Kaukės"" ne tik kaip dalyvis, tačiau ir komisijos narys. Aktorius prisipažįsta, kad pastaruosius pusantrų metų sąmoningai pasirinko nesakyti ne, mat suprato, kad anksčiau būdamas išrankus, ir daug ko atsisakęs, smarkiai save apvogė. Todėl, pasak Dainiaus, jis ėmė daryti, netgi valgyti tai, kam anksčiau sakė griežtą ne. Dainius nustebina ir prisipažinimu, kad nekentė populiarumo, ir niekada jo nesiekė. „Sakiau, kad jeigu manęs neatpažįsta gatvėje, tai yra tai, kas leidžia žmogui būti kaip ir visi. Galėdavau nueiti iki prezidentūros kampo, nusišlapinti, ir niekas nesužinotų, kas šlapinasi"", - svarsto aktorius. Dainius atviraus ir apie gyvenimą itin supurčiusią pandemiją. „Suvokiau, kad šiai šaliai esu lygiai nulis"", - sako D.Kazlauskas. Itin atviras ir nuoširdus aktoriaus bei režisieriaus Dainiaus Kazlausko pokalbis su Asta Stašaityte tinklalaidėje „Rygoj mes jau buvom"" kanale „Negyvas eteris"" Youtube - nuo šio ketvirtadienio:","Aktoriumi Dainiumi Kazlausku pokalbyje su Asta Stašaityte jis atvirai kalba apie savo gyvenimo principus, vertybes ir karjeros pasirinkimus, taip pat dalijasi mintimis apie pandemijos poveikį ir požiūrį į populiarumą."
"Tokiu atveju, maisto tinklaraštininkė, „Michelin"" gido rekomendaciją pelniusio sostinės restorano virtuvės šefė ir prekybos tinklo ambasadorė Goda Juknaitė pataria pagalvoti apie įdomesnes kiaušinių variacijas. Vėlyviems Velykų pusryčiams ji siūlo išbandyti ne tik margintus virtus, bet ir Benedikto, turkiškus kiaušinius ar aromatingąją šakšuką, rašoma prekybos tinklo „Rimi"" pranešime žiniasklaidai. Kiaušinių marginimas - džiugiausia šventės įžanga Receptų kūrėja ir žinomo sostinės restorano šefė Goda Juknaitė sako, kad vienintelės Velykos, praleistos ne su artimaisiais, buvo COVID-19 karantino metais. „Buvimas su seneliais yra neįkainojama patirtis: daugybę metų dieną prieš Velykas susirenkame kartu marginti kiaušinius svogūno lukštais ir įvairiomis žolelėmis. Kiekvienais metais naudojame tą pačią techniką, tačiau kaskart jie išeina skirtingi! Man šis momentas yra net malonesnis už pačią šventę, kurią irgi pasitinkame su tradiciniais patiekalais, o Velykų rytą daužiamės margučiais, dalijamės maistu ir įspūdžiais"", - pasakoja G. Juknaitė. Restorano šefė pabrėžia, kad šventės atmosferą kuria ir pasiruošimas: tobula, jei nereikia skubėti, o darbais galima pasidalinti su artimaisiais: „Šeštadienį prieš Velykas galima šiek tiek ilgiau pamiegoti, o paskui įsisukti į pasiruošimo sūkurį. Tai man primena aukščiausio lygio restorano virtuvę, kai kiekvienas šeimos atstovas turi savo užduotį: kas serviruoja lėkštes, kas blizgina įrankius, o kas barsto pudrą ant velykinės bobos"". Nepamirškite žaismingai dekoruoti šventinio stalo Kartais išmoningas paprastų patiekalų dekoravimas tarsi kilsteli juos į aukštesnį lygį, tad restorano šefė siūlo apie tai pagalvoti ir ruošiant šventinį stalą: „Drąsiai naudokite įvairias šviežias žoleles ir jomis dekoruokite patiekalus. Juk pavasarį skleidžiasi begalė vis naujų žiedų, dalis jų yra valgomi ir net maistingi: jais puikiai galime puošti ir gardinti maistą. Spalvos, aromato ir gaivos patiekalams suteiks net paprasčiausia patarkuota citrinos žievelė. Stalą denkite dailia staltiese, puoškite šviežiomis gėlėmis ir labai nepersistenkite: kartais mažiau yra daugiau, juk svarbiausia - mėgautis vienas kito kompanija"", - pataria ekspertė. Jei ta kompanija - tik du žmonės, Goda Juknaitė siūlo vis vien kūrybiškai surengti vėlyvus Velykų pusryčius: pasirūpinti šventiška aplinka ir kartu pasigaminti savo mėgstamą restorano patiekalą. „Jei nedažėte kiaušinių, bet labai nutolti nuo tradicinių velykinių patiekalų nenorite, galite juos pakeisti pastaruoju metu išpopuliarėjusia šakšuka - pomidorų padaže troškintų kiaušinių patiekalu, pagardintu įvairiais rytietiškais prieskoniais, sūriu ir dažniausiai valgomu su duonele"". Restorano šefė pastebi, kad gana paprastas patiekalas virtuvės naujokams gali taip gerai nepavykti, jei nesekamas receptas, per trumpai troškinami pomidorai ar padauginama prieskonių. „Labai svarbu nuolat ragauti padažą ir pasistengti, kad jis nebūtų per skystas. Taip pat svarbu kiaušinius įmušti tik tuomet, kai padažas bus pakankamai tirštas, bet dar drėgnas. Tuomet, įmušę kiaušinius, uždenkite keptuvę dangčiu ir leiskite jiems keletą minučių pavirti: tada tryniai bus dar skysti, o baltymai tobulai išsitroškinę"". Tinklaraštininkės ir restorano šefės Godos Juknaitės šakšukos receptas Patiekalui reikės: 5 vnt. kiaušinių; 20 g alyvuogių aliejaus; 4 skiltelių smulkiai pjaustyto česnako; 1 vnt. smulkiai pjaustyto svogūno; 1 vnt. raudonosios paprikos; 6 vnt. prinokusių pomidorų arba skardinės pomidorų savo sultyse; 2 šaukštų pomidorų pastos; 1 šaukštelio saldžiosios paprikos miltelių; 1 šaukštelio malto kumino; druskos ir pipirų - pagal skonį; šviežių žolelių - kalendros, petražolės, laiškinio česnako; šiek tiek fetos sūrio; citrinos žievelės ir sulčių. Kaip gaminti: 1. Įkaitinkite alyvuogių aliejų didelėje, storadugnėje keptuvėje ant vidutinės kaitros. Suberkite smulkintą svogūną ir, nuolat maišydami, kepkite jį iki auksinės spalvos. Tuomet berkite trintą česnaką, pasmulkintą raudonąją papriką, kepkite dar kelias minutes, kol daržovės suminkštės. 2. Į keptuvę supilkite supjaustytus arba konservuotus pomidorus, pomidorų pastą, įmaišykite prieskonius. Paragaukite. Leiskite padažui troškintis apie 10-15 minučių, kol jis šiek tiek sutirštės. Tada keptuvėje padarykite nedidelius įdubimus ir atsargiai įmuškite kiaušinius. Nedelsdami keptuvę uždenkite ir leiskite kiaušiniams troškintis ant nedidelės kaitros tol, kol baltymai sustings, o tryniai liks švelnūs - dažniausiai apie 5-7 minutes. 3. Pagardinkite patiekalą šviežiomis petražolėmis, laiškiniu česnaku ir kalendra. Jei patinka, įmaišykite trupinto fetos sūrio, tiks ir švelnesnis mocarela sūris ar net kietasis. Patarkuokite citrinos žievelės, apšlakstykite šakšuką geru alyvuogių aliejumi ir pagardinkite šviežiai maltais pipirais. Patiekite kartu su šviežia pita arba kita mėgstama duona. Skanaus!","Maisto tinklaraštininkė ir restorano šefė Goda Juknaitė siūlo Velykų pusryčiams išbandyti įvairias kiaušinių variacijas, įskaitant šakšuką su pomidorų padažu ir rytietiškais prieskoniais, bei pateikia šio patiekalo receptą."
"Kovinės misijos vaizdo įrašą balandžio 7 d. paskelbė oficialus Ukrainos ginkluotųjų pajėgų bepiločių sistemų pajėgų kanalas. Visų pirma bepiločių orlaivių pilotai atliko tikslius bepiločių orlaivių FPV smūgius į užtaisymo mašiną „Buk-M2"" (TLV), kurią rusai buvo paslėpę miško juostoje. Smūgis sukėlė raketos sprogimą ir lėmė visišką mašinos sunaikinimą. Be to, bataliono operatoriai smogė dviem „Buk-M3"" paleidimo įrenginiams ir sugadino jų radarus. Radaras yra labai svarbi oro gynybos sistemos sudedamoji dalis, naudojama taikiniams surasti ir raketoms nukreipti. Jo sunaikinimas labai pakenkia visos sistemos koviniams pajėgumams. „Buk-M3"" - tai Rusijos sukurta šiuolaikinė mobilioji žemė-oras raketų sistema, kuri yra vienas iš pagrindinių priešo oro gynybos tinklo komponentų. Jis gali atakuoti oro taikinius iki 35 km aukštyje ir sekti juos iki 70 km atstumu. Visa sistema kainuoja apie 45 mln. dolerių. „Buk-M2"" yra vidutinio nuotolio, daugiakanalė, labai mobili ir daugiafunkcinė „žemė-oras"" raketų sistema. Ji skirta strateginiams ir taktiniams orlaiviams, sraigtasparniams, sparnuotosioms raketoms ir kitiems aerodinaminiams oro taikiniams naikinti. Ji taip pat gali numušti taktines balistines raketas, raketas „oras-oras"" ir valdomas aviacines bombas, esant intensyvioms priešo elektroninėms ir ugnies kontrpriemonėms.","Ukrainos ginkluotųjų pajėgų bepiločių sistemų pajėgos sėkmingai sunaikino Rusijos „Buk-M2"" užtaisymo mašiną ir sugadino „Buk-M3"" paleidimo įrenginių radarus, taip reikšmingai pakenkdamos jų oro gynybos sistemų efektyvumui."
"Didžiausia draudimo bendrovė Baltijos šalyse „Lietuvos draudimas"" skaičiuoja, kad praėjusiais metais Lietuvoje iš viso buvo fiksuoti daugiau nei 850 verslo civilinės atsakomybės žalų atvejų, o jų atlyginimui numatyta suma siekė kone 2,5 mln. eurų. „Smulkiam ir vidutiniam verslui, kuris dažnu atveju neturi sukaupęs didesnių finansinių rezervų, netikėtos nelaimės gali reikšti ilgalaikius veiklos sutrikimus ar netgi įmonės veiklos pabaigą. Kasmet fiksuojame, kad vis daugiau verslų įvertina realias savo veiklos rizikas ir imasi priemonių joms suvaldyti, taip padėdamos tvirtą pagrindą savo veiklos tęstinumui"", - sako Simonas Lisauskas, „Lietuvos draudimo"" verslo klientų departamento direktorius. „Lietuvos draudimo"" užsakymu 2025 m. pradžioje atliktas smulkaus ir vidutinio verslo įmonių Lietuvoje tyrimas atskleidė, kad sumažėjo įmonių investicijos į darbuotojų saugos mokymus, fizinio turto apsaugą ir apsaugos darbuotojų samdymą. Net 69 proc. tyrime dalyvavusių verslų pažymėjo, jog viena iš pagrindinių rizikų, su kuria susiduriama, yra darbuotojų klaidos, tačiau atlaidžiau žvelgiama į gaisro rizikos aktualumą. „Tai - nerimą kelianti tendencija. Nors įmonės dažnai deklaruoja, kad jų veikla yra labai saugi ir patalpose gaisras vargiai įmanomas, ilgametė patirtis rodo, kad nuo šios grėsmės nėra apsaugotas nė vienas verslas. Gaisras gali sukelti nuostolių ne tik savininko patalpoms, bet ir apgadinti ar visiškai sunaikinti greta esantį turtą. Nors gaisrai nutinka retai, jų pasekmės itin skaudžios, neretai - ir lemtingos smulkiam verslui"", - pažymi S.Lisauskas. Tai gerai atspindi ir didžiausia „Lietuvos draudimo"" pernai skirta verslo civilinės atsakomybės draudimo išmoka. Nuomojamose patalpose nakties metu kilus gaisrui buvo apgadintos patalpos ir kitas turtas. Šio įvykio nuostoliams padengti išmokėta suma siekė 48 tūkst. eurų - reikšminga suma netikėtą žalą patyrusiai smulkaus verslo įmonei. Daugiausia iššūkių patyrusios veiklos sritys Vertinant atskirus smulkaus ir vidutinio verslo sektorius, daugiausia civilinės atsakomybės žalų pernai fiksuota mažmeninėje prekyboje - čia iš viso registruota daugiau nei 350 tokių žalų atvejų. Kitos didžiausius žalų skaičius „generavusios"" sritys buvo pastatų aptarnavimo ir kraštovaizdžio tvarkymo sritis, ir nekilnojamojo turto operacijų sritis. „Tokia iš pažiūros rami veiklos sritis, kaip aplinkos tvarkymas, realybėje gali sukelti įvairių žalų dėl netyčia sugadintų želdinių ir medžių, pažeistų pastatų konstrukcijų ar langų, taip pat ,pavyzdžiui, gatvėje stovintiems automobiliams padarytos žalos. Tokio tipo žaloms kompensuoti pernai buvo išmokėtos dešimtys tūkstančių eurų"", - sako S.Lisauskas. Praėjusiais metais, palyginti su ankstesniais metais, daugiau nei dvigubai išaugo maitinimo ir gėrimų teikimo veiklos srityje fiksuotų žalų skaičius. Iš viso šioms žaloms atlyginti išmokėta daugiau nei 70 tūkst. eurų. Tai gali būti klientų apsinuodijimai maistu, tačiau pasitaiko ir tokių atvejų, kaip nusideginimas per karštu padažu sumuštinyje ar net plaukų užsiliepsnojimas nuo ant kavinės stalo degančios žvakės. Didžiausia bendra žalų suma - 106 tūkst. eurų - buvo išmokėta variklinių transporto priemonių ir motociklų prekybos ir remonto srityje operuojantiems verslams. „Transporto priemonių techninio aptarnavimo ir remonto srityje pasitaikančios klaidos gali kainuoti tikrai brangiai. Šio verslo įmonės savo paslaugoms taiko kuo aukščiausius kokybės standartus, tačiau visgi nutinka atvejų, kai automobilių servise atlikus remontą, pakeitus padangas ar variklio alyvą, nekokybiškai suteiktos paslaugos virsta kelis ar keliolika tūkstančių eurų nuostolių siekiančiomis sumomis"", - komentuoja S.Lisauskas. Pasirūpina ne tik žalos atlyginimu, bet ir kita pagalba Verslo civilinės atsakomybės draudimas praverčia ne tik sumažinant ar visiškai nuimant finansinę naštą, bet ir užtikrinant visą pagalbą žalos sureguliavimo atveju. „Iš žalą sukėlusios įmonės perimame visą žalos reguliavimą: padedame gauti reikiamą informaciją iš institucijų, kartu su teisininkų komanda išsiaiškiname, ar pretenzija yra pagrįsta, ar kyla civilinė atsakomybė. Bendraujame su nukentėjusiais, tikriname, ar prašomi nuostoliai iš tiesų buvo patirti"", - sako „Lietuvos draudimo"" verslo klientų departamento direktorius S.Lisauskas. Pasak eksperto, neturint verslo civilinės atsakomybės draudimo, visa tai tenka atlikti pačiam verslui, įskaitant nepigių teisininkų paslaugų apmokėjimą - verslui tenka padengti ne tik pačios žalos atlyginimo, bet ir jos sureguliavimo paslaugas. „Lietuvos draudimo"" užsakymu 2025 m. vasario mėnesį KOG institutas atliko smulkaus ir vidutinio verslo tyrimą apie išorines rizikas ir jų valdymą. Buvo apklaustos smulkaus ir vidutinio verslo įmonės, kuriose dirba iki 250 darbuotojų; iš viso buvo atliktos 402 apklausos.","„Lietuvos draudimas“ praneša, kad pernai Lietuvoje užfiksuota daugiau nei 850 verslo civilinės atsakomybės žalų, kurioms numatyta beveik 2,5 mln. eurų kompensacijų. Didžiausią žalų skaičių sukėlė mažmeninė prekyba, o tyrimai rodo, kad smulkus ir vidutinis verslas mažina investicijas į saugos mokymus, nors darbuotojų klaidos yra viena pagrindinių rizikų."
"Balandžio 5-ąją sostinėje, į Vilniaus laidojimo rūmus atsisveikinti su legendiniu žurnalistu, rašytoju ir keliautoju Algimantu Čekuoliu rinkosi gedintys artimieji, artimi bičiuliai ir buvę kolegos. Paskutinį „sudie"" ištarti atvyko ir žurnalistė Edita Mildažytė su mylimuoju, menotyrininku Sauliumi Pilinkumi. Su naujienų portalu Žmonės.lt E.Mildažytė pasidalijo prisiminimais apie A.Čekuolį. Edita pasakojo, kad Algimantas iš gyvenimo stengėsi imti viską, todėl nugyveno kupiną gražių akimirkų kelią. „Manau, kad žmogus nugyveno smagų gyvenimą, kabino pilnu šaukštu net su kaupu. Visiems tokio gyvenimo tik pavydėti ir nugyventi taip, kaip jis nugyveno. O šiaip buvo pakankamai principingas, teisingas žmogus, kuris, kai vėjas papūsdavo ne į tą pusę, pasukdavo bures taip, kad jos būtų teisinga kryptimi"", - portalui Žmonės.lt kalbėjo E.Mildažytė. Algimanto Čekuolio laidotuvės / Skirmanto Lisausko / BNS nuotr. Laidų vedėja ir prodiuserė prisiminė patį pirmąjį jų susitikimą - A.Čekuolio asmenybė jai iškart paliko neišdildomą įspūdį. „Susipažinau su juo 1987 metais. Jis ateidavo pas mus tada, kai mes dar buvome studentai. Jis iškart buvo kitoks, ypatingas. Visada išliko asmenybė ir nepaisant to, ar jis vienose struktūrose buvo, ar kitose. Jis vis tiek sugebėjo išlikti sąžiningas"", - su Žmonės.lt dalijosi prisiminimais Edita. Paskutinį kartą su Algimantu jiedu matėsi prieš 3 metus. „Mes jį sveikinome su 90-mečiu, tuo metu jis dar buvo savo namuose. Prieš metus norėjome jį aplankyti senelių slaugos namuose, bet jo sūnus sakė nebevažiuoti"", - kalbėjo E.Mildažytė. Ji prisiminė ir itin atmintin įstrigusią A.Čekuolio citatą: „Per savo 80-metį jis sodino ąžuolą ir sako: „O visgi labai smagu, kai tu ką nors užkasi, o ne tave užkasa"". Paklausta, ar Algimantas jos gyvenime tapo įkvėpimu, ji pasakojo, kad tokie žmonės yra unikalūs, tačiau tačiau tokias savybes galima tik stebėti, o ne perimti. Edita Mildažytė / Skirmantas Lisauskas/ BNS nuotr. „Gali meluoti, kad jis ką nors įkvėpė ar padarė įtaką, bet tokie žmonės negali įkvėpti ar padaryti įtakos, nes tai yra patys savaime žvaigždės, iš jų nieko negali išmokti. Jis tau pasakojo apie makaroną, o tas makaronas yra pats nuostabiausias, jis tiesiog paversdavo objektus kitokiais, nei jie iš tikrųjų buvo. Tu negali išmokti, nes jis šviečia iš vidaus. Negali pasakyti, kad jis buvo pilnas kitokių savybių, taip jis buvo darbštus, gabus, lavinosi, mokėjo daug kalbų, sportavo, bet to nepakanka, mes visi tai galime daryti, bet iš to nieko neišeis. Jis mokėjo džiaugtis viskuo. Jis buvo aišku, kad egoistas ir hedonistas. Jam buvo būdingos visos pasaulio nuodėmės, kurios tik gali būti, tame tarpe ir priekabiavimas"", - pasakojo ji.","Vilniuje atsisveikinta su legendiniu žurnalistu, rašytoju ir keliautoju Algimantu Čekuoliu, kurio gyvenimas buvo kupinas gražių akimirkų ir principingumo. Edita Mildažytė prisiminė pirmąjį jų susitikimą ir A. Čekuolio unikalią asmenybę, pabrėždama jo gebėjimą džiaugtis gyvenimu ir švi"
"Kovo viduryje LKL rungtynių transliacijos metu įvyko nemaloni situacija. Vienas iš mačo komentatorių Rokas Grajauskas išvadino sirgalę Erlendą Turskienę „padaru"". Kilus skandalui LKL netrukus atsiprašė, o praėjus savaitei R.Grajauskas ir E.Turskienė vėl susitiko krepšinio rungtynėse. Socialiniame tinkle „Instagram"" buvo paviešintas vaizdo įrašas, kuriame matyti kaip tarp sirgalių tribūnoje stovi E.Turskienė. Vaizdelyje užfiksuota kaip prie jos prieina sporto komentatorius ir įteikia jai gėlių puokštę. Paėmusi gėlės E.Turskienė su R.Grajausku šiek tiek pasikalba ir galiausiai apsikabina. Tiek sirgalės, tiek komentatoriaus veidus puošia šypsena, tad akivaizdu, kad atsiprašymas buvo priimtas ir bendravime įsivyravo taika. Taip pat skaitykite Taip pat skaitykite Žmonės.lt primena, kad nemalonus incidentas nutiko LKL rungtynių tarp Kėdainių „Nevėžio-Optibet"" ir Utenos „Uniclub Bet - Juventus"" ekipų transliacijos metu. Antrojo kėlinio viduryje viena iš „Nevėžio"" aistruolių per megafoną skandavo: „Gėda! Gėda!"", o netrukus abi komandos patraukė į minutės pertraukėlę. Visgi mikrofonai neišsijungė ir vienas iš mačo komentatorių Rokas Grajauskas pasakė: „Taip, taip. Tai rodė stambiu planu tą padarą su megafonu."" Į tai žaibiškai sureagavo LKL, kuri atsiprašė už tokią komentatoriaus frazę.","Rokas Grajauskas, LKL rungtynių komentatorius, atsiprašė sirgalės Erlendos Turskienės už įžeidžiantį komentarą, įteikdamas jai gėles ir su ja apsikabindamas, po to kai jų incidentas sukėlė skandalą."
"Mūsų valstybei tai krizinė situacija, kurią suvaldyti reikia ne tik empatijos, bet ir išmanymo. Dėl to ir nerimas. Vienas kitas neatsargus politiko žodis, klikų besivaikanti žiniasklaidos antraštė ar tiesiog viešo žmogaus nederamas pasisakymas ir viskas galėjo pakrypti labai pavojinga linkme. Būkime atviri ir pripažinkime, kad dažnam amerikiečiui esame nežinoma su rusija sieną turinti paribio valstybė. Užtektų vidutinio dydžio auditoriją turinčio JAV influencerio pasigautos nederamos vietinės citatos ir viskas galėtų(-ėjo) gerokai susikomplikuoti. Kažkokioje Lietuvoje, kur net normalių kelių nėra, žūsta mūsų vaikinai?! O ką jie ten daro? Už mūsų pinigus? Jaučiate, kokia slidi riba? Dabartinės JAV valdžios ir jos inicijuotos lėšų taupymo ir viso ko karpymo kontekste tokia žinia mums būtų ne tik nenaudinga, bet ir pavojinga. Tačiau to neįvyko. Dėmesio smaigalyje atsidūrusi Krašto apsaugos ministrė Dovilė Šakalienė elgėsi labai profesionaliai ir valstybiškai. Nežiūrint to, kad priklausau kitai politinei jėgai, jaučiu pareigą padėkoti šiai ministrei. Jai - kuo didžiausi komplimentai. Sakau tai drąsiai ir atvirai, bandydamas Lietuvos Respublikos Seime įvesti naują tradiciją: padėkok kolegai nepriklausomai nuo politinės pakraipos. Geri darbai neturi būti nutylimi. Kai naujienų juostoje pamačiau žinią apie dingusius JAV karius, buvau gana keistoje kompanijoje. Jų reakcijos privertė dar kartą permąstyti ir kitų žmonių požiūrį į dabarties įvykius. Tie kvaili iš sovietmečio ateinantys juokeliai apie „važiavo pas bobutę ir įkrito"" kelia labai nemalonias asociacijas. Jų teko išgirsti ir iš visai įtakingus postus užimančių lūpų. Nuoširdžiai tikiuosi, kad jų mažės. Amerikiečių karių žūtis mūsų visuomenei kelia ir dar vieną rimtą klausimą į kurį teks anksčiau ar vėliau atsakyti. Norėdami išlaikyti dabartinį JAV karių kiekį ir, jei pasisektų, pritraukti jų daugiau, teks įkurti dar daugiau poligonų. Bus nesusikalbėjimo, provokacijų ir rietenų. Tikiu, ir vėl laimės valstybiškas požiūris.","Lietuva susiduria su krize, kurią reikia valdyti atsakingai ir profesionaliai, kad išvengtume pavojingų pasekmių, ypač atsižvelgiant į JAV karių buvimo svarbą. Krašto apsaugos ministrė Dovilė Šakalienė pademonstravo profesionalumą, užtikrindama situacijos stabilumą, o politiniai nesutarimai turėtų būti į"
"Pirmame vienetų susitikime antroji Lietuvos rinktinės raketė Klaudija Bubelytė (WTA-533) 6:4 4:6 1:6 nusileido Kajai Juvan. 522 WTA reitingo vietą užimanti slovėnė šioje klasifikacijoje dar visai neseniai buvo 58-a. Ji net 4 kartus buvo patekusi į trečią didžiojo kirčio turnyrų - Australijos atvirojo čempionato, Vimbldono ir JAV atvirųjų pirmenybių ratą. „Esu patenkinta, jog išliko kova ir maksimalus užsivedimas viso mačo metu. Faktas, kad varžovė yra patyrusi ir geba susitvarkyti su įvairiausiomis situacijomis. Geba pakeisti ritmą, geba pakeisti žaidimą. Aišku, gaila trečiojo seto. Taip pat ir antrame turėjau savo galimybių. Dabar belieka pasidaryti išvadas ir išmokti šio susitikimo pamokas"", - po mačo kalbėjo K.Bubelytė. Dramos netrūko ir antrame vienetų susitikime, kuriame Lietuvos rinktinės lyderė Justina Mikulskytė (WTA-223) žaidė prieš slovėnę Pią Lovrič (WTA-421). Pralaimėjusi pirmą setą Lietuvos tenisininkė galiausiai rado savyje jėgų perlaužti mačo eigą ir iškovojo pergalę 4:6 6:3 6:2. Ši akistata truko beveik 3 valandas. Lietuvių ir slovėnių dvikovos baigtis sprendėsi dvejetų susitikime, kuriame J.Mikulskytė ir Patricija Paukštytė (dvejetų reitingas WTA-554) žaidė prieš Kają Juvan ir Zivą Falkner (dvejetų reitingas WTA-233). Pirmo seto viduryje Slovėnijos duetas laimėjo lietuvių padavimų seriją ir išsiveržė į priekį 4:2. Visgi tuomet J.Mikulskytė ir P.Paukštytė sugebėjo perimti iniciatyvą ir laimėjusios 4 geimus iš eilės pergalingai baigė pirmąjį setą. Antrasis setas klostėsi permainingai, tačiau jo ir viso susitikimo pabaigoje sėkmė šypsojosi slovėnėms, laimėjusioms susitikimą 4:6 7:6(2) 10:6. Kituose dienos susitikimuose Prancūzija 3:0 pranoko Švediją, Austrija tokiu pačiu rezultatu įveikė Kroatiją, Belgija nugalėjo Graikiją, o Latvijos tenisininkės - Portugaliją. Antrąją turnyro Vilniuje dieną Prancūzija žais prieš Turkiją, slovėnės - prieš Serbiją, Belgija susikaus su Vengrija, Portugalija - su Kroatija, o austrės egzaminuos Latvijos tenisininkes. Pirmieji vienetų susitikimai „SEB arenoje"" prasidės 12 valandą.","Lietuvos rinktinė patyrė pralaimėjimą prieš Slovėniją, nepaisant Justinos Mikulskytės pergalės vienetuose, tačiau dvejetų mače Slovėnijos duetas laimėjo. Kitose dienos rungtynėse Prancūzija, Austrija, Belgija ir Latvija taip pat iškovojo pergales."
"Vilniaus Bernardinų kapinėse - kerintis vaizdas. Jos vėl apsiklojo mėlyna sibirinių scylių jūra. Sibirinės scylės - 10-20 cm aukščio gėlės. Bernardinų kapinėse jų tūkstančiai, banguojančių kalneliais, tarp senų antkapių, angelų ir medžių. „Man tikrasis pavasaris prasideda tada, kai nufotografuoju scyles. Kiekvienais metais lyg ir tas pats, bet ir kitaip. Pastebėjau, kad scylės migruoja. Pakartoti pernykštį vaizdą gali ir nepavykti, nes gėlės tiesiog pasislinko"", - stebėjosi fotografė Greta Skaraitienė. Fotografės Gretos Skaraitienės objektyve mėlynai pražydusios sibirinės scylės Bernardinų kapinėse / Gretos Skaraitienės / BNS nuotr. Ji juokavo, kad, pirmiausia, būtina pasisveikinti su ten gyvenančiu įžymiuoju Bernardinų katinu ir tik tada keliauti daryti vaizdų. Fotografės Gretos Skaraitienės objektyve mėlynai pražydusios sibirinės scylės Bernardinų kapinėse / Gretos Skaraitienės / BNS nuotr. „Bernardinų kapinėse atmosfera - ypatinga. Gležnų gėlyčių ir akmeninių antkapių kontrastas verčia susimąstyti apie gyvenimą ir mirtį. Šiemet fotografuodama norėjau pabrėšti tą dviejų materijų susijungimą. Galbūt nuotraukos pakvies pamąstyti apie laikinumą ir amžinybę. Nufotografavau net Čiurlionį. Šiemet Lietuvoje minim Mikalojaus Konstantino Čiurlionio 150-ąsias gimimo metines, tad turbūt nenuostabu, kad pamačiau jį ir Bernardinų kapinėse"", - pasakojo Greta. Nuostabaus grožio vaizdas - gyvas pavasario paveikslas - į Vilniaus Bernardinų kapines sutrauks būrius vilniečių ir miesto svečių. Fotografės Gretos Skaraitienės objektyve mėlynai pražydusios sibirinės scylės Bernardinų kapinėse / Gretos Skaraitienės / BNS nuotr. Fotomenininkė Greta Skaraitienė pasidalio keliais scylių Bernardinų kapinėse fotografavimo patarimais: - Išsirinkit labiausiai mėlynuojančią zoną. Fotografuodami padarykit seriją nuotraukų nuo plačių kapinių vaizdų iki stambių fragmentų. Taip atskleisit scylių paskleistą aurą. - Fotografija yra piešimas šviesa. Išbandykit saulėtą ir apsiniaukusį orą. Taip pajausit šviesos įtaką vaizdui, nuotraukai, ir jos sukurtai emocijai. - Nuotrauka turi pasakoti istoriją, sukelti jausmus, emocijas. Net jei fotografuojat gėles, įdėkit į nuotrauką dalelę savęs, savo pažiūrį, mintį. Tik taip nuotrauka „suskambės"" ir apsigyvens kitų širdyse. - Jei fotografuojate fotoaparatu, išmėginkit fotografavimą su atidaryta ir užsukta diafragma. Tikrai pastebėsit skirtumą ir išsirinksit labiau jums patinkantį variantą. - Fotografuodami keiskite rakursus. Nepatingėkit nuleisti fotoaparatą prie pat žemės. Neabejoju, rezultatas jus nustebins. Fotografės Gretos Skaraitienės objektyve mėlynai pražydusios sibirinės scylės Bernardinų kapinėse / Gretos Skaraitienės / BNS nuotr.","Vilniaus Bernardinų kapinėse pavasarį žydi tūkstančiai sibirinių scylių, sukurdamos kerintį mėlynos spalvos vaizdą tarp senų antkapių. Fotografė Greta Skaraitienė dalijasi patarimais, kaip geriausiai įamžinti šią unikalią atmosferą, pabrėždama šviesos ir rakursų įtaką fotografij"
"Į Los Andželo olimpinių žaidynių programą pirmą sykį įtraukta mišrių komandų skriemulinių lankų rungtis. Šios varžybos papildys iš anksčiau olimpinių žaidynių programoje liksiančias vyrų bei moterų individualias, vyrų ir moterų komandų bei mišrių komandų šaudymo olimpiniais lankais rungtis. Pasaulio šaudymo iš lanko federacijos („World Archery"") prezidentas Uguras Erdeneras džiaugiasi tokiu Tarptautinio olimpinio komiteto (IOC) sprendimu. „Tai yra istorinis žingsnis į priekį šaudymo iš lanko sportui bei milijonams skriemuliniais lankais šaudančių žmonių visame pasaulyje, kurie ilgą laiką siekė pripažinimo olimpinėse žaidynėse. Esu dėkingas IOC už didelį susidomėjimą šiuo projektu ir taip pat Los Andželo olimpinių žaidynių organizaciniam komitetui už palaikymą viso proceso metu. Didžiuojuosi visos lankininkų bendruomenės ir mūsų sportininkų darbu, kuris padėjo šiai svajonei išsipildyti. Nekantrauju pamatyti, ką mūsų pirmieji skriemulinių lankų olimpiniai atstovai pademonstruos Los Andžele"", - sakė U. Erdeneras. Lietuvos skriemulinių lankų sportininkai praeityje yra iškovoję Europos uždarų patalpų čempionato medalius. Pastaraisiais metais tiek Lietuvoje, tiek užsienyje spindi talentingas Utenos lankininkų klubo (ULK) atstovas Jonas Grigaravičius, kuris yra pasaulio bei Europos jaunių čempionatų prizininkas. „Išgirdę žinią, kad skriemuliniai lankai pagaliau įtraukti į olimpines žaidynes, buvome tiesiog priblokšti - atrodė, lyg tai būtų pokštas. Nors slapta apie tai svajojau dar nuo 2012-ųjų, realiai jau buvome praradę viltį. Dar tuomet sakydavau savo treniruojamiems jauniems sportininkams, kad ateis diena, kai ši rungtis atsiras olimpinėse, ir kad reikia ruoštis jau dabar"", - sakė J. Grigaravičiaus tėtis ir ULK treneris Marius Grigaravičius. „World Archery"" nuotr./Marius ir Jonas Grigaravičiai Treneris prisipažino, kad šios naujienos poveikis jaunimui buvo jaučiamas iškart. „Kai pasidalinau šia džiugia naujiena su savo auklėtiniais, jau kitą dieną jie patys pasakė - norime vasarą treniruotis du kartus per dieną. Labai įkvepia toks jaunimo požiūris ir ryžtas. Mūsų klubui tai itin svarbus momentas, nes dauguma sportininkų šaudo būtent skriemuliniu lanku. Emocijoms aprimus, pradedame planuoti strategiją - kaip kuo efektyviau išnaudoti pasiruošimo laiką, kaip kelti sportininkų meistriškumą. Puikiai suvokiame, kad laukia didelis darbas - kitos šalys jau yra šiek tiek pažengusios į priekį. Tačiau tikime savimi, ir aš tvirtai tikiu mūsų jaunimu - šansų visada yra"", - pabrėžė M. Grigaravičius. Šiais metais vykusiame Europos uždarų patalpų šaudymo iš lanko čempionate, moterų skriemulinių lankų varžybose septintą vietą užėmė „Žaliojo lanko"" klubo sportininkė Inga Timinskienė. „Sužinojus naujieną apie skriemulinių lankų įtraukimą į olimpinių žaidynių programą, atrodo, jog pasaulis tiesiog apsivertė aukštyn kojomis. Nuo šiol skriemuliniais lankais šaudantys sportininkai tampa lygiaverčiais su tais lankininkais, kurie pasirinko olimpinius lankus, taip pat gali pretenduoti į didesnį finansavimą, o jų pasiekimai įgauna daugiau reikšmės, taip pat atsiranda papildoma rungtis kurioje lietuviai gali kovoti dėl olimpinių kelialapių. „World Archery"" nuotr./Varžybų akimirka Man pačiai atsirado didžiulė papildoma motyvacija treniruotis ir siekti aukščiausių įmanomų rezultatų. Dabar turiu naują tikslą ir dėsiu visas pastangas, kad judėčiau link jo. Neabejoju kad ši žinia motyvuoja ne mane vieną. Labai džiugu, kad skriemulinių lankų grupėje Lietuvoje jau dabar turime stiprių sportininkų, kurie neabejotinai gali suspindėti ir pasaulinėje arenoje. Atrodo, kad laukia labai įdomus laikotarpis iki LA28"", - mintimis dalinosi I. Timinskienė. Skriemuliniai lankai yra modernios konstrukcijos lankai, kurie pasižymi sudėtinga sistema iš skriemulių, templių bei kabelių. Jie buvo sukurti tam, kad padidintų taiklumą, jėgos panaudojimo efektyvumą ir palengvintų laikymą įtempus lanką.","Los Andželo olimpinėse žaidynėse pirmą kartą bus įtraukta skriemulinių lankų mišrių komandų rungtis, sukeldama didelį susidomėjimą ir motyvaciją tarp Lietuvos lankininkų, kurie dabar turi naują tikslą siekti aukščiausių rezultatų olimpiniame lygmenyje. Šis įtrauktas sportas teikia vilčių lietuvių lankininkams, kurie jau yra sėkmingai pasirodę tarptautiniuose čempionatuose."
"Klaipėdos apskrities vyriausiojo policijos komisariato Kriminalinės policijos ekonominių nusikaltimų tyrimo valdybos pareigūnai kartu su Klaipėdos apygardos prokuratūros Antrojo baudžiamojo persekiojimo skyriaus prokurorais, gavę informacijos apie tai, kad internetinėse svetainėse bei „Telegram"" kanale neteisėtai prekiaujama akcizais apmokestinamomis prekėmis - elektroninėmis cigaretėmis ir skysčiais joms pildyti, o pagrindiniai klientai, kaip įtariama, gali būti nepilnamečiai asmenys, 2025 m. kovo mėnesį pradėjo ikiteisminį tyrimą dėl neteisėto disponavimo akcizais apmokestinamomis prekėmis (pagal LR BK 199-2 str. 1). Kovo 13 d. Klaipėdos kriminalistai atliko kratas uostamiestyje ir Alytuje, per kurias buvo rasta ir paimta grynųjų pinigų bei keliasdešimt tūkstančių vienetų elektroninių cigarečių, pakuočių su joms pildyti skirtu skysčiu, bei įvairių talpų, su neaiškios sudėties skysčiu, kuris, kaip įtariama, buvo pilstomas ir parduodamas kaip elektroninių cigarečių papildymo skystis. Ikiteisminį tyrimą atliekantys pareigūnai sulaikė tris asmenis - Alytaus gyventoją ir du Klaipėdos miesto gyventojus, vienas iš jų - nepilnametis. Jiems pareikšti įtarimai ir apribota teisė disponuoti priklausančiu turtu. Tyrimą atliekantys pareigūnai įtaria, kad Alytuje gyvenantis asmuo rūpinosi reikalingų prekių įgijimu ir išsiuntimu parduoti į Klaipėdą. Įtariama, kad, pasinaudojant siuntų tarnybų paslaugomis, šios prekės buvo nuolat gabenamos į uostamiestį, čia perduodamos užsakovams - dviem klaipėdiečiams, kurie toliau per internetines programėles jas platino Klaipėdos mieste. Pastaraisiais metais pastebima tendencija, kad tarp nepilnamečių plinta elektroninių cigarečių ir jų skysčių vartojimas. Neteisėtą elektroninių cigarečių ir jų skysčių platinimą sunku nustatyti, nes elektroninių cigarečių buteliukų ir jų skysčių išvaizda niekuo nesiskiria nuo legaliai parduodamų produktų Lietuvoje, o galimai nusikalstamą veiką vykdantys asmenys siekdami, kad nebūtų susekti, komunikuoja ir prekybą vykdo elektroninėje erdvėje naudojantis mobiliosiomis programėlėmis.","Klaipėdos policija ir prokuratūra pradėjo tyrimą dėl neteisėtos prekybos elektroninėmis cigaretėmis, skirtomis nepilnamečiams, atliko kratas, sulaikė tris asmenis ir aptiko didelį kiekį nelegalių prekių. Prekės buvo gabenamos iš Alytaus į Klaipėdą, kur buvo platinamos per internetines platformas."
"Verslininkė Dovilė Urbanaitė-Schukowski kartu su vyru investuotoju Kai Schukowski balandžio 7-ąją atšventė ypatingą progą jųdviejų gyvenime. Pora paminėjo 7-ąsias draugystės metines. Socialiniame tinkle „Instagram"" D.Urbanaitė pasidalijo bendru kadru su vyru ir skyrė gražius žodžius. Įraše moteris prisiminė pirmąją jųdviejų susitikimo akimirką ir paliktą neišdildomą įspūdį. „Prieš lygiai 7 metus, neįtikėtinai šiltą ir saulėtą pavasario dieną, ruošiausi į pirmąjį pasimatymą. Tai nesijautė kaip įprastas pirmasis pasimatymas - prieš tai jau bendravome internetu net 10 mėnesių, mačiau, kad turime daug bendro, nekantravau žmogų pažinti ir gyvai, labai jaudinausi (kas man visiškai nebūdinga), o tuomet... pamačiusi įsimylėjau iš pirmo žvilgsnio (taip, taip tikrai būna ir realiame gyvenime). Intuicija neapgavo - jau nuo pirmos akimirkos nujaučiau, kad priešais sėdi mano būsimas vyras ir nesuklydau. Šiandien mūsų bendra kelionė tęsiasi jau 7 metus ir nuoširdžiai galiu sakyti, kad mano vyras - mano geriausias draugas ir begalinis džiaugsmo šaltinis. Už tuos 7 metus, mano meile ! Kiekvieni metai padovanoja mūsų santykiams vis naujų spalvų ir aš jau nekantrauju pamatyti ką atneš šie - jaučiu, kad jie bus labai labai ypatingi!"" - socialiniame tinkle „Instagram"" jautriai rašė ji. „Metinių proga vienas kita lepiname dėmesiu: vyras pasikvietė romantiškos vakarienės prie jūros ir pradžiugino gėlių puokšte, aš parūpinau bilietus į koncertą žvakių šviesoje. Tokia proga, mano nuomone, pati geriausia dovana yra būtent kokybiškas laikas kartu, naujos patirtys ir bendri prisiminimai"", - pasakojo ji. „Pirmasis mūsų pasimatymas įvyko restorane Dublis, kuris tuo metu veikė Trakų gatvėje Vilniuje . Labai gaila, kad jis jau užvėrė duris, mielai ten sugrįžtume paminėti metines! Prisimenu, užsisakiau žuvį, bet dėl visų emocijų jauduliuko ir įdomių pokalbių ji liko visai nepaliesta"", - su šypsena apie prisiminimus naujienų portalui Žmonės.lt teigė verslininkė. Ji taip pasidalijo prieš 7 metus įvykusio pirmojo pasimatymo prisiminimais. Dovilė sau ir vyrui palinkėjo džiaugtis bendra gyvenimo kelione kartu net ir po keliasdešimt metų: „Noriu tikėti, kad ne tik po 7, bet ir po 37 bendrų metų drauge nepamiršime paminėti šios dienos ir pasidžiaugti viskuo, ką drauge jau nugyvenome"". Primename, kad Žmonės.lt primena, kad Dovilei pasipiršo Kai 2021-ųjų metų gruodį. Pora susituokė 2023-ųjų metų birželio 15-ąją Barselonoje.","Verslininkė Dovilė Urbanaitė-Schukowski ir jos vyras Kai Schukowski šventė 7-ąsias draugystės metines, dalindamiesi prisiminimais apie pirmąjį pasimatymą ir džiaugdamiesi bendru gyvenimu. Jie paminėjo šią progą romantiška vakariene ir koncertu, o Dovilė socialiniame tinkle išreiškė viltį"
"Kuo ypatingas pyragas „Colomba""? „Colomba"" - tai tradicinis, ypatingas pyragas, be kurio italai neįsivaizduoja savo Velykų, o jo svarbą ant vaišių stalo galima prilyginti net margučiams Lietuvoje. Išvertus iš italų kalbos šis žodis reiškia „balandį"", o tipinė jo forma primena paukštį išskleistais sparnais. Šis kepinys dėl savo formos ir pavadinimo taip pat turi stiprią simbolinę bei sakralinę reikšmę, o patiektas per Velykas dažnai yra siejamas su taikos ir ramybės linkėjimu vieni kitiems. Visgi, paruošti jį namuose nėra taip paprasta - virtuvės šefas ir „Maximos"" kulinarijos idėjų partneris Gian Luca Demarco anksčiau yra pasakojęs, kad jo šeimos receptas „Colomba"" tešlą reikalauja brandinti bent 72 valandas. „Maxima"" nuotr./Pyragai COLOMBA Visiems, norintiems pasimėgauti Italijoje garbinamu ir su „Panettone"" lyginamu „Colomba"" pyragu, lietuviškas prekybos tinklas „Maxima"" turi puikių žinių - gardžiųjų pyragų rasite visose tinklo parduotuvėse iki pat Velykų. „Velykos - tai didžiausia pavasario šventė, tad nenuostabu, kad jai pradedama ruoštis iš anksto, galvojama, kaip atrodys vaišių stalas, kuo šiemet nustebinsime artimuosius. Reaguodami į tai, jau nuo pirmųjų balandžio dienų siūlome pirkėjams platų prekių asortimentą margų skonių Velykoms, kuriame svarbią vietą užima ir saldumynai. Vieni jų - tiesiai iš Italijos atkeliavę „Colomba"" pyragai, patiksiantys visiems kokybiškų desertų mėgėjams. Šiemet siūlome paragauti ne tik klasikinio pyrago su cukatomis, bet ir gardinto citrininiu „Limoncello"" kremu - savo favoritą išsirinks kiekvienas"", - sako „Maximos"" Komunikacijos ir korporatyvinių ryšių departamento direktorė Indrė Trakimaitė-Šeškuvienė. „Maximoje"" - dar daugiau gardėsių saldžiam Velykų stalui „Maxima"" parduotuvėse šiemet gausu ir mažųjų taip mėgstamų bei nuo Velykų neatsiejamų šokoladinių kiaušinių, o kai kurie jų sveria net pusę kilogramo. Be jau pažįstamų „Kinder"" bei „Milka"" šokoladinių kiaušinių, saldumynų mėgėjų čia laukia populiarių prekių ženklų, tokių kaip „Snickers"", „Twix"", „Celebrations"" ir „M&M‘s"" gardumynai. „Nors priešingai nei per Kalėdas, per Velykas keistis dovanomis nėra taip populiaru, tačiau mažieji šeimos nariai nekantriai laukia šokoladinių kiaušinių ar kitų saldumynų. Į „Maxima"" parduotuves užsukę pirkėjai čia ras didžiulį pasirinkimą šokoladinių velykinių zuikių bei kiaušinių, sveriamų saldainių, šokolado plytelių ar dėžučių. Visa tai - kad Velykos būtų ne tik margos, bet ir saldžios"", - sako „Maximos"" atstovė. „Maxima"" nuotr./Velykiniai saldumynai Galvojantys, ką skanaus nusinešti į svečius, nesunkiai išsirinks iš gausaus „Meistro kokybės"" desertų asortimento - galės rinktis ar tiramisu, pistacijų skonio kanelių, pirkėjų pamėgto Dubajaus šokolado torto ar specialiai Velykoms pristatyto velykinio kekso bei Velykų torto. Itin platus saldžių gardėsių asortimentas „Margų skonių Velykoms"" pirkėjų „Maxima"" parduotuvėse laukia nuo balandžio 1 iki 21 d. Susipažinti su teminiu Velykų asortimentu pirkėjai kviečiami žvalgantis po specialų Velykoms skirtą katalogą, esantį internete: https://www.maxima.lt/leidiniai/velykos-2025, arba sekant kassavaitinį „Laimingų kainų"" leidinį.","Tradicinis itališkas Velykų pyragas „Colomba“, simbolizuojantis taiką ir ramybę, yra siūlomas „Maximos“ parduotuvėse, kur pirkėjai gali rinktis iš įvairių skonių, įskaitant klasikinį ir citrininiu „Limoncello“ kremu gardintą variantą."
"„Naudodamasi proga norėčiau pasakyti, kad festivalis rimtai ir ryžtingai atsižvelgė į smurto kultūros sektoriuje tyrimo komisijos rekomendacijas"", - žurnalistams Paryžiuje sakė Iris Knobloch (Airis Knobloch). „Labai džiaugiuosi, kad permainos toliau vyksta dėl stiprybės ir drąsos. Moterys pagaliau yra išgirstos, - spaudos konferencijoje nurodė ji. - Festivalis tam skiria ypatingą dėmesį, ir jos (moterys) nebeprašo savo vietos, jos ją užima. Mums didelė garbė stiprinti jų balsus, nušviesti neįtikėtinus talentus, kurie praplečia mūsų požiūrį į pasaulį."" Trečiadienį buvo paskelbtos Prancūzijos parlamento atlikto pramogų industrijos tyrimo išvados, kuriose teigiama, kad blogas elgesys su aktorėmis yra „endeminis"". Tyrimo pirmininkė, feministė ir Žaliųjų partijos įstatymų leidėja Sandrine Rousseau (Sandren Ruso) paragino Kanų kino festivalį rodyti ryžtingą pavyzdį kovojant su seksualiniu, fiziniu ir psichologiniu smurtu. „Kanų kino festivalis turi būti ta vieta, kur įvyks šis mąstymo pokytis; vieta, kur garsiai ir aiškiai pasakysime, kad pagaliau visi norime, kad viskas pasikeistų: kiekvienas iš mūsų, kiekviename industrijos lygmenyje"", - trečiadienį žurnalistams sakė ji. Kanų kino festivalio atidarymo dieną bus paskelbtas nuosprendis prancūzų aktoriui Gerard'ui Depardieu (Žerarui Depardjė), teisiamam už lytinius nusikaltimus. Pasaulyje „#MeToo"" judėjimas, pabrėžiantis seksualinio priekabiavimo ir smurto netoleravimą, kilo 2017 metais, kai buvo paviešinti nukentėjusių moterų kaltinimai JAV prodiuseriui Harvey Weinsteinui (Harviui Veinsteinui).","Kanų kino festivalis įgyvendina pokyčius pagal smurto kultūros sektoriuje tyrimo rekomendacijas, siekdamas stiprinti moterų balsus ir spręsti endeminį blogą elgesį su aktorėmis, tuo tarpu Prancūzijoje atliekamas tyrimas pabrėžia būtinybę tokioms iniciatyvoms. Festivalis stengiasi tapti pavyzdžiu kovoj"
"Tarsi laikui nepavaldi dainininkė Goda Alijeva sako mylinti ir besirūpinanti savimi, o tai atsiliepia ir jos požiūriui į grožį. Ji pripažįsta, kad anksčiau svarstė apie išvaizdos tobulinimus, tačiau dabar džiaugiasi, jog nepasileido plastinių operacijų keliu. „Su metais supratau, kad ir nereikia"", - teigia dainininkė, tikinama, kad geriausias grožio receptas, tai sveikas bei skanus maistas, saikas ir meilė sau. Šeštadienio rytais „Lietuvos ryto"" televizijos žiūrovus žadina kulinarinė laida „Skanus gyvenimas"", kurioje žinoma kulinarė, receptų knygų autorė ir tinklaraštininkė Ilona Juciūtė pas save į svečius pasikviečia įdomius Lietuvos žmones, kurie vertina gerą maistą bei jaukius pokalbius. Šįkart jos laukia susitikimas su kaimyne, čia pat už tvoros gyvenančia dainininke Goda Alijeva. Ji tikina mėgstanti gaminti, nesunkiai mokėtų ir mėsos vyniotinį padaryti, bet šiaip stengiasi maitintis sveikai, kas atsiperka dailiai figūrai ir, kaip pastebi pati Ilona, nesenstančiai jos išvaizdai. „Esu už tai, kad mažiau visada yra geriau. Dėl to atsargiai galvodavau apie įvairiausias injekcijas, operacijas ir dar kažką, nes man tai būdavo baisu, o paskui su metais supratau, kad ir nereikia. Nors kažkada tikrai labai norėjosi kažką pasitobulinti, bet džiaugiuosi, kad to nepadariau"", - teigė Goda. Tačiau meilę sau dainininkė matuoja ne tik žvelgdama į veidrodį, bet ir rūpindamasi savo sveikata. Visai neseniai ji viešai prakalbo apie problemas, su kuriomis susidūrė. Nuotrauka iš ligoninės pasidalinusi Goda savo sekėjams atvirai prisipažino, jog eilinės patikros metu pas ginekologę išgirdo sukrečiančią Žmogaus papilomos viruso (ŽPV) diagnozę, o po biopsijos - dar ir tai, kad jos kūne rasta vėžinių ląstelių. „Tai rimta, intymi, moteriška liga, kuri ištinka tikrai ne vieną moterį. Mano žinutė buvo skatinanti susimąstyti, kad laikas pasitikrinti ne rytoj, ne poryt, o šiandien. Tu gali jaustis sveikas, stiprus, o pasitikrinęs sužinoti, kad nešioji bėdą, kurios laiku nepastebėjus, gali laukti rimti padariniai"", - laidoje teigė Goda. Visgi, moteris neslepia tokias išgirstas naujienas išgyvenusi itin jautriai. Nors jai buvo sėkmingai atlikta operacija ir pritaikius gydymą ŽPV dingo, Goda vis vien pripažįsta tą akimirką pergalvojusi tiek tvirtos sveikatos prasmę, tiek klaidas, kodėl nepasitikrino anksčiau. „Ta žinia, kad turi vėžinių ląstelių, smogia kaip Perkūnas iš giedro dangaus. Juk mes moterys, esame emocingas, iš karto savo galvoje susikuriam dramą ir serialą. Taip buvo ir man. Kelis mėnesius gyvenau sudėtingame etape, kai turėjau eiti į visuomenę ir šypsotis. Koncertai, klipų filmavimai, įvairiausi renginiai, pasiruošimai, dainų įrašai - daug veiklų, o šalia to tu supranti, kad nešioji vėžį, vėžines ląsteles, nuo kurių nepasveiksi išgėręs tabletę. Gydytojai pasakė, kad reikia daryti operaciją, bet jeigu būčiau tai pastebėjusi mėnesiais atgal, gal būtų užtekę lazerinės procedūros. Deja, man to nepakako, vadinasi, aš pasitikrinau gal pusmečiu, gal metais per vėlai"", - atviravo Goda. Būtent todėl viešai pasidalindama ir šiandien garsiai kalbėdama apie savo istoriją, Goda ragina kitas moteris ją išgirsti bei suprasti, jog Lietuvoje veikianti nemokama gimdos kaklelio vėžio prevencinė programa yra svarbi priemonė, galinti išgelbėti gyvybes. „Laikai keičiasi ir tai, apie ką anksčiau būdavo gal nepadoru ar negražu kalbėti, dabartinėje visuomenėje yra tiesiog privaloma dalintis. Aš žinojau, rašant tą postą, kad galbūt atsiras moterų, kurios niekaip nesureaguos, bet joms išliks ta mintis, jog reikia pasitikrinti. Tikiuosi ir noriu visas moteris kviesti tą daryti, prižiūrėti savo sveikatą ir mylėti save"", - žinutę siuntė Goda.","Dainininkė Goda Alijeva pabrėžia savęs priežiūros ir sveikos gyvensenos svarbą bei dalijasi savo patirtimi, kai jai buvo diagnozuotas Žmogaus papilomos virusas ir vėžinės ląstelės. Ji ragina moteris reguliariai tikrintis sveikatą ir pasinaudoti Lietuvoje veikiančia nemokama gimdos kaklelio vėžio prevenc"
"Per užsienyje praleistus metus jis gyveno ne vienoje Europos valstybėje ir tiina, kad visur jautėsi saugiau nei tėvynėje. Tai sakydamas jaunas vyras nenori sukelti pykčio bangos. Priešingai - jam norisi pokyčių, kurie leistų visiems žmonėms Lietuvoje jaustis saugiai, nepaisant to, ką jie myli, su kuo draugauja ar gyvena. Su Gabriel portalas 15min kalbėjosi po to, kai jis savo paskyroje socialiniame tinkle „Facebok"" pasidalino atviru tekstu. Parašyti jį paskatino neseniai gauta draugo žinutė. Su Gabriel leidimu, dalinamės šiuo įrašu. „Seniai nerašiau lietuviškai. Gan senokai supratau, kad reikalai mūsų valstybėje nejuda gera linkme. Apie tai kalbėjau per abstraktus, ateities braižymus, komentuodamas tam tikrus čia vykstančius procesus. Kol gyvenau Lietuvoje, aktyviai gyniau žmogaus teisių klausimus. Bet mano asmeninis gyvenimas čia buvo mažų mažiausiai tragiškas, todėl prieš kelerius metus išvykau iš šios valstybės. Realiai tam, kad galėčiau pradėti gyventi, kad atsikratyčiau nerimo ir baimės dėl savo gyvybės (jei skaitysite toliau, suprasite kodėl). Šiemet nusprendžiau, kad į tokią Lietuvą, kokia ji yra šiandien aš nebegrįšiu. Todėl tai bus paskutinis mano lietuviškas įrašas ir čia uždarysiu savo emocinį chapter’į. Pažadėjau sau, kad net mintimis nebegrįšiu į tai, ką teko išgyventi, paleisiu viską. Ilgai svarsčiau, ar tokio įrašo reikia. Lietuva - maža valstybė, visi jaudinasi dėl savo privatumo. Lietuvoje mėgstama cancellinti, įtarinėti, apkalbėti, retai paremti, paklausti, nusišypsoti, todėl visi tokie įsitempę. Skandalas gali tave paversti žvaigžde, o gali ir sužlugdyti. Šis įrašas gimė būtent todėl, kad Lietuva užėmė labai didelę dalį mano gyvenimo ir aš jau susitaikiau su realybe. Daug tokių žmonių, išgyvenę panašius dalykus, nutyla, nebekalba. Bet aš sąmoningai renkuosi netylėti. Nes būtent dėl tylos visokios penktosios kolonos dabar patenka į valdžią ir sąmoningai naikina mūsų valstybę. Lietuvoje gyvenau daugiau nei 26-erius iš 28-erių savo metų. Labai mylėjau šią šalį, nes gana anksti susipažinau su jos istorija ir gamta. Stengiausi dėl savo šalies. Nuo vaikystės stropiai mokiausi, buvau vienas iš „Tūkstantmečio vaikų"" finalistų, dalyvavau miestų ir regioninių meninės raiškos skaitymo konkursuose, folkfloro veikloje. Kai buvau paauglys, aktyviai dalyvavau jaunimo organizacijose: Lietuvos mokinių parlamente, Mokomajame Europos parlamente. Turėjau viziją, jog Lietuva klestės, jei ją mylėsime. Todėl nuo vaikystės dirbau jai. Tačiau nuo vaikystės susidūriau su tokiu keistu jausmu, kad mano valstybė manęs nemyli, o gal net ir nekenčia. Mano šeimos istorija - tipinė sisteminė problema: smurtaujantis ir šeimos gyvenime nedalyvaujantis tėvas, kurio nelieka, kai man buvo šešeri, nes jis vos nenužudo mano brolio. Mano vaikystės prisiminimai - kraujo klanai, nes tėvas sviedė lėkštę į mano brolį ir prakirto jam venas. Tada seka policija, kuri areštuoja mano tėvą, greitoji, kuri išveža mano brolį su mama. O aš lieku vienas. Mama, iki tol kartu su tėvu dirbo neaiškiose veiklose, o vėliau buvo tiesiog namų šeimininkė. Po skyrybų ji liko be pajamų ir viena kovoti teismų sistemoje, besiskiriant su žymiai turtingesniu asmeniu, kuris net nebegyvena Lietuvoje. Tuo metu vedybinės sutartys nebuvo standartas. Na, bent jau mano šeimoje. Teisminiai procesai dėl turto dalybų truko berods aštuonerius metus, todėl mano šeimoje vyravo nuolatinis finansinis nepriteklius, stiprios depresijos apraiškos. Kadangi Lietuvoje dažnai gėda kalbėti, tai beveik visą savo vaikystę niekam nepasakojau apie tai, kokius iššūkius išgyvenau namuose, kokį skausmą viduje laikiau. Mokiausi gerai, todėl dėl mano psichologinės gerovės nebuvo padaryta nieko iš mokyklos pusės, nors situacija buvo numanoma. Savo vaikystės gerai neprisimenu, nes mano išgyvenimuose - stipri koncentraciją į mokyklą, būrelius ir įtampa namuose, bandymas suvokti kas vyksta. Vaikystės tiesiog nebuvo. Mano suaugęs brolis neseniai prisipažino, kad pats tuo metu išvyko iš Lietuvos, nes nenorėjo dealinti su šeima. Todėl, kai man buvo šešeri, turėjau užaugti ir tapti psichologu savo motinai, kuri niekada manęs negerbė, nuolatos žemino. Tai truko daugiau nei dvylika metų. Augdamas susidūriau ir su kitu iššūkiu: dar prieš tėvams išsiskiriant, supratau, kad mane labiau traukia berniukai. Bet mano šeimoje vyravo homofobija. Su tėčiu apie tai bijojau kalbėti. Pirmą kartą apie tai prabilau mamai ketvirtoje klasėje, tačiau buvau nutuldytas. Ji man liepė gyvenime apie tai nekalbėti ir neprasitarti net broliui. Labai ilgai kovojau su vidine homofobija, nes niekaip nesupratau, kodėl negaliu su niekuo apie tai pasikalbėti, nes sau nesijaučiau priešas. Pirmą kartą su draugais apie jausmus ne tik moterims galėjau prabilti, kai buvau 18-kos. Tuo metu jau išgyvenau sudėtingus psichologinius iššūkius, kovojau su žema saviverte, nesugebėjimu funkcionuoti visuomenėje. Buvau užguitas vaikas, kuriam nebuvo galima kalbėti apie save. Nuo vaikystės turėjau valgymo sutrikimų, į kuriuos iš šono buvo reaguojama su pašaipomis. Tai galiojo ir mokyklose, kuriose nuolatos patirdavau patyčias. Mokykla buvo sudėtingiausias laikotarpis gyvenime. Kai buvau 17-kos ar tik sulaukęs 18-kos, pats savo noru nuvykau į Klaipėdos psichiatrinę ligoninę, nes gyventi buvo tiesiog per sudėtinga, nuolatos svarsčiau apie savižudybę. Tačiau ten prabuvus pusdienį, atvyko mama ir „sutvarkė reikalus"", ištraukė mane iš ten, nes bijojo reputacinės žalos, nes ji nuolat įsivaizdavo, kad žmonės apie ją šnekės, kaip apie motiną, užauginusią psichinį vaiką. Po mokyklos nusprendžiau išvykti iš gimtojo miesto ir apsigyvenau Vilniuje. Čia studijavau ir pradėjau savo gyvenimą. Įstojau į valstybės finansuojamą vietą, ją visada išlaikiau, mokslus baigiau labai gerai. Prieš ir po mokslų aktyviai dirbau ir sumokėjau labai daug mokesčių, todėl nesijaučiu valstybei skolingas. „Sodra"" rodo, kad mano stažas 8 metai. Kaip žmogui, kuris išvyko iš Lietuvos, būdamas 26-erių, reiškia, kad dirbau visą tą laiką. Taip ir buvo. Save išlaikau nuo tada, kai išvykau iš namų. Su mama palaikėme tik labai formalų ryšį. Vilniuje radau šiek tiek daugiau laisvės nei Klaipėdoje, kurioje gimiau. Tačiau ta laisvė buvo iliuzinė. Tai tiesiog buvo šiek tiek geriau. Per ketverius studijų metus buvau du kartus užpultas. Vieną kartą pirmame kurse Gedimino prospekte užpuolė mano tuometinį vaikiną dėl jo plaukų spalvos. Apsigynėme. Policijos nekvietėme, nes nė vienas incidentą matęs asmuo to nedarė. Jautėmės tarsi nereikėtų to daryti. Mano draugas vokietis tyrė ši fenomeną savo magistriniame darbe. Jį stebino, kodėl Lietuvoje, kuri yra ES valstybė, vyrauja nebylioji homofobija. Kai visi žino, kad homoseksualai išgyvena kraupius dalykus, tačiau jie pasirenka apie tai nekalbėti. Jis prašė mano interviu savo darbui, tačiau tuo metu nebuvau pasiruošęs kalbėti ir atsiverti. Kitą kartą mane užpuolė po metų ar dviejų, kai išėjome į pasimatymą su vaikinu ir keturi asmenys mane brutaliai sudaužė. Valstybė neįvertino to kaip smarkiai, nesuteikė jokios psichologinės pagalbos ir nepadėjo to identifikuoti kaip homofobinio išpuolio. Teismai tai traktavo kaip įprastą užpuolimą. Priteista žala vis dar neapmokėta. Likau su trauma, be jokio atlygio. Tuo metu negalėjau samdyti brangių advokatų, nes buvau save išlaikantis studentas. Ku buvo mano tėvai? Man tik išvykus į Vilnių, kai man buvo aštuoniolika, mano mama, sužinojusi, kad susitikinėju su vaikinu, išplūdo mane žiauriausiais žodžiais, siuntė el. laiškus su žeminančiais tekstais ir pasiūlymais gydytis. Ji atėmė iš manęs namų raktus, sustabdė minimalų finansavimą. Vėliau ji vos vos atslūgo ir pradėjo bendrauti, tačiau užpuolimo momentais ji manęs nepalaikė. Ji bijojo, kad mano istorija išeis į viešumą. Tėvas mano gyvenime nedalyvauja nuo vaikystės. Psichologiškai man buvo labai sudėtinga, tačiau sėkmingai baigiau mokslus, siekiau karjeros. Ir atrodė, kad sekasi tikrai neblogai. Dėkoju visiems savo darbdaviams Lietuvoje: jie vienaip ar kitaip buvo labai padedantys, niekada nejaučiau homofobijos darbinėje aplinkoje. Darbe visada galėjau būti savimi. Bet vėl buvau užpultas. Su vaikinu buvome Trakuose, ėjome į autobusų stotį, atvažiavo automobilis, iš jo išlipo 3 ar 4 vyrai ir jie tiesiog pradėjo mus persekioti, gaudyti, spyrė mano vaikinui. Šalia buvę žmonės nieko nedarė. Šį kartą jau buvau brandus, ieškojau pagalbos, visuose pranešimuose minėjome, jog tai homofobinis išpuolis, nes su tokiais žodžiais mus užpuolė. Vienoje bylos stadijoje vienas užpuolikų pripažino, kodėl mus užpuolė („Nes gėjai""), tačiau vėliau parodymus pakeitė ir byloje neužteko duomenų įrodyti, jog tai buvo homofobinis išpuolis. Deja, bet teismai leidžia keisti parodymus ir neinkriminuoti savęs. Be to, vieno iš užpuolikų sesuo dirbo teisinėje sistemoje. Kitas užpuolikas buvo šaulys (Lietuvos šaulių sąjungos narys - past.). Kreipiausi pagalbos į Raskevičių (Laisvės partijos narys, politikas Tomas Raskevičius - past.), kuris davė pažįstamos teisininkės kontaktą, bet pats niekada apie šį įvykį nekalbėjo. Kreipiausi į draugę, kurios tėvas yra Seimo narys socialdemokratas Kęstutis Vilkauskas. Tačiau ir jis nieko nedarė, ignoravo šį įvyktį, nes jis pats yra homofobas, nuolatos balsavęs prieš partnerystę. Mano gyvenime buvo smurtaujantis tėvas, mokykloje iš manęs nuolat tyčiojosi, buvau ne kartą užpultas, susidūriau su skirtingo tipo homofobija, tačiau niekada nepalūžau, dirbau, stengiausi dėl Lietuvos. Tačiau šis kartas mane sužlugdė. Po paskutinio užpuolimo nesugebėjau dorotis su šita situacija vienas. Neužteko finansinių ir emocinių resursų. Psichologiškai buvo sudėtinga, o psichoterapija tuo metu kainavo kosminius pinigus, man tik baigus universitetą, į šį lauką įžengti galėjau gerokai per vėlai. Mano valgymo sutrikimas pagilėjo, pradėjau jausti baimę ir nerimą išeiti iš namų. Būdavo savaičių, kai negalėdavau išeiti į darbą, nes tik išėjus mane kratydavo nerimas. Mano draugai kankinosi matydami mane, o aš iš to išeiti galėjau tik mokėdamas milžiniškus pinigus terapijai. Nebesugebėjau gyventi kaip gyvenau ir apsimesti, kad man nieko nenutiko. Tai kenkė viskam - mano darbui, santykiams. Atrodė, kad nykstu kaip žmogus. Visgi nesaugumas nedingo ilgą laiką, todėl nutariau išsikraustyti iš Lietuvos. Vis dar tebesigydau patirtą skausmą ir bandau atsistatyti - morališkai, finansiškai, žmogiškai. Sekasi neblogai. Asmeninė nuotr./Jau daugiau nei dvejus metus Gabriel gyvena ne Lietuvoje Realiai niekada nuo išvykimo nesijaučiau nesaugus - nei Vokietijoje, nei Maltoje. Bet vakar (balandžio 1 d. - past.) gavau garso įrašą iš pažįstamo, kuris šiuo metu Graikijoje. Jis sutiko lietuvį, todėl paprašė jo įrašyti ką nors lietuviškai. Ir aš gavau homofobinį ir nacistinį įrašą (Gabriel juo pasidalino savo paskyroje - past.) Kodėl apie tai rašau? Todėl, kad Lietuvoje tokiems vaikams, koks buvau aš, nėra vietos. Nėra jokios gerovės valstybės apie kurią kalba G.Nausėda. Nors G.Paluckas kalba, kad nėra ko nerimauti, kai kurie nerimauja dėl savo gyvybės. Bet valstybė nieko nedaro. Nelabai sistemoje kovoti padėjo net ir liberalūs politikai. Bet dar rašau ir todėl, kad Lietuva yra geopolitinėje krizėje. Ir kai žmogus, kuris visą savo gyvenimą dirbo Lietuvai ir puoselėjo kaip konceptą, jaučiu pareiga priminti, jog kiekviena valstybė egzistuoja iki tol kol joje egzistuoja žmonės ir žmogiškumas. Kuo žmogiškumo mažiau, tuo didesnė karo ir išnykimo rizika. Todėl nustokite kelti karą bent savo šalies viduje. Išmokite mylėti savo žmones. Aš nebegaliu pakeisti nieko, kas įvyko praeityje. Bet gal šia istorija galiu užkirsti kelią, kad kiti vaikai augtų sveikesnėje Lietuvoje, nei užaugau aš. Gal šis įrašas privers susimąstyti, kad Lietuvoje yra daug mažų naciukų, kurie ir kuria tas penktas kolonas, bet nėra jokios politinės valios juos sustabdyti. Kairieji čia nekenčiami. Unsplash nuotr./Homofobija Šiandien uždarau savo istoriją su Lietuva, nebenoriu daugiau rašyti. Nebenoriu jaustis auka, nes svetur jaučiuosi jau visiškai kitaip. Jaučiuosi gerai. Ačiū savo draugams, kurie padėjo man išgyventi. Ačiū savo psichologinei komandai - psichiatrei Ievai Viltrakytei ir psichoterapeutui Klaudijui Vitkauskui: jei ne jūs, turbūt nebebūčiau gyvas, jūs parodėte man naują perspektyva, kad viskas su manimi gerai, tik gimiau labai šūdinoje šeimoje ir gyvenau valstybėje, kuri man labiau kenkia nei padeda. Tai tiek. Šį įrašą palieku Facebook platformoje, nes Lietuvoje gyvenimas ir politika dažnai vyksta per Facebooką. Viduje turiu viltį, kad Lietuva dar gali pasikeisti, bet nebeturiu jėgų keisti ją, todėl palieku tą jums, tiems, kurie vis dar tikite, kad Lietuva eina gera linkme."" Pasidalinusieji įrašu: „Baisiau nei baisu"" Kalbėdamas su 15min Gabriel sakė, jog viešai kalba, nes supranta, kad daugelis susiduriančių su homofobija tyli, nes bijo: „Toks žmogus iš vienos pusės bus palaikomas, bet iš kitos linčiuojamas. Kiek to palaikymo, gerai parodo 2024 m. atliktas tyrimas, kuriame žmonės nurodė, kad kaimynystėje labiausiai nenorėtų turėti psichinę negalią turinčių žmonių, o antroje vietoje - homoseksualių žmonių."" Po „Facebook"" pasirodžiusio įrašo, kuriuo pasidalino šimtai žmonių, Gabriel sako sulaukęs daug asmeninių žinučių. Jose homoseksualūs žmonės dalinasi savo problemomis, kurios - panašios į tai, apie ką rašė Gabriel. Pasak jo, tai, kad jie rašo privačiai, o viešai nenori dalintis savo patirtimi, dar vienas įrodymas, jog homofobija Lietuvoje yra nematoma, o gal ir nenorima matyti. „Daug žmonių yra savidestrukcijoje, tyloje, kurie dažnu atveju pasibaigia savižudybe"", - apgailestavo Gabriel. Jo įrašu pasidalinusi Lietuvos žmogaus teisių centro vadovė Jūratė Juškaitė „Facebook"" rašo: „Kaip iš tikrųjų atrodo homofobija Lietuvoje? Kokias žaizdas palieka smurtas šeimoje, kurį kai kurie Seimo nariai leidžia sau neigti? "" O Gabriel įrašą pasidalinusio buvusio žurnalisto Vitaliaus Zaikausko su ilgamečiu gyvenimo partneriu pernai susituokusiu humanistinėje ceremonijoje, pakomentavusi signatarė, visuomenės veikėja Nijolė Oželytė papasakojo dar vieną skaudžią istoriją: „Tai dar ne blogiausia istorija. Teko apkabinti vaikiną iš vieno LT miestelio, kurį tėvas uždarė į psichiatrinę, kad ten jį „pagydytų"". Tėvas gerai išsilavinęs, gerą darbą turintis, jis siekė išvengti „gėdos"", tai pažįstamas psichiatras jam padėjo įkalinti penkiolikmetį. Daktaras buvo protingas, patarė suvaidinti, kad „gydymas"" padėjo, nes vaikinui reikėjo gyventi kartu [su tėvu] iki mokyklos baigimo.""","Jaunas vyras, Gabriel, dalinasi savo skaudžia patirtimi gyvendamas Lietuvoje, kuri buvo pažymėta homofobijos, smurto šeimoje ir visuomenės abejingumo. Po kelių homofobinių išpuolių ir nesaugumo jausmo, jis nusprendė palikti šalį tikėdamasis, kad jo istorija paskatins pokyčius Lietuvoje, kad kiti"
"Nuo lapkričio iki vasario Kauno „Žalgiryje"" žaidęs L.Walkeris rungtynes pradėjo starto penkete ir per 39,5 minutės pelnė 29 taškus (4/5 dvit., 6/13 trit., 3/4 baud.) bei atliko 2 rezultatyvius perdavimus. Tai - trečios pagal rezultatyvumą amerikiečio rungtynės NBA lygoje. Du kartus rezultatyviau L.Walkeris žaidė tik dar atstovaudamas „San Antonio Spurs"" klubui. 2021 m. kovą jis pelnė 31 tašką, o 2022 m. kovą įmetė 30 taškų. LW4 on the FB. pic.twitter.com/GRYr3DQtuC — Philadelphia 76ers (@sixers) April 8, 2025 Iš viso su „Sixers"" marškinėliais gynėjas sužaidė 17 rungtynių, kuriose vidutiniškai fiksuoja 10,6 taško, 3,1 atkovoto kamuolio ir 2,6 rezultatyvaus perdavimo rodiklius. Su „Žalgirio"" apranga Eurolygoje L.Walkeris rinko po 13,6 taško, 3,2 sugriebto kamuolio ir 1,8 rezultatyvaus perdavimo per 19 rungtynių. „76ers"" jau prarado šansus patekti į NBA įkrintamąsias ir Rytų konferencijoje užima tik tryliktą vietą. „Heat"" rikiuojasi dešimti. „Heat"": Duncanas Robinsonas 21 (5/6 trit.), Tyleris Herro 20 (7 kld.), Kel'elas Ware'as 19 (17 atk. kam.), Davionas Mitchellas (9 rez. perd.) ir Pelle Larssonas po 12. „76ers"": Lonnie Walkeris (6/13 trit.) ir Quentinas Grimesas (7/14 dvit., 4/11 trit., 8 atk. kam., 6 rez. perd.) po 29, Ademas Bona 16 (11 atk. kam.).","Lonnie Walkeris, buvęs Kauno „Žalgirio“ žaidėjas, per rungtynes NBA su „Philadelphia 76ers“ pelnė 29 taškus, kas yra trečias pagal rezultatyvumą jo pasirodymas lygoje. Šiuo metu „76ers“ užima tryliktą vietą Rytų konferencijoje ir neturi šansų patekti į NBA įkrintamąsias."
"„Lietuvos ryto"" žiniasklaidos grupės vadovas Gedvydas Vainauskas slapta vedė bankininkę Audronę Maciulevičienę. Gedvydo Vainausko išrinktoji Audronė Maciulevičienė po vestuvių pasirinko Vainauskienės pavardę. Abiems jaunavedžiams tai yra trečioji santuoka. Apie netikėtas tuoktuves pranešė lrytas.lt. Pasak portalo, pora slapta susituokė praėjusių metų pabaigoje, gruodžio 27-ąją, Palangoje. Primename, kad praėjusiais metais Gedvydas Vainauskas išsiskyrė su bvusia „Lietuvos ryto"" žurnalo „Stilius"" redaktore Liuminata Vainauskiene. Kaip portalas Žmonės.lt rašė anksčiau, kalbos apie Vainauskų šeimos krizę pasklido dar 2021 metų spalį. Tuo metu pora apie santykius neatviravo. „Išsiskyrėme taikiai. Kad ir kokia būtų to priežastis, savo vyrui esu už viską labai dėkinga"", - tv3.lt portalui sakė L.Vainauskienė. Taip pat skaitykite Taip pat skaitykite Primename, kad Gedvydas Vainauskas ir 29 metais jaunesnė Liuminata susituokė 2014 m. rugsėjį Venecijoje. Tuo pat metu šiame Italijos mieste tuokėsi Holivudo garsenybė George‘as Clooney ir advokatė Amal Alamuddin, tad miestas knibždėte knibždėjo žurnalistų, pasirengusių nušviesti jų vestuves. AP naujienų agentūros korespondentai pastebėjo ir pakalbino jaunavedžius G.Vainauską ir L.Mickutę. Jis lietuvių poros pasiteiravo, kodėl tuoktuvėms pasirinko dieną, sutampančią su G.Clooney vestuvėmis. „Man tai nerūpi, nes šiandien mano vestuvės, o ne Clooney"", - į kamerą šypsojosi Liuminata. 2019 m. rugpjūtį Liuminata ir Gedvydas Vainauskai susilaukė sūnaus.","Gedvydas Vainauskas slapta vedė bankininkę Audronę Maciulevičienę, kurios pavardė po vestuvių tapo Vainauskienė; tai trečioji santuoka abiem jaunavedžiams, o buvusi Vainausko žmona Liuminata Vainauskienė teigia, kad išsiskyrė taikiai."
"Rinktinė jau pora dienų pluša Vilniuje, kur vyks ir penktadienio rungtynės su Azerbaidžano rinktine. Jos FK „Žalgiris"" namų stadione (Stadiono g.2) penktadienį prasidės 18.30 val., patekimas į jas nemokamas. Rinktinės treneris Tomas Ražanauskas teigia, jog svarbiausia, kad visos futbolininkės būtų sveikos ir pasirengusios dvikovai. „Kaip visada, nuotaikos geros, laukiame visų žaidėjų, tikimės, kad visos bus sveikos ir pasiruošusios. Turėsime keturias treniruotes ir tada lauks rungtynės su Azerbaidžanu"", - kalbėjo treneris. Jo teigimu, rinktinė išanalizavo pirmąsias rungtynes išvykoje su Juodkalnijos komanda, pamatė, kas tame susitikime buvo taisytina ir sieks tai padaryti prieš laukiančią penktadienio kovą. „Šią savaitę dar bandysime pagerinti savo žaidimo principus, ką norime įgyvendinti savo žaidime ir kur dar turėsime pridėti. Matėme, kad rungtynėse Juodkalnijoje buvo padaryta ir klaidų, tai tas klaidas reikia išgyvendinti, kad jos nesikartotų, ir žiūrėsime į priekį"", - akcentavo treneris. Kalbėdamas apie būsimas varžoves iš Azerbaidžano, T. Ražanauskas ragino nenuvertinti jų, nes jos pastaraisiais metais išbandė jėgas ne su viena pajėgia rinktine. „Sunku vienareikšmiškai pasakyti, teko žiūrėti keletą jų rungtynių, kur jos žaidė su stipresnėmis priešininkėmis, kaip Portugalija ar Šveicarija. Kažką išryškinti būtų sunku, bet faktas, kad irgi žaidžia gerame lygyje, kaip Turkijos lyga"", - mintimis dalinosi treneris. Visgi, paklaustas apie tikslus, treneris rinktinei juos kelia maksimalius. „Kiekvienose rungtynėse einame iškovoti tris taškus. Kiekviena žaidėja turi norėti laimėti ir to penktadienį sieksime"", - teigė jis.","Lietuvos rinktinė Vilniuje ruošiasi penktadienio rungtynėms su Azerbaidžanu, kurioms patekimas bus nemokamas; treneris Tomas Ražanauskas pabrėžia sveikatos ir pasirengimo svarbą, o komanda siekia ištaisyti klaidas, padarytas rungtynėse su Juodkalnija."
"Socialiniame tinkle ji pasidalijo vaizdo įrašu iš veterinarijos klinikos ir atskleidė, kas nutiko. Pasidalinti istorija sutiko ir su naujienų portalo Žmonės.lt skaitytojais. R.Mikelkevičiūtė pasakojo, kad šuo Bugas tapo apatiškas, atsisakė ėsti, todėl skubiai nuvežė jį pas veterinarą. Atlikus visus tyrimus paaiškėjo, kad šuo užsikrėtė erkių platinama liga. „Naktelė buvo sunki. Su Bugu praleidom vet klinikoje, o ir naktis be miego. Kas nutiko? Palinkėkit mums sėkmės... Vakar pastebėjau, kad mano linksmuolis tapo liūdnas ir apatiškas. Atsisakė ėsti. Aš gerai pažįstu savo šunį - nusprendžiau nelaukti ir skubėti pas veterinarus. O belaukdama vizito radau 3 erkes - viena jau ant žemės, kitas dvi ant Bugo. Nors Bugas turi apsauginį antkaklį. Dar purškalas, kai kur išvarydavo. Niekur lyg nebuvom, kur būtų galimybė pasigauti erkių. Kaip gerai, kad nelaukiau ryto ir vežiau skubiai į klinikas. Babezija. Parazitas naikina eritrocitus! Labai rimta liga. Pagavo pačioje pradžioje. Vaistai, lašinės ir stebim. Vizitas po 2 dienų. Kokią apsaugą naudojat jūs? Esu girdėjusi prastų atsiliepimų apie tabletes, bet, panašu, nėra kitos išeities"", - socialiniame tinkle „Instagram"" rašė ji.","R. Mikelkevičiūtė pasidalino, kad jos šuo Bugas tapo apatiškas ir atsisakė ėsti, todėl ji jį skubiai nuvežė pas veterinarą, kur nustatyta, kad šuo užsikrėtė erkių platinama liga – babezija. Ji ragina žmones apsaugoti savo augintinius nuo erkių ir svarsto apie skirtingas apsaug"
"Konditerė Diana Bulanova atskleidžia, kad jai buvo itin smalsu pačiai sukurti savo receptą, o informaciją moteris rinko net kelerius metus! „Legendinis skanėstas, kurio paragauti gali tik išrinktieji - tie, kurie asmeniškai pažįsta kepėją Kėdainiuose. Deja, paprastam mirtingajam tai nepasiekiama: nei užsisakyti, nei sužinoti recepto nepavyks. Jis saugomas po septyniais užraktais, o kepėja teigia nusinešianti jį į kapus. Suprantu, jei receptas nesidalijamas ir neparduodamas, būtų logiška, kad bent patį desertą būtų galima lengvai įsigyti. Bet ir tai - neįmanoma. Tas deficitas mane patraukė dar labiau. Kaip ir su Dubajaus šokoladu, tai priimu kaip iššūkį. Man reikia išbandyti savo jėgas ir sukurti savo šio recepto versiją. Lauksiu jūsų, ragavusių originalą, atsiliepimų… Tikiuosi, kad jie bus geri! Skyriau daug laiko, žinių ir pastangų, kad pagaliau nulaužčiau šį kodą. Bet jei ir nepavyks visiškai atkartoti - neverksiu, nes mano variantas vis tiek yra fantastiškai skanus"", - savo feisbuko paskyroje rašė Diana, žinoma kaip „Dia Patisserie"". Kalbėdama su 15min, Diana sako, kad desertas išties nuostabaus skonio ir ypač patiks tiems, kurie mėgsta morengus. O čia jie neįprasti! Konditerė dalinasi, kad gyvena Anglijoje jau ne vienerius metus ir čia ji veda įvairius mokymus, kursus bei kuria receptus. „Pandemijos metu aš „paleidau savo pirmąjį receptų rinkinį - labai bijojau, tačiau sulaukiau labai daug susidomėjimo. Tačiau vienu metu supratau, kad nebepajėgiu tiek daug dirbti, kadangi šalia savo konditerės veiklos dar ir turėjau įprastą darbą. O kai susidūriau su sveikatos bėdomis, nusprendžiau pasilikti prie receptų kūrimo ir mokyti nuotoliniu būdu"", - apie savo veiklą pasakoja moteris. Receptas - nuo nulio Pasakodama apie „Kėdainių ragus"", ji dalinasi, jog kasmet dalyvauja įvairiuose kursuose ir viename jų mokėsi sukurti receptą nuo nulio. Būtent tai ir įkvėpė bandyti kurti receptus pamačius nuotrauką. „Apie tuos „ragus"" aš sužinojau prieš kelerius metus. Forume klausiau moterų, koks šio deserto skonis - norėjau pamėginti jį iškepti. Tikrai labai daug žmonių bando atkurti receptą, tačiau ne visiems pavyksta. Aš galvojau dar giliau ir plačiau - kaip šis desertas kepamas? Kadangi tikrojo recepto autorė jį greičiausiai kepa namuose, vadinasi, ten greičiausiai nėra įmantrių orkaičių, o sudedamosios dalys, naudojamos jam - paprastos"", - dalinosi mintimis moteris. Asmeninio archyvo nuotr./Desertas „Kėdainių ragai"" Ji priduria, kad jai smalsu ir iš kur kilęs įkvėpimas legendinei kepėjai sukurti „Kėdainių ragus"". Pati Diana sako, jog yra peržiūrėjusi galybę vaizdo įrašų, tačiau galutinį atsakymą surasti sunku. „Aš du metus tyrinėjau žmonių atsiliepimus, pavyzdžiui, jie rašė, kad kremas - sviestinis, kiaušininis, kad desertas net trečią dieną nesuminkštėja... Tad aš ir stengiausi, kad mano variantas būtų traškus, perkandus karamelinis, viską vainikuoja kiaušinių kremas... Atlikau ne vieną „bandymą"", kol sukūriau savo receptą"", - dalinasi Diana. Ji sako, kad tokį didžiulį žmonių susidomėjimą šiuo desertu sukėlė tai, kad taip paprastai jo negausi. „Taip jau yra - tik pažiūrėkite, kaip visas pasaulis ėjo iš proto dėl Dubajaus šokolado. Kadangi šie „Kėdainių ragai"" yra apgaubti paslapties, įsigyti labai sunku, recepto niekas nežino, žmonėms itin įdomu, kas tai per skonis. Ir man pačiai jis sukėlė tokį azartą, kad turiu pabandyti pagaminti, juolab, kad šis desertas atrodė labai egzotiškai. Man norėjosi palikti savo pėdsaką ir savo receptą versiją"", - sakė moteris. Išbandė savo jėgas Diana dalinasi, kad žinojo, jog su šiuo receptu dėmesio sulauks tikrai daug ir jis nebūtinai bus malonus. „Heito"" irgi buvo. „Man sakė, kad aš „pavogiau"" receptą, kurio niekas nežino, kad turėčiau dalintis procentu dėl to, kad jį parduodu ir panašiai. Išgirdau įdomių dalykų ir suprantu, kad galima interpretuoti taip, kaip norisi. O man tai buvo iššūkis ir labai įdomus. Tie, kurie ragavo tikrojo deserto man sakė, kad pagal mano receptą iškepti morengai yra tokio paties skonio, tačiau kremas - ne toks"", - kalbėjo konditerė ir pridūrė, kad ir toliau žada eksperimentuoti gamindama šį legendinį desertą. Ji aiškina, kad morengai turi likti nesuskilę, gražios formos ir viduje karamelizuotis, todėl žmonėms atrodo, kad viduje yra įdaras, tačiau už tai atsakinga kepimo technologija. „Sudeginsit morengus - bus kartūs, mažiau pakepsite - bus balti kaip paprasti morengai"", - sako konditerė. Dar vienas svarbus dalykas - tai saldus kiaušinių trynių kremas, kuris yra labai lipnus ir tąsus. Diana sako, kad „ragus"" sustato dailiai būtent dėl kremo - merkia morengus į jį ir tuomet sudėlioja „kalniuką"". Belieka tik apšlakstyti šokoladu ir šokolado drožlėmis. Nors čia galima eksperimentuoti kaip tik norėtumėte ir rinktis įvairius papildomus priedus. „Svarbiausia yra bazė, o paskui jau galima tobulinti receptą taip, kaip norėsite"", - sako Diana ir priduria, kad atsispirti šiam skanėstui labai sunku - nori nenori jis labai greitai išnyksta nuo stalo.","Konditerė Diana Bulanova dalijasi, kaip ji kelerius metus ieškojo informacijos ir kurdama savo versiją bandė atkurti paslaptingą „Kėdainių ragų"" receptą, kuris yra žinomas tik išrinktųjų rate. Nepaisant sunkumų ir kai kurių neigiamų reakcijų, Diana teigia, kad jos sukurtas desertas yra fantastiškas ir toliau ketina eksperimentuoti."
"Visą dieną trukęs turnyras virto tikru emocijų maratonu - nuo įnirtingų dvikovų iki džiaugsmingų apsikabinimų po pergalių. Tarp dalyvių - tiek patyrę žaidėjai, tiek pradedantieji, kuriuos vienijo aistra žaidimui ir noras dalintis šia patirtimi su kitais. „Padelis Lietuvoje auga neįtikėtinu tempu - ir ne veltui. Tai sportas, kuris suartina žmones, leidžia ne tik aktyviai praleisti laiką, bet ir kurti naujas pažintis bei bendrystės jausmą. Mūsų turnyras - dar vienas to įrodymas,"" - sakė vienas iš renginio organizatorių ir Padelstuff.eu įkūrėjas Regimantas Janeliūnas. Organizatoriai dėkoja visiems turnyro dalyviams, žiūrovams bei rėmėjams, kurie prisidėjo prie renginio sėkmės. Ypatinga padėka automobilių nuomai Mobire, grožio salonui Figaro, šeimos klinikai Drops clinic, namų kvapams Aromatic 89, soliariumų centrui Equador, papuošalams No more, reklamos gamybai Vasabi, sveikatos namams Upa, arbatoms Anunnaki bag, sultims Granini , sushi express , Redbull už jų paramą, kuri padėjo sukurti įsimintiną ir aukšto lygio sporto šventę. „Padelstuff"" turnyras: padelis - naujoji Lietuvos aistra „Mūsų tikslas - suburti padelio entuziastus, skatinti bendruomeniškumą ir parodyti, kad šis sportas yra ne tik konkurencingas, bet ir be galo smagus. Džiaugiamės, kad turnyras pavyko puikiai, o dalyviai išėjo su šypsenomis ir noru grįžti dar kartą"", - sakė šį turnyrą organizavę „360 Padel"" komanda.","Padelio turnyras Lietuvoje subūrė tiek patyrusius, tiek pradedančius žaidėjus, skatindamas bendruomeniškumą ir aistrą sportui, o renginio sėkmę užtikrino dalyvių, žiūrovų bei rėmėjų parama. Organizatoriai džiaugiasi renginio sėkme ir siekia toliau skatinti padelio populiarumą"
"Atlikėjas, reperis Dominykas Ježerys-OG Version nesiliauja stebinti - vieną po kito leidžia naujas dainas. Neseniai pasklido žinia apie kūrinį „Po tavim"", o po jo iškart dienos šviesą išvydo „Tavęs nėra"". Daugelis spėliojo, kad jausmingą dainos tekstą įkvėpė buvusi sužadėtinė, nuomonės formuotoja Karolina Meschino. Jausminga OG Version daina „Tavęs nėra"" per pirmąsias 14-lika valandų jau buvo perklausyta 27 tūkstančius kartų. „Buvai nesugadinta, bet po to eini eilinį kartą vėl į labirintą jausmų. Veiksmai peržengia ribas, triggerina vėl kažkas, pamatau tave - jausmai juk yra ne mygtukas, galvojau antras bus berniukas"", - dainoje repuoja OG Version. Apie skaudžiai pasibaigusius santykius netrūksta ir kitų eilučių: „Prisiminsiu tavo kūną nors kitiems atitenki"". Karolina Meschino ir OG Version / Eriko Ovčarenko / BNS nuotr. „Nebe vaikas tu ir kai vakaras ateina, ir tu vieniša, gal geriau pasidarys, kai ateis diena. Viskas primena. Tau patinka, kai tave dievina"", - skamba kūrinyje „Tavęs nėra"". Taip pat dainoje reperis kelia klausimus, kurie, kaip spėjo komentatoriai, skirti buvusiai mylimąjai. „Klausimai, kur buvai gi tu, kai man reikėjo? Klausimai, kur buvai gi tu, kai man skaudėjo? Klausimai, kur buvai gi tu, kai tu nekėlei? Klausimai, kur buvai gi tu, ir vėl privėlei. Klausimai, kur buvai gi tu? Dabar pažiūrėk, palikai ką tu"", - klausimus dainoje kelia OG Version. Komentarų skiltyje muzikanto gerbėjai svarstė, kad tokia dainų gausa atspindi jo norą atkreipti K.Meschino dėmesį. OG Version - „Tavęs nėra"": „Iš žodžių eina suprast, kad ne jis kaltas, kad taip įvyko"", - rašė vienas klausytojas. „Suprasi kai prarasi, kaip sakoma, bet berniukai kvaili esat"", - teigė kitas. „Seni, atsimink, ne vienas lelytę praradai, laikas gydo žaizdas, sunkiai dirbk ir viskas bus gerai"", - patarimus žarstė komentatorius. Penktadienį apie OG Version kuriamas dainas pasisakė ir pati K.Meschino. Ji savo širdį išliejo socialiniame tinkle „Instagram"".","Atlikėjas OG Version išleido naują dainą „Tavęs nėra“, kuri, kaip manoma, yra įkvėpta jo santykių su buvusia sužadėtine Karolina Meschino. Daina sulaukė didelio susidomėjimo, o fanai spėlioja, kad ji atspindi atlikėjo norą atkreipti buvusios mylimosios dėmesį."
"Tyrimui atlikti buvo pasitelkti du metodai: socialinių tinklų analizė ir kokybiniai interviu. Socialinių tinklų analizė buvo atlikta naudojant „LinkedIn"" platformą, siekiant ištirti Lietuvos turtingiausių asmenų socialinius ryšius ir tinklus skaitmeninėje erdvėje. Šis metodas leido plačiau apžvelgti viešai matomus ir prieinamus ryšių tinklus. Kokybinio tyrimo metu buvo atlikti 11 interviu su Lietuvos TOP500 sąrašo atstovais, kurių bendra turto vertė viršija 3 mlrd. Eur. Pokalbių metu pašnekovai įvardijo pagrindinius principus, kaip kurti, išlaikyti ir efektyviai naudoti verslo ryšius. Kaip megzti ir išlaikyti pažintis Lietuvos turtingiausieji asmenys išskyrė keletą pagrindinių vietų ir būdų, kaip megzti vertingas pažintis. Pirma, prestižinių akademinių bendruomenių, pasaulyje tokių kaip Harvardo, Oksfordo, o Lietuvoje ISM, absolventų tinklai veikia kaip „ryšių inkubatoriai"". Pasak vieno iš respondentų, brangus universitetas - tai barjeras, kuris atfiltruoja pažintis. Tokios nuomonės laikosi 63 proc. apklaustųjų. Kitas svarbus veiksnys - narystė organizacijose, klubuose ir asociacijose. Net 90 proc. respondentų pabrėžė, kad aktyvus dalyvavimas verslo, pramonės ar labdaros organizacijose gali suteikti vertingų kontaktų. Lietuvos turtingiausieji asmenys renkasi organizacijas, kurios gali suteikti pridėtinės vertės jų verslams. Sportas ir pomėgiai, pvz., golfo klubai ar medžioklės draugijos, dažnai veikia kaip neformalios darbo grupės. 63 proc. respondentų sutiko, kad brangūs pomėgiai gali padėti užmegzti naudingus santykius. Vien tik užmegzti kontaktą nepakanka, reikia ryšius ir išlaikyti. Tyrimo dalyviai akcentavo, kad ryšiams palaikyti būtinas reguliarus bendravimas, o kartu svarbu būti naudingu kontaktu, mat santykiai turi būti abipusiai. Lietuvos turtingiausieji asmenys pabrėžė, kad formuojant kontaktų tinklą svarbu vertybės bei asmeninės savybės, kurios skiepijamos šeimose ir bendruomenėse. Kartu žmonės turėtų būti įdomūs pašnekovai, kurie geba bendrauti įvairiomis temomis, suprasti pasaulio aktualijas bei tendencijas, argumentuotai pagrįsti savo nuomonę. ISM nuotr./Vita Akstinaitė „Lietuva - maža šalis, sakoma, kad per draugo draugą gali surasti reikiamą asmenį, būtent todėl ypatingai svarbu puoselėti reputaciją. Pasitikėjimas versle prilygsta reputacijai, kuri įgyjama palaipsniui, todėl tvirtam kontaktų tinklui sukurti reikia laiko"", - sako viena iš tyrėjų V. Akstinaitė. Svarbu suprasti pasekmes Tyrimas atskleidė, kad žmogaus užmegzti socialiniai ryšiai ir pažintys gali turėti tiek teigiamų, tiek neigiamų pasekmių. Respondentai kaip teigiamus aspektus įvardijo atrastas unikalias verslo galimybes (81 proc.), pasitikėjimu grįstus sandorius (63 proc.), finansinę (54 proc.) ir nefinansinę pagalbą, naudingus patarimus ir galimybes patikrinti idėjas (45 proc.), laiko taupymą, renkant informaciją (36 proc.). „Socialiniai ryšiai gali turėti ir neigiamų pasekmių. Pvz., dėl negrąžintų paskolų respondentams teko patirti finansinių nuostolių. Kitas neigiamas aspektas - vienišumas. Vienas iš tyrimo dalyvių įvardijo, kad dažnai atrodo, jog daugelis bendrauja tik dėl naudos. Kita vertus, visas jėgas ir laiką sutelkus verslo sėkmei bei koncentruojantis į naudingų ryšių kūrimą, nukenčia asmeninis gyvenimas ir trūkinėja santykiai su šeima ir artimais draugais"", - akcentuoja V.Akstinaitė. Interviu dalyviai pabrėžė, kad mūsų šalies verslo kultūra vis dar vystosi ir turi savo ypatumų. Lietuva - kaip paauglys, kuris dar mokosi bendrauti, todėl neretai konkurencija versle viršija norą bendradarbiauti. Socialinių tinklų spąstai Socialiniai tinklai, o ypač „LinkedIn"", tapo svarbiu įrankiu UHNWI bendravime. Kaip vieną iš teigiamų dalykų Lietuvos turtingiausieji asmenys įvardino greitą ir paprastą galimybę susisiekti su norimais žmonėmis. „Socialinių tinklų kalbėjimo tonas neformalus, todėl lengva susipažinti tiek su turtingiausiu, tiek didžiausią įtaką turinčiu asmeniu. Taip pat socialinės medijos padeda palaikyti aktyvius ryšius. Pastebima, kad socialinėse medijose turtingiausieji noriai dalinasi naujienomis, verslo sėkmės istorijomis, o kartu tai yra ir būdas užmegzti naujų pažinčių"", - paaiškina tyrėjai. Vis dėlto socialinių medijų platformose užmegzti ryšiai, pasak pašnekovų, turi daugiau neigiamų negu teigiamų aspektų. Kaip vienas blogiausių dalykų nurodomas virtualių santykių paviršutiniškumas, nes bendraujant internete nėra juntamos tikrosios žmogaus emocijos ir dažnai tokie santykiai būna trumpalaikiai. Taigi norint socialiniuose tinkluose užsimezgusias pažintis paversti tvirtesniais ryšiais, vertėtų inicijuoti gyvus susitikimus ir taip kurti artimesnius santykius. Dar vieni socialinių tinklų spąstai - patarimų kokybė. Deja, nuomonės formuotojų teikiami patarimai dažnai būna niekuo nepagrįsti, todėl juos reikia vertinti labai atsargiai. Vienas iš tyrime dalyvavusių pašnekovų teigė: „Sutikčiau, kad žmogus, kuris pasiekęs kažką gyvenime, tai jis galėtų būt influenceriu. Bet kai tu atsirandi iš nulio ir staiga kažkokius dalykus darai, tai [nusivylimas]… bet deja, žmonės seka."" Tyrimo rezultatai atskleidė du esminius sėkmingų verslo ryšių aspektus. Pirma, nuoširdumas yra pagrindas, kuriant vertingus ir ilgalaikius santykius. Antra, išsilavinimas ir platus akiratis ne tik atveria naujas galimybes, bet ir padaro jus išskirtiniu pašnekovu bet kokiame verslo kontekste. Šie du elementai - nuoširdumas ir išprusimas - yra galingi įrankiai, galintys transformuoti jūsų profesinį tinklą ir atverti duris į naujas verslo aukštumas.","Tyrimas, naudojant socialinių tinklų analizę ir interviu, atskleidė Lietuvos turtingiausių asmenų bendravimo strategijas ir ryšių palaikymo būdus. Pabrėžti svarbūs aspektai: nuoširdumas, išsilavinimas, aktyvus dalyvavimas organizacijose ir gyvi susitikimai, kurie padeda kurti ilgalaikius ir vertingus verslo santykius."
"Ten, kur pro tamsoje šviečiančias tiltų arkas išnyra jaukiai plaukiančios gondolos, lydimos ritmingo, duslaus medinių irklų girgždėjimo, kur šurmuliuoja ilgomis, puošniomis sukniomis apsirėdžiusios damos ir rafinuoti vyrai, veidus slepiantys po paslaptingomis kaukėmis, kur pro senus miesto pastatus prasismelkia melodingos itališkos muzikos aidas, o pojūčius užvaldo gardūs skanėstų aromatai... Pirmą kartą Klaipėdoje rengiama šventė skirta pajusti kultūrinį Italijos dvelksmą ir kviečia lankytojus patirti spalvingus įspūdžius gyvame, džiugiame šurmulyje itališku ritmu. Atėjusiems su kauke - staigmenos Renginio organizatoriai kviečia šventės lankytojus atsipalaiduoti ir iš širdies -itališkai - pasilinksminti. Renginys lankytojams - nemokamas, bet kiekvienas, kuris į šventę ateis pasipuošęs kokiu nors itališku akcentu (pvz., savo gamybos kauke), gali tikėtis ypatingų nuolaidų ar staigmenos. Festivalio „Italų dienos Klaipėdoje"" atidarymo vakarą - balandžio 4 d. (penktadienį), 20 val., Danės krantinėje ties Danės skveru susirinkę žiūrovai galės išvysti įspūdingą performansą Danės upėje. Būtent upė (nuo Biržos tilto irklavimo centro link) taps pagrindine renginio scena - Venecijos kanalu, kur vyks teatralizuotas muzikinis pasirodymas su ugnies šou elementais. D.Rimeikos nuotr./Prasideda italų dienos Klaipėdoje Šventinę nuotaiką padės kurti teatro aktoriai, fakyrai, akrobatai, kojūkininkai, istorinių šokių šokėjai, cirko artistai - apie 150 įvairių sričių menininkų iš įvairių Lietuvos teatrų. Sukonstruotas laikinas tiltas Specialiai renginiui virš Danės upės sukonstruotas unikalus projektas - laikinas pėsčiųjų tiltas (ties Danės skveru, netoli vaikų žaidimo aikštelės). Simono Sprindžio nuotr./Klaipėdoje minimos italų dienos Beveik trijų metrų aukštyje virš upės lygio iškilusi tilto konstrukcija yra renginio scenografijos dalis, kurioje galima įžvelgti sąsajas su itališkosios Venecijos kanalais (nuo tilto iki tilto), ir nauja pėsčiųjų susisiekimo galimybė, kuri bus atverta po festivalio atidarymo ceremonijos. Sykiu tai yra galimybė kitu rakursu pažvelgti į miestą ir jo gyventojus. „Bendrystės"" vardu pavadintą tiltą, kurio ilgis - 36 m ilgio, plotis - 2,57 m pločio, o atraminės konstrukcijos siekia 12-os m aukštį, suprojektavo klaipėdiečių bendrovė „Scaffolding solutions"", įgyvendinusi ne vieną išskirtinį projektą. Festivalio atidarymo renginyje ant šio tilto žiūrovai galės išvysti akrobatinį pasirodymą ant lyno („Slackline Lietuva""). Vėliau čia nuskambės festivalio atidarymo finalinis akcentas - Klaipėdos valstybinio muzikinio teatro solistų Beatos Ignatavičiūtės ir Mindaugo Rojaus atliekama itališka daina, duosianti startą pramogoms itališka dvasia. Danės upė taps scena Vėliau Danės skvere vyks teatriniai kaukių pasirodymai „Venecijos sapnas"", kuriame dalyvaus gausus būrys menininkų iš įvairių meno kolektyvų. Aurelijos Jašinskienės / 15min.lt nuotr./Balandžio 4-ąją Klaipėdoje bus atvertas simbolinis bendrystės tiltas Danės upėje romantišką atmosferą kurs pasirodymas „Plaukianti muzika"". Pirmąjį festivalio vakarą užbaigs atlikėjo Roberto Meloni (Italija) ir gyvo garso grupės koncertas Danės skvero scenoje. Festivalio dienomis, balandžio 4 -5 d., Danės skvere vyks muzikiniai atlikėjų iš Italijos Mario di Pasquale, Paolo Ballardini, Milo Longo, Roberto Meloni, Norberto Scardovi ir klaipėdiečių grupės „„Voiceless"" pasirodymai. Taip pat koncertuos Lietuvos muzikos ir teatro akademijoje pagal ERASMUS programą viešinti italų studentų grupė. Vyks įvairios kūrybinės dirbtuvės ir edukacijos, prekybininkų mugė. Penktadienį nespėjusieji į festivalio atidarymą, šeštadienį dar turės progų išvysti ir muzikinius pasiplaukiojimus, ir akrobatinius pasirodymus ant „Bendrystės"" tilto, pasigėrėti „Venecijos sapno"" personažais Danės skvere. Pristatys kolekcinius automobilius Antrąjį šventės rytą, šeštadienį, prie burlaivio „Meridianas"" vyks kolekcinių itališkų automobilių ir motociklų paroda. Roberto Daskevičiaus nuotr. /Gian Luca Demarco Šeštadienį nuo 9 val. iki 19.30 val. klaipėdiečiai ir miesto svečiai kviečiami pasimokyti italų tradicinio šokio „Tarantella"" žingsnių (Danės skvere). Bendras pasirodymas skvere ties krantine vyks nuo 19.30 val. Nuo 13 val. Danės skvere visų lauks itališka kulinarinė kelionė, kviesianti gaminti kartu su virtuvės šefu Gian Luca Demarco. Šventinę nuotaiką kurs atlikėjų Mario di Pasquale ir Rasos di Pasquale neapolietiškų dainų koncertas. „Italų dienose"" dalyvaus ir daugiau nei dvidešimt uostamiesčio maitinimo įstaigų, jos lankytojams ruošia specialius valgiaraščius su itališkais patiekalais bei programas. Šių kavinių ir restoranų","Klaipėdoje vyksta festivalis „Italų dienos“, kuriame lankytojai gali patirti itališką kultūrą per įvairius renginius, tokius kaip teatralizuoti pasirodymai, muzikos koncertai, kulinarinės dirbtuvės ir tradiciniai šokiai. Renginys vyksta balandžio 4-5 dienomis ir siūlo įvairias pramogas, įskaitant gondolų"
"Eilės į baseinus Štai šeštadienio popietę į Varėnos baseiną suplūsta Šalčininkų, Eišiškių, Daugų ar Vilniaus gyventojai. Į Jonavą ar Kupiškį plūstama iš Panevėžio. Tomo Juknevičiaus nuotr. / Varėnos baseinas Atsargiai reikėtų važiuoti į Molėtų ar Širvintų baseinus - ten šeštadienio popietę irgi kamštis. Didžioji dalis plaukikų yra iš šiaurinių Vilniaus mikrorajonų, jiems iki baseinų - 40-50 kilometrų. Molėtų TVIC archyvo nuotr. / Molėtų baseinas Pasvalio baseinas savaitgaliais tampa ne tik vietinių, bet ir kaimyninių rajonų bei Latvijos gyventojų traukos centru. Savaitgaliais čia dažnai galima išgirsti latviškai kalbančius lankytojus, atvykusius iš Bauskės apylinkių. Nors Bauskėje taip pat veikia baseinas, daugelis renkasi Pasvalį - ne tik dėl palankesnių kainų, bet ir dėl platesnio siūlomų veiklų spektro. Ypač didelio susidomėjimo sulaukia vandens mankštos, kurios pritraukia įvairaus amžiaus žmones. Mamoms su mažyliais itin patinka kūdikių vandens mankštos - į jas atvyksta net iš tolimesnių rajonų. Savaitgaliais čia dažnai galima išgirsti latviškai kalbančius lankytojus. Į Ignaliną važiuojama iš Švenčionių ar Visagino. Tauragės baseino apgultis būna nuo spalio pradžios iki balandžio vidurio. Į jį vykstama iš tų vietų, kur nėra baseinų - Jurbarko, Šiaulių ar Raseinių. Praėjusio itin šalto šeštadienio pavakarę visi 120 raktelių nuo daiktų saugojimo spintelių buvo išdalinti. Standartinė 2 val. kaina - 10 eurų. Tauragės sporto centro nuotr. / Tauragės baseinas Varėnos sporto centro vadovas Povilas Tamulynas žeria štai tokius skaičius - baseinas ir treniruoklių salė 2024 metais sulaukė 27,5 tūkst. lankytojų - 15 proc. daugiau nei 2023 metais. Tomo Juknevičiaus nuotr. / Varėnos baseinas Kultūra prieš baseiną Kaišiadorių turizmo ir verslo informacijos centro turizmo vadybininkas Aurelijus Balčiūnas ne kartą iš turistų sulaukė padrąsinančių sakinių - po Žąslius ar Žiežmarius mus varinėkite drąsiau - pailsėsime Jonavos, Prienų ar Varėnos baseinuose. „Jaunoji karta baseinų darbo laikus išmano puikiai, todėl kultūriniai maršrutai būna suderinti ir su jėgų atstatymu"", - šypteli Aurelijus. Toks reiškinys yra tik Pasvalio krašte. Pasvaliečiai tikina, kad bene trečdalis atvykėlių į baseiną jau būna aplankę Smegduobių parką, unikalią vietą Pasvalyje, kuri neturi analogų ne tik Lietuvoje, bet ir visame pasaulyje. Tai didžiausia smegduobių koncentracija vienoje vietoje. Toks reiškinys yra tik Pasvalio krašte. Sandra Martinkienė, Tauragės sporto centro direktoriaus pavaduotoja, baseino lankytojus dažnai nukreipia į Pagramančio apžvalgos bokštą bei Taurų parką. Tauragės sporto centro nuotr. / Tauragės baseinas Gediminas Rainys, Lietuvos prekybos, pramonės ir amatų rūmų asociacijos patarėjas ekonomikos klausimais, teigia, kad būtent baseinai tampa tarsi turizmo sklaidos centrais, iš kur lankytojai vidudienį nukreipiami grožėtis stumbrų pietų puota šalia Zervynų ar pažinti partizanų žeminių netoli Kasčiūnų. G.Rainys nurodė būtent Varėnos rajono atrakcijas. Tomo Juknevičiaus nuotr. / Skulptūra „Jaunasis grybautojas"" Varėnoje, skulpt. Rūta ir Nerijus Kavaliauskai Žavi lėtesnis gyvenimas „Vienadienių turistų srautai į Molėtus - milžiniški. Visi lyg išprotėję nori prasieiti Dubingių piliaviete, praeiti Ščiūrio rago ar Jurkiškio upelio pažintiniais takais"", - G.Rainiui pritaria Daiva Kulienė, Molėtų turizmo ir verslo informacijos centro direktorė. „Apsilankymas Lietuvos etnokosmologijos muziejuje, plaukiojimas laivais Dubingiuose ar Mindūnuose - tai atgaiva ir vilniečiams, ir kauniečiams"", - sako D.Kulienė, kuri pateikia dar ir statistiką. Per 2024-uosius metus Molėtuose atsidarė bene 6 restoranai, o savaitgaliais gidą kartais būna sunku prisišaukti. Molėtų TVIC archyvo nuotr. / Lietuvos etnokosmologijos muziejus „Tas kultūrinio ir sportinio pažinimo džiaugsmas bei lėtesnis gyvenimo tempas gali būti akstinas Vilnių keisti į Valkininkus, Molėtus, Tauragę ar Pasvalį"", - sako G.Rainys. Jo teigimu, baseinai Islandijoje yra tapę kultūros lopšiais ir jaunimo traukos centrais. „Iš tos tolimos salos reikia kopijuoti patirtį"", - priduria G.Rainys.","Lietuvoje baseinai tampa svarbiais turizmo centrais, pritraukiančiais ne tik vietinius, bet ir kaimyninių rajonų bei Latvijos gyventojus, ypač savaitgaliais. Baseinų lankytojai dažnai derina sportines veiklas su kultūriniais maršrutais, taip skatindami regioninį turizmą ir lėtesnį gyvenimo tempą."
"Avinas 15min nuotr./Avinas Šiandien rekomenduojama sutelkti dėmesį į svarbiausias užduotis ir neskubėti priimti sprendimų, kurie gali turėti ilgalaikį poveikį. Būkite atidūs su savo emocijomis, kad išvengtumėte impulsyvių veiksmų. Jautis 15min nuotr./Jautis Diena gali atnešti naujų galimybių asmeniniame gyvenime. Rekomenduojama būti atviresniems pokyčiams ir pasiruošusiems prisitaikyti prie naujų aplinkybių. Būkite kantrųs ir apdairūs. Dvyniai 15min nuotr./Dvyniai Šiandien jums gali tekti susidurti su intelektualiniais iššūkiais, tačiau jūsų gebėjimas padės pasiekti gerų rezultatų. Rekomenduojama daugiau dėmesio skirti komunikacijai su kitais, nes tai gali atverti duris į naudingas pažintis ar naujas galimybes. Vėžys 15min nuotr./Vėžys Šiandien norėsis atsitraukti nuo kasdienio šurmulio ir daugiau laiko praleisti su artimaisiais. Rekomenduojama stiprinti santykius su šeima ir draugais. Būkite atsargūs priimdami sprendimus, kurie gali paveikti jūsų emocinę būseną. Liūtai Shutterstock nuotr./Liūtas Jūsų pasitikėjimas savimi šiandien bus stiprus, tačiau turite būti atsargūs, kad neperžengtumėte ribos. Rekomenduojama daugiau dirbti komandoje. Bendradarbiavimas su kitais gali padėti pasiekti geresnių rezultatų. Mergelė 15min nuotr./Mergelė Šiandien galite jaustis nusiteikę tvarkyti praktinius reikalus. Rekomenduojama sutelkti dėmesį į detales. Nepamirškite rūpintis savo sveikata, nes tai gali turėti įtakos jūsų bendram gerbūviui. Svarstyklės 15min nuotr./Svarstyklės Diena bus palanki kūrybiniam darbui ir naujų idėjų generavimui. Rekomenduojama leisti sau būti kūrybingiems ir išreikšti savo jausmus, tačiau venkite pernelyg didelio perfekcionizmo. Tai puikus metas ieškoti kompromisų. Skorpionas 15min nuotr./Skorpionas Šiandien galite jaustis labiau susikoncentravę į savo tikslus ir norėti pasiekti greitų rezultatų. Rekomenduojama būti atsargiems ir nepriimti skubotų sprendimų, kad išvengtumėte galimų klaidų. Stenkitės išlaikyti objektyvumą ir įvertinti visas aplinkybes. Šaulys 15min nuotr./Šaulys Diena gali atnešti naujų galimybių susitikti su svarbiais žmonėmis, tačiau būkite atsargūs su pažadais. Rekomenduojama pasikliauti savo intuicija ir neskubėti atskleisti per daug informacijos. Tai geras laikas išplėsti savo socialinį ratą. Ožiaragis Ožiaragis Šiandien gali tekti susidurti su įvairiais iššūkiais, tačiau jūsų atkaklumas padės pasiekti norimus rezultatus. Rekomenduojama išlikti kantriems ir atidžiai planuoti savo veiksmus. Jei susiduriate su sunkumais, pagalbos gali suteikti patikimi kolegos. Vandenis 15min nuotr./Vandenis Šiandien jums gali būti reikalingas daugiau laiko apmąstymams ir vidinei paieškai. Rekomenduojama skirti laiko atsipalaidavimui ir mintims susitvarkyti. Tai puikus laikas apmąstyti savo ilgalaikius tikslus ir numatyti žingsnius kaip jų pasiekti. Žuvys 15min nuotr./Žuvys Šiandien jūsų emocijos gali būti intensyvios, tačiau jūs sugebėsite jas valdyti ir panaudoti savo naudai. Rekomenduojama atsigręžti į savo kūrybinius įgūdžius ir pasinaudoti galimybėmis išreikšti savo jausmus per kūrybinius procesus. Stenkitės nesijaudinti dėl smulkmenų. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šio teksto santrauka: Horoskopai prognozuoja zodiako ženklų atstovams skirtingas dienos situacijas ir suteikia rekomendacijas, kaip tinkamai elgtis. 15min portalas ragina į horoskopus žiūrėti kritiškai, nes jie yra pramoginės astrologijos dalis."
"Nors buto savininkas aiškino, kad nukasdamas žemę siekė tik išvalyti po grindimis buvusias šiukšles, toks veiksmas yra itin neatsakingas. Patikrinimo metu nustatyta, kad iškastos duobės gylis siekia daugiau nei 2,6 metro, o tokia intervencija gali turėti neigiamą poveikį pastato mechaniniam atsparumui ir pastovumui. „Atlikti žemės kasimo darbai gali turėti įtakos laikančiųjų konstrukcijų pastovumui ir kelti pavojų pastato stabilumui bei žmonių saugumui, todėl priėmėme sprendimą sustabdyti bet kokius darbus ir atlikti pastato dalinę ekspertizę"", - teigia VTPSI viršininko pavaduotoja Aušra Grinčiukė. Atsižvelgiant į nustatytus pažeidimus, VTPSI įpareigojo buto savininką pateikti statinio ekspertizės išvadą dėl atliktų darbų poveikio pastato stabilumui. Po ekspertų išvadų, bus sprendžiama dėl tolimesnių priemonių taikymo. Ši situacija rodo, kad statybos darbai turi būti vykdomi laikantis teisės aktų reikalavimų ir specialistų rekomendacijų. Neatsakingi sprendimai gali sukelti rimtų pasekmių, todėl VTPSI ragina gyventojus, prieš atliekant bet kokius darbus galinčius įtakoti namo konstrukcinius pakeitimus, pasikonsultuoti su specialistais ir užtikrinti, kad darbai būtų vykdomi teisėtai bei saugiai.","Buto savininkas, be leidimo kasdamas žemę po grindimis, sukėlė pavojų pastato stabilumui, o VTPSI pareikalavo ekspertizės įvertinti darbų poveikį ir sustabdė bet kokius tolimesnius darbus. Ši situacija pabrėžia, kad statybos darbai turėtų būti atliekami laikantis teisės aktų ir specialistų rekomendacijų, sieki"
"Kaip pranešė Krašto apsaugos ministerija, Italijos ir Prancūzijos karinių oro pajėgų karius pakeis Lenkijos ir Rumunijos pajėgos, misiją vykdysiančios su naikintuvais F-16 „Fighting Falcon"". Lenkijos pajėgos NATO oro policijoje Baltijos valstybėse dalyvaus jau tryliktą kartą, šią pamainą sudarys apie 140 karių - lakūnai, technikai, medicinos personalas, palaikymo grupės, komunikacijos ir kitų sričių specialistai. Rumunijos karinių oro pajėgų kariai NATO oro policijos misiją Baltijos šalyse vykdys trečią kartą. Jų pamainą sudarys apie 110 įvairių sričių karių. Misiją baigiantys Italijos kariai oro erdvės apsaugą vykdė keturiais „Eurofighter Typhoon"" naikintuvais, o Prancūzai - keturiais naikintuvais „Rafale"". Oro policijos vienetų pasikeitimo ceremonijoje dalyvaus NATO Jungtinių oro operacijų centro viršininkas generolas leitenantas Thorstenas Poschwatta (Torstenas Pošvata), Rumunijos kariuomenės vadas generolas Gheorghita Vladas (Georgicė Vladas), Lietuvos kariuomenės vadas generolas Raimundas Vaikšnoras, Lietuvos Karinių oro pajėgų vadas pulkininkas Antanas Matutis, krašto apsaugos viceministras Karolis Aleksa, aviacijos bazės vadas pulkininkas leitenantas Eligijus Rukšnaitis, Šiaulių miesto atstovai ir kiti svečiai. NATO šalys pradėjo siųsti savo karius ir naikintuvus į Baltijos šalis oro policijai nuo 2004 metų kovo mėnesio, kada Lietuva, Latvija ir Estija tapo NATO narėmis. Ši misija vykdoma iš Lietuvos ir Estijos.","Italijos ir Prancūzijos karinių oro pajėgų karius Baltijos šalyse pakeis Lenkijos ir Rumunijos pajėgos su F-16 naikintuvais, o pasikeitimo ceremonijoje dalyvaus aukšti NATO ir Lietuvos kariniai vadovai."
"Praėjo daugiau nei savaitė nuo Lietuvą sukrėtusios 38-erių futbolininko Manto Litvino mirties. Gedinti jo žmona, žinoma fotografė ir influencerė Agnė Litvinienė viešai kreipėsi į ją palaikančius ir atvirai papasakojo, kokios buvo paskutinės vyro dienos. Instagrame atvirai prakalbusi Agnė Litvinienė neslėpė - ašaras po mylimo vyro Manto Litvino mirties lieja kiekvieną dieną. „Viskas, kas nutiko, yra net baisiausiame košmare nesusapnuota tragedija, niekada negalvojau, kad teks išgirsti tokus žodžius iš medikų, - instagrame kalbėjo A.Litvinienė. - Kai palaidoji vyrą, kuris tau buvo ir geriausias draugas, ir patikėtinis, ir viskas viename, kuris buvo vyras iš didžiosios V ir tėtis iš didžiosios T, tai yra kažkokia neišmatuojama, neišregėta, nemoku pasakyti, kokio didumo tragedija."" Mantas Litvinas, Agnė Litvinienė / Asmeninio albumo ir 123RF.com nuotr. Moteris dėkojo visiems už palaikymą. Tiesa, pridūrė, kad kalbėti viešai po tokios skaudžios netekties praėjus tik kiek daugiau nei savaitei tikrai nėra lengva. Agnė taip pat parodė, kad nuo tada, kai Mantas buvo paguldytas į reanimaciją, ant kaklo visada nešiojasi jo žiedą. „Visą laiką ji nešiosiuosi"", - patikino. O atkreipusi dėmesį į tai, kad už lango graži diena, A.Litvinienė prisiminė, kaip mylimas vyras laukė saulėto laikotarpio: „Po Kalėdų sausio pradžioj iškart sako - aš taip laukiu pavasario, mocą išsitraukti, važiuoti į darbą su mocu..."" Agnė taip pat sureagavo į kai kurių kalbas, neva ji iš vyro tragedijos darosi reklamą - moteris pabrėžė, kad jei to būtų norėjusi, tai dar sutuoktiniui esant sunkios būklės jau būtų viešai dėl to liejusi skausmą. A.Litvinienė paaiškino, ir kodėl pasidarė nuotrauką iš reanimacijos su Mantu: „Tam, kad paskui žiūrėdami į ją lengvai pasijuoktume, kiek streso mes apturėjome, kiek prisimeldėme ir kaip galvojome, kad viskas blogai pasibaigs. Vien tik dėl to tą nuotrauką norėjau turėti."" A.Litvinienė instagrame plačiau papasakojo, ką išgyveno, kai pablogėjo Manto būklė. „Kai jam labai blogai pasidarė, sėdėjau už ligoninės skyriaus vedėjos durų valandą ir laukiau, kol ji su manimi pasikalbės apie visus galimus variantus. Paskui trečiadienį manęs laukė visas daktarų konsiliumas su transplantologais, reanimatologais, skyriaus vedėjais ir gydančiais daktarais, - pasakojo Agnė. - Jis gulėjo panašiai kaip dirbtinėje komoje, seduotas su intubacija, pajungtais dirbtiniais plaučiais, jo krūtinė kilnojosi vien tik nuo aparatų."" Pastaruoju metu Mantas buvo prijungtas prie EKMO aparato, kuris palaikė jo gyvybę. Be to, jam net du kartus buvo atlikta sunki operacija. „Ji buvo padaryta tam, kad galėtume eiti kitus kitus žingsnis, tai yra, kad jis būtų įtrauktas į recipientų sąrašą ir skubos tvarką gautų „HeartMate 3"" aparatą, kur namuose galėtų gyventi su dirbtine širdimi ir būtų nepririštas prie aparatų. Šitas aparatas pavaduoja kairįjį širdies skilvelį. Pas jį buvo tokia prasta situacija, kad buvo prastas ir dešinysis širdies skilvelis. O kai prastas ir dešinysis ir neužtenka kairiojo širdies skilvelio, plius pakeistų vožtuvų, palaikyti gyvybei ir laukti namuose donoro, tai žmogus dar būna papildomai pajungtas prie EKMO aparato ir donoro laukia ligoninėje. Išloši tik tiek, kad atsiduri pačiame recipientų sąrašo viršuje ir tau greičiau atsiranda donoras"", - dalijosi Agnė, kurios vyras, donoro, deja, nesulaukė. Kaip pasakojo A.Litvinienė, situacija ėjo prastyn: „Realiai mes neatlaikėme pačio pirmo žingsnio. Tie žingsniai turėjo būti trys ar keturi, nekalbant apie tai, kad su persodinta širdimi irgi yra galybė komplikacijų. Plius Mantui įsimetė kažkokia bakterija. Kiek parašyta mirties liudijime, suprantu, kad tai yra sepsis. Jam dar pilnai išsivystė ir inkstų nepakankamumas ir labai didelis širdies nepakankamumas. Šeštadienį ir sekmadienį mes turėjome tokį menką pagerėjimą, jisai buvo kaip ir sąmoningas, viską darė labai iš lėto, padėdavau atsigerti. Sekmadienį pats bandė ir valgyti, neleido man daktarai jo maitinti, kad nedaryčiau meškos paslaugos. Buvo toks piktesnis, bet nusišypsodavo. Sekmadienį vakare jam buvo sugalvota pakeisti EKMO sistemą. Nors jinai tarnauja ir mėnesį, bet jau buvo apsinešusi dėl kažkokios bakterijos. Kaip įtariama, tai galėjo būti ir sepsis, ir kažkas ant plaučių, nors pasėlis neišaugo. Tai sugalvojo pakeisti EKMO apararą, o tas EKMO aparato pakeitimas yra labai lengva procedūra. Aišku, jis labai brangiai kainuoja, bet nieks į kainą tokioje situacijoje nežiūri, ir keičia į naują aparatą."" „Esmė ta, kad aš jau nebūčiau jo parsivežusi iš ligoninės tokio pat, kad jis būtų lakstęs, ėjęs šašlykų kepti, su motociklu važinėjęs ir taip toliau. Jis jau būtų buvęs truputį kitoks. Nežinau, kaip būtų buvę, jeigu būtų persodinę širdį. Manau, kad po kažkiek laiko, po reablitacijos jis būtų gyvenęs plius minus tikrai kokybišką ir pilnavertį gyvenimą, bet paprasčiausiai neatlaikė"", - nuoskaudų neslėpė A.Litvinienė. Mantas Litvinas, Agnė Litvinienė / Shutterstock ir asmeninio albumo nuotr. Agnė prisiminimais nusikėlė į tą lemtingą sekmadienį ir pasidalijo paskutiniais žodžiais, kuriuos ji ir jos mylimas vyras ištarė vienas kitam: „Sakiau - Mantuk, aš tave labai myliu. Ir jis atsakė - ir aš tave labai myliu. Tai buvo paskutiniai vienas kitam ištarti žodžiai iš visos širdies."" Vėliau Agnė laukė medikų skambučio. Nesulaukusi, bandė prisiskambinti į ligoninę pati, tačiau susiekti su medikais vis nepavykdavo. Kol galiausiai A.Litvinienė išgirdo širdį veriančią žinią - Mantas mirė. Žmonės.lt primena, kad apie vyro netektį Agnė Litvinienė pranešė kovo 17 dieną savo instagramo paskyroje. „Su begaliniu liūdesiu ir skausmu dalinuosi žinia, kurios nesinorėjo rašyti… Mantas - mano vaikų tėtis, brangus žmogus, mūsų gyvenimo dalis - išėjo anapilin. Niekas negali paruošti tam momentui, kai prarandi žmogų, kuris buvo šalia tiek daug akimirkų, tiek daug metų. Skausmas, tuštuma ir begalinis ilgesys… Dėkoju visiems už palaikymą, už gražius žodžius ir už buvimą šalia. Laikykime brangius žmones arti, mylėkime juos garsiai ir vertinkime kiekvieną akimirką kartu. Ilsėkis ramybėje, Mantai. Tavo pėdsakai liks amžinai mūsų širdyse"", - instagrame rašė A.Litvinienė. Pora sulaukė dviejų sūnų. Pastaruoju metu M.Litvinas dirbo „Vilniaus football adademy"" administratoriumi. Mantas Litvinas / „Vilnius Football Academy"" nuotr.","Agnė Litvinienė, gedinti po vyro Manto Litvino netekties, instagrame emocingai dalijosi paskutinėmis jo gyvenimo dienomis ir savo skausmu, padėkodama palaikantiems bei paaiškindama nuotraukų iš reanimacijos prasmę. Mantas, kuris dirbo „Vilnius Football Academy“, nesulaukė donoro ir mirė po sunkios ligos priepuolio."
"Pasak jo, buto Šeškinės mikrorajone bendrasavininke anksčiau buvo ir J.Šukevičienė, tačiau pernai spalį, tapusi parlamentare, ji savo nuosavybės dalį perrašė nepilnamečiam sūnui. „Šiuo metu neturiu gyvenamojo ploto Vilniuje, todėl gyvenu Seimo viešbutyje (...) šeimos nuosavybės neturiu"", - LRT radijui sakė J.Šukevičienė. Buto perrašymo aplinkybių politikė nekomentavo. „Tame bute, kurį turiu, niekada negyvenau. O Seimo viešbutyje gyvena mano antra pusė - Seimo narė, kuriai tas butas priklauso pagal įstatymą"", - LRT radijui sakė M.Šima. Jis pabrėžė, jog Seimo statutas leidžia parlamentarams gyventi Seimo viešbutyje nemokamai, nepaisant to, ar jų šeimos nariai turi būstą Vilniuje. Ir J.Šukevičienė, ir M.Šima pabrėžė, kad moka komunalinius mokesčius, bet neatskleidė, kas gyvena bute Šeškinėje. Pasak LRT radijo, butas Šeškinėje įsigytas 2003-iaisiais. Iki Seimo rinkimų J.Šukevičienė ir M.Šima buvo jo bendrasavininkiai. Pasak Seimo kanceliarijos, J.Šukevičienės gyvenamame dviejų kambarių bute anksčiau buvo apsistojusi ukrainiečių šeima, kuri, kaip ir kiti nuo karo pabėgę ukrainiečiai, buvo iškeldinta, kad Seimo viešbutyje tilptų visi parlamentarai.","J. Šukevičienė, tapusi Seimo nare, perrašė savo dalį buto Šeškinėje nepilnamečiam sūnui ir dabar gyvena Seimo viešbutyje, o buto perrašymo aplinkybių nekomentuoja. Seimo statutas leidžia parlamentarams gyventi viešbutyje nemokamai, nepaisant šeimos turimo būsto Vilniuje."
"Katalonijos klubas trečiadienio vakarą namuose 4:0 sutalžė Dortmundo „Borussia"" ir žengė tvirtą žingsnį link Čempionų lygos pusfinalio. Dabar vokiečio Hansi Flicko auklėtiniams tereikės neiššvaistyti keturių įvarčių pranašumo atsakomosiose ketvirtfinalio rungtynėse trenerio gimtinėje kitą savaitę. „Barcelona"" link pergalės eilinį sykį vedė įprastas puolimo trejetas: Raphinha, Robertas Lewandowski ir Lamine'as Yamalis. Vida Press nuotr./Raphinha, Lamine'as Yamalis, Robertas Lewandowski 17-metis L.Yamalis pelnė paskutinį įvartį, bet svariai prisidėjo dar bent prie dviejų, 36-erių lenkas mušė dukart, o 28-erių brazilas Raphinha pasižymėjo įvarčiu ir dviem rezultatyviais perdavimais. Būtent trečią sezoną Barselonos klube žaidžiantis Brazilijos rinktinės puolėjas sulaukė daugiausiai dėmesio po rungtynių, nors geriausio mačo žaidėjo statulėlė šįkart atiteko R.Lewandowski. Raphinha šį sezoną Čempionų lygoje per 11 mačų pelnė jau 12 įvarčių ir atliko 7 rezultatyvius perdavimus. Abejose kategorijose brazilas pirmauja tarp visų prestižinio turnyro žaidėjų. Iš viso tiesiogiai jis prisidėjo jau prie 19-os „Barcelona"" įvarčių šiame sezone ir pakartojo Lionelio Messi rekordą, kurį argentinietis pasiekė 2011-2012 m. sezone, kai pelnė 14 įvarčių ir atliko 5 rezultatyvius perdavimus. Vis dėlto Raphinhai tai dar gali būti ne pabaiga. Su sąlyga, jog „Barca"" neiššvaistys pranašumo Dortmunde, katalonai Čempionų lygoje sužais dar trejas rungtynes (vienas ketvirtfinalio ir dvejas pusfinalio). Jei laimėtų ir pusfinalyje, „Barca"" gegužės 31-ąją žaistų dar ir Čempionų lygos finalą Miunchene. Tai reiškia, jog Raphinha gali pagerinti ir visų laikų turnyro rekordą, kuris priklauso Cristiano Ronaldo. Portugalas su Madrido „Real"" apranga 2013-2014 m. sezone prisidėjo prie 21 įvarčių (17 įvarčių ir 4 rez. perd.). Raphinha kol kas atsilieka ir nuo dar vieno C.Ronaldo sezono (2015-2016 m.) bei dabartinio savo komandos draugo R.Lewandowski (2019-2020 m.). Tiek portugalas Madride, tiek lenkas Miuncheno „Bayern"" gretose buvo tiesiogiai prisidėję prie 20 savo komandų įvarčių per sezoną. Įskaičiuojant visus turnyrus, „Barca"" brazilas šį sezoną pelnė jau 28 įvarčius ir atliko 20 rezultatyvių perdavimų. Įvarčiais šį sezoną spindi ne tik Raphinha, bet ir visa „Barcelona"". Katalonai iš viso jau pelnė 36 įvarčius ir artėja prie visų laikų Čempionų lygos rekordo, kuris taip pat priklauso Barselonos ekipai - 1999-2000 m. sezone ji įmušė net 45 kartus. R.Lewandowski savo sąskaitoje Čempionų lygoje turi jau 11 tikslių smūgių ir tapo pirmuoju žaidėju turnyro istorijoje, kuriam bent 10 įvarčių per sezoną pavyko pelnyti su trijų skirtingų klubų aprangomis: „Borussia"", „Bayern"" ir „Barcelona"". „Scanpix"" nuotr./Robertas Lewandowskis „Mėgaujuosi žaisdamas su labai aukšto lygio žaidėjais, - po pergalės prieš „Borussia"" kalbėjo Raphinha. - Mes mušame įspūdingą kiekį įvarčių ir tikiuosi, kad taip ir tęsime."" Tiesa, už savo vienintelį įvartį trečiadienį brazilui teko atsiprašyti. Pirmajame kėlinyje kamuolį vartų kryptimi nukreipė „Barca"" gynėjas Pau Cubarsi. Nors nei „Borussia"" vartininkas Gregoris Kobelis, nei gynėjai jau nieko padaryti negalėjo, vartų liniją kertantį kamuolį dar palietė Raphinha, įsirašydamas įvartį į savo sąskaitą ir „atimdamas"" jį iš komandos draugo, kuriam tai būtų buvęs pirmas įvartis Čempionų lygoje per karjerą. Brazilas iš herojaus vos netapo antiherojumi, nes atrodė, kad prieš paliesdamas kamuolį jis galėjo atsidurti nuošalėje, bet VAR peržiūra tokias abejones išsklaidė - nors ir nežymiai, Raphinha sugebėjo išlaikyti legalią poziciją. RAPHINHA GETS THE FINAL TOUCH ON CUBARSÍ'S SHOT TO OPEN THE SCORING FOR BARCA 🔥 pic.twitter.com/9rJnUwt58A — ESPN FC (@ESPNFC) April 9, 2025 „Nerimavau, kad patekau į nuošalę, tad gerai, jog taip nenutiko. Atsiprašiau Cubarsi. Jis pasakė man, kad nesijaudinčiau, ir kad priims tai kaip rezultatyvų perdavimą, - po rungtynių atviravo Raphinha. - Tuo metu pamaniau, kad kamuolys skrieja pro šalį, tai buvo instinktyvus veiksmas."" 🔵🔴 Raphinha: ""The first goal? I have apologized to Pau Cubarsí!"". pic.twitter.com/mzb3H0JkBb — Fabrizio Romano (@FabrizioRomano) April 9, 2025 „Barcelona"" ir „Borussia"" poros nugalėtojai Čempionų lygoje susitiks su „Bayern"" arba Milano „Inter"". Pirmąsias komandų rungtynes Miunchene rezultatu 2:1 laimėjo svečiai iš Italijos.","„Barcelona“ trečiadienį užtikrintai nugalėjo Dortmundo „Borussia“ rezultatu 4:0, žengdama tvirtą žingsnį link Čempionų lygos pusfinalio, sužibėjus Raphinhai, kuris pelnė įvartį ir atliko du rezultatyvius perdavimus. Nepaisant įspūdingos pergalės, Raphinha turėjo atsiprašyti dėl situacijos, kurioje atėmė įvartį iš komandos draugo, tačiau VAR peržiūra patvirtino, jog įvartis buvo teisėtas."
"Viena užkandinė duris atvėrė Mažeikiuose, o tinklo naujasis flagmanas, turintis net 62 sėdimas vietas, atsidarė sostinėje, Šnipiškių mikrorajone. Šnipiškėse - tinklo flagmanas Naujasis „Jammi"" Vilniuje, Žalgirio g. 66, yra didžiausias tinklo restoranas iki šiol. Dviejų aukštų 211 m2 dydžio pastate įrengta net 62 sėdimos vietos, neskaičiuojant vietų ant didžiulės stogo terasos, kurioje tilps apie 40 klientų. Pastato interjerą puošė graffiti profesionalas Kipras Petrulis. Keliaujantiems automobiliu skirta 11 automobilių parkavimo vietų bei „Jammi Drive"" norintiems užsisakyti maistą išsinešti. Šis restoranas pakeitė ilgą laiką stovėjusį, bet prieš daugiau nei du metus nugriautą ant Žalgirio - Šilutės g. stovėjusį maisto vagonėlį. Didžiulį atnaujinimą nuspręsta daryti dėl to, kad būtent šioje tinklo lokacijoje lankomumas buvo vienas didžiausių, nors fiziškai tai vienas iš mažiausių restoranų. „Vagonėlių daugiau neatidarinėsime, o vienintelė likusi tokio tipo užkandinė - Pilaitėje, Vilniuje. Tiesa, šio vagonėlio naikinti neplanuojame, nes tai - pirmasis „Jammi"" ir tai dabar - tarsi istorinis paminklas"", - sako Žilvinas Kuprėnas, „Jammi"" strategijos vadovas. Pirmasis tinklo restoranas Mažeikiuose „Jammi"" duris pirmą kartą atvėrė ir Mažeikiuose, Žemaitijos g. 36A. Tai reiškia, kad iš viso 19 restoranų turintis tinklas dabar jau veikia 4 miestuose: „Jammi"" taip pat galima rasti Vilniuje, Klaipėdoje ir Šiauliuose. „Šiemet planuojame atidaryti dar du restoranus Vilniuje: Ukmergės gatvėje, bei Antakalnio mikrorajone. Tačiau užkandinės atidarymas naujame mieste - visada ypatinga proga"", - planais dalinasi Ž.Kuprėnas.","„Jammi“ tinklas atidarė naują didžiausią restoraną Vilniuje, Šnipiškėse, su 62 vietomis, ir pirmąjį restoraną Mažeikiuose, planuoja dar du atidarymus Vilniuje."
"Kaip praneša žiniasklaida, kovo pradžioje 32-ejų kaltinamasis, atvykęs į prabangių papuošalų „Tiffany‘s"" parduotuvę Orlande sakė, kad ieško pirkinio neįvardytam krepšinio klubo „Orlando Magic"" žaidėjui. Tuomet parduotuvės darbuotojai palydėjo vyrą į atskirą patalpą, kur jam buvo parodytas 587 tūkst. dolerių vertės deimantinis žiedas ir du deimantinių auskarų komplektai, kurių vertė 609,5 tūkst. ir 160 tūkst. dolerių, skelbia JAV žiniasklaida. Apžiūros metu, kalbai pasisukus apie atsiskaitymą, kaltinamasis „pašoko iš vietos"", griebė papuošalus ir puolė prie durų. Vyrą sulaikė parduotuvės darbuotojas ir išmušė jam iš rankų žiedą su deimantu, skelbia tinklaraštis. Vis dėlto, vyras su dviem poromis auskarų sugebėjo pasprukti iš parduotuvės automobiliu. Galiausiai jis buvo sustabdytas ir sulaikytas tarpmiestiniame greitkelyje. Būtent sulaikymo akimirką vyriškis ir prarijo pavogtus deimantus, pasakoja vyrą suėmę pareigūnai. Policijos ataskaitoje teigiama, kad kalėjime vyrui buvo atliktas tyrimas rentgenu, kurio metu nustatyta, jog kūne yra „svetimkūnių"". Visgi, anot tyrėjų, vyro skrandyje aptikti daiktai dar turėjo būti patikrinti po to, kai išėjo iš organizmo, siekiant patvirtinti, jog tai - pavogtieji deimantai. Orlando miesto policijos nuotr./Rentgenas Visgi vyras dar mėgino mėtyti pėdas ir policijos pareigūnams aiškino esą papuošalus išmetė pro automobilio langą. Floridos valstijoje didesnės nei 100 tūkst. dolerių vertės nuosavybės pasisavinimas laikomas pirmo laipsnio vagyste. Už tokį nusikaltimą gali grėsti laisvės atėmimo bausmė iki 30 metų, taip pat piniginė bausmė iki 10 tūkst. dolerių.","32-ejų vyras bandė pavogti brangius papuošalus iš „Tiffany's"" parduotuvės Orlande, tačiau buvo sulaikytas ir suėmimo metu prarijo dalį grobio. Policija nustatė, kad jis turėjo svetimkūnių skrandyje, o už tokį nusikaltimą jam gresia ilga laisvės atėmimo bausmė ir piniginė bauda."
"15min rašė, kad po to, kai D.Trumpas paskelbė apie „abipusius tarifus"", siekiančius nuo 10 iki 50 proc., o ES šalims - 20 proc., daugelis šalių į tai reagavo nerimastingai. Tad, apskritai, kas yra muitai ir kaip jie veikia ekonomiką, prekių kainas? Kas yra muitai? Muitai - tai mokesčiai, taikomi prekėms, įvežamoms iš kitų šalių. Šiuos mokesčius savo valstybei turi sumokėti tos įmonės, kurios ir atsiveža šias prekes, rašo BBC. Muitinės informacijos skyriaus vedėjas Mindaugas Krikščionaitis 15min paaiškino, kad muitas yra valstybės renkamas mokestis už importuojamas, tranzitu gabenamas ar eksportuojamas prekes, kurį administruoja muitinė. Europos Sąjungoje (ES) muitai taikomi prekėms, gabenamoms iš arba į trečiąsias šalis, t.y., ne ES nares. Muitai paprastai skaičiuojami kaip procentas nuo produkto vertės. Pavyzdžiui, taikant 10 proc. muitą 100 svarų sterlingų (117.92 Eur) kainuojančiam produktui, jį įvežant į šalį būtų taikomas 10 svarų sterlingų (8,48 Eur) mokestis. Be gatavų gaminių, muitai taikomi ir komponentams bei žaliavoms, kas žymiai padidina gamybos kaštus. Tiekimo grandinės ypač sudėtingos ten, kur prekės kerta sienas daug kartų. Pavyzdžiui, tokios dalys kaip varikliai, pavarų dėžės ir kitos automobilių dalys gali pereiti JAV-Kanados ir JAV-Meksikos sienas net septynis ar aštuonis kartus. Kodėl Trumpui jų prireikė? Pasak D.Trumpo, „muitas"" yra jo mėgstamiausias žodis, ir dešimtmečius jis įrodinėjo, kad JAV turėtų juos naudoti savo ekonomikai skatinti. Jo teigimu, muitai paskatins JAV vartotojus pirkti daugiau amerikietiškų prekių, padidins surenkamų mokesčių kiekį ir pritrauks didelius investicijų srautus į šalį. D.Trumpas nori sumažinti atotrūkį tarp prekių, kurias JAV perka iš kitų šalių, ir tų, kurias joms parduoda, vertės. Kas bus faktinis muitų mokėtojas? „Muitas turi tris pagrindines funkcijas: fiskalinę - pinigų surinkimas į biudžetą, protekcionistinę - valstybės kontroliuojamos rinkos apsauga nuo užsienio gamintojų, ir reguliacinę - prekių kokybės kontrolė"", - kalbėjo M.Krikščionaitis. Šiuo metu ES, įskaitant Lietuvą, taiko tik importo muitus. Jie yra mokami importuojant prekes į ES, pagal muitinės importo deklaracijos pateikimo dieną galiojančius tarifus. „Muitai prekėms taikomi atsižvelgiant į prekių kilmę (kur prekė pagaminta) ir tipą: maisto produktai, elektronika, chemija ir t.t"", - tęsė M.Krikščionaitis, konstatuodamas, kad faktinis muito mokėtojas - galutinis prekių vartotojas, kuris padengia visas būtinas prekėms pagaminti, pristatyti ir įsigyti išlaidas, įskaitant ir muitus. Įmonės, kurios turi susimokėti už įvežamas prekes muitą, gali pakelti kainą ir tokiu būdu šį mokestį perkelti vartotojams. Kitas variantas, kad jos gali nutarti pirkti mažiau prekių iš užsienio.","D. Trumpas paskelbė apie naujus muitus, siekiančius 10–50 proc., ir ES šalims – 20 proc., siekdamas skatinti JAV ekonomiką. Muitai yra mokesčiai už importuojamas prekes, kurie gali padidinti gamybos kaštus ir prekių kainas, o galutinis mokėtojas dažniausiai yra vartotojas."
"Kauno technologijos universiteto Cheminės technologijos fakulteto (KTU CTF) absolventė Dovilė Bubnytė pastebi, kad chromatinas yra DNR ir baltymų kompleksas, randamas ląstelių branduolyje. Jis atsakingas už genų raiškos reguliaciją ir DNR replikaciją. „Mano kuriami fluorescenciniai dažikliai - molekulės, pasižyminčios gebėjimu absorbuoti šviesą bei išspinduliuoti ją, todėl leidžia stebėti ląstelėse vykstančius pokyčius. Taip naudojant ypatingai aukštos skiriamosios gebos mikroskopą galima nagrinėti ląstelėse vykstančius struktūrinius pokyčius"", - atkreipia dėmesį D.Bubnytė, šiuo metu doktorantūrą studijuojanti ir tyrimus atliekanti Vokietijoje. KTU nuotr./Dovilė Bubnytė laboratorijoje KTU alumnė priduria, kad šie fluorescenciniai dažikliai sukurti remiantis jų gebėjimu sąveikauti su ląstelėmis, nepakenkiant joms. Stebi branduolyje vykstančius pokyčius D.Bubnytės vykdomas tyrimas yra reikšmingas ir svarbus, nes sudaro galimybes stebėti ląstelės branduolyje esančio chromatino pokyčius. Tai suteikia informacijos galinčios padėti vėliau kurti naujus ligų diagnozavimo metodus. „Dažnai fluorescenciniai dažikliai susiduria su praeinamumo pro ląstelės membraną problema, kurią savo doktorantūros projekte sprendžiu. Jų vėlesnis panaudojimas ląstelės branduolio pokyčiams stebėti suteiktų informacijos apie vykstančius procesus gyvose ląstelėse"", - sako D.Bubnytė. Galimybė stebėti, kaip keičiasi chromatino struktūra, padeda geriau suprasti ląstelėse vykstančius procesus. Tyrimų metu gautos žinios suteiktų informacijos, leidžiančios tobulinti jau esamus chromatino žymėjimo metodus, prisidėtų prie naujų diagnostinių strategijų kūrimo arba leistų plėtoti efektyvesnius gydymo metodus. „Mano projektas - svarbus mokslininkams, dirbantiems su chromatino žymėjimo metodais bei jų pritaikymu. Džiaugiuosi, kad Vokietijoje galiu įgyti žinių dirbant su vienais geriausiais mokslininkais savo srityje, kas atveria duris prisidėti prie naujų ir svarbių atradimų kūrimo"", - priduria D.Bubnytė. Po studijų Vokietijoje - naujos kryptys D.Bubnytė neslepia, kad jos kelionė į doktorantūros studijas prasidėjo dar KTU magistrantūros metais, kai pasinaudojusi tarptautinių mainų „Erasmus+"" praktika išvyko į Makso Planko Daugiadisciplininių Gamtos Mokslų institutą. Šiuo metu jame jaunoji mokslininkė ir studijuoja doktorantūrą. „Baigusi doktorantūros studijas, Vokietijoje užsibūti neplanuoju, todėl jau pradedu žiūrėti, kur galėčiau tęsti savo karjerą. Neatmetu galimybės sugrįžti į Lietuvą, jei pasitaikys man įdomus projektas, kuriame galėčiau pritaikyti savo įgytas žinias"", - įsitikinusi ji.","KTU absolventė Dovilė Bubnytė kuria fluorescencinius dažiklius, leidžiančius stebėti ląstelėse vykstančius struktūrinius pokyčius ir galinčius prisidėti prie naujų diagnostikos bei gydymo metodų kūrimo; šiuo metu doktorantūrą ji studijuoja Vokietijoje."
"Disko metikų sezonas kelia milžinišką intrigą. Savaitgalį pirmosiose varžybose šį sezoną startavęs Mykolas Alekna dusyk nusviedė diską šiek tiek už 70 metrų žymės. 22 metų lietuvis buvo pasiekęs geriausią sezono rezultatą pasaulyje, bet kitose varžybose kitas olimpinis prizininkas metė įrankį dar toliau. Pernai olimpinėse žaidynėse bronzą laimėjusio M.Denny sekmadienį JAV pasiektas rezultatas - 72 m 7 cm yra penktas per visą disko metimų istoriją. Suprasti akimirksniu Geriausi disko metimai pasaulyje: 1. Mykolas Alekna - 74 m 35 cm (2024 m.) 2. Jurgenas Schultas - 74 m 8 cm (1986 m.) 3. Virgilijus Alekna - 73 m 88 cm (2000 m.) 4. Gerdas Kanteris - 73 m 38 cm (2006 m.) 5. Matthew Denny - 72 m 7 cm (2025 m.). „Aš labai labai didžiuojuosi savimi ir savo komanda bei tuo, ką šiandien pavyko pasiekti, - sakė M.Denny, kurio asmeninis rekordas iki tol buvo 69 m 96 cm - tiek jis metė Deimantinės lygos finale praėjusiais metais. - Pagaliau peržengėme 70 metrų žymę ir padarėme tai pakankamai solidžiu stiliumi. Tai tikrai pamalonina, bet darbas dar nėra padarytas."" 🚨MATTY DENNY HITS 72.07m AT THROW TOWN🚨 The Australian Olympic bronze-medalist broke 70m for the first time in historic fashion moving to #5 on the all-time lists. His series of throws was epic too with all six throws > 69m. 🎥@kirstylawdiscus pic.twitter.com/PltKA4g0YJ — Beau Throws (@beau_throws) April 6, 2025 Akivaizdu, kad 28 metų australas taikosi į pasaulio rekordą. Naują Australijos rekordą jis pasiekė „Oklahoma Throws Series"" varžybose, kuriose nebuvo elitinių disko metikų, o artimiausias varžovas atsiliko daugiau nei 6 metrais. ""For a kid that just started with a circle in a country town, to then come to another country town across the other side of the world and go back to roots and break milestones. It shows that you don’t need all the fancy stuff, you just need a bit of grit and a bit of… pic.twitter.com/ckFf0wg319 — Australian Athletics (@AustralianAths) April 7, 2025 M.Denny ten startavo, rengdamasis kitoms varžyboms, kur turėtų pirmą kartą šį sezoną susitikti akis į akį su M.Alekna. Ateinantį savaitgalį Ramonoje vyks „Oklahoma Throws Series World Invitational"" turnyras. Ten pernai M.Alekna pasiekė pasaulio rekordą (74 m 35 cm), pagerinęs net 38 metus gyvavusį vokiečio Jurgeno Schulto rezultatą.","Disko metimų sezono pradžia žada daug intrigų, kai Mykolas Alekna ir Matthew Denny demonstruoja įspūdingus rezultatus, pastarasis australas metė diską 72,07 m, pasiekdamas penktą geriausią rezultatą istorijoje. Ateinančiose varžybose abu sportininkai susitiks akis į akį, o Denny taikosi į pasaulio rekordą."
"Kiekvienas sekmadienis naujajame projekte bus skirtas vis kitam regionui. Čia savo talentus pristatys visi: ir Dzūkija, ir Aukštaitija, ir Suvalkija, ir, žinoma, Žemaitija. Kiekvieną savaitę keisis ne tik karaoke atlikėjai - kartu su jais į vienintelį tokį karaoke barą žengs ir skirtingi, būtent tam regionui priklausantys vedėjai bei komisijos nariai, rašoma TV3 televizijos pranešime spaudai. Ir nors stoti prieš jų teismą - jau ir taip ganėtinai sunki užduotis, neužteks tik gerai sudainuoti populiarios dainos ar pelnyti žiūrovų bei komisijos simpatijų. Tuo, kad esate geriausias savo regiono karaoke dainininkas, turėsite įtikinti ir… dirbtinį intelektą. Fotodiena nuotr./Mindaugas Stasiulis, Ineta Stasiulytė Žemaitija karaoke iššūkį priims pirmoji Iš Telšių kilęs Mindaugas Stasiulis tapo sekmadienį projekte startuosiančios Žemaitijos komandos vedėju, o jam kompaniją palaikė šiam regionui taip pat priklausanti bei jį garsinanti aktorė Ineta Stasiulytė. „Stasiulis ir Stasiulytė, abu iš Žemaitijos sostinės Telšių (aš iš rajono). Geresnio plano nesugalvotum! Tikiu, kad sumušime televizijos žiūrėjimo Žemaitijoje rekordą, o visa likusi Lietuva pirmą laidą įsijungs iš smalsumo ir pavydo (juokiasi). Tiesiog yra taip, kad šis projektas dėl savo liksmumo, nuoširdumo ir muzikalumo yra pasmerktas sėkmei"", - įsitikinęs Mindaugas. Ne vienas esame girdėję, kad žemaičiai - tarsi atskira respublika: likusi Lietuvos dalis ne tik ne visuomet „pagauna"" žemaičių būdą, bet dar ir nesupranta to, ką jie šneka! Vis dėlto M.Stasiulis įsitikinęs, kad tikrą žemaitį iš minios išskiria kiti dalykai. Tai - tyla ir ramybė. „Mes kaip laukų rieduliai - būnam tykiai ir tvirtai. Bet, praėjus geram laiko gabalui, tie akmenys taip išsijudina, kad net pradeda skraidyti! O tai - jau pavojingas reiškinys"", - atkreipia dėmesį Mindaugas. Fotodiena nuotr./Mindaugas Stasiulis, Ineta Stasiulytė Tiesa, jis neslepia iš pradžių stipriai suabejojęs tuo, ar žemaičiai apskritai gali dalyvauti dainavimo projekte… Juk jiems reikia kelių valandų, kad, būdami tarp kitų, atsipalaiduotų ir uždainuotų! „Kai dzūkai po karaoke eis namo, mes, žemaičiai, tik pradėsime dainuoti... Bet organizatoriai patikino, kad surado aštuonis talentingus žemaičius, kurie dainuos nuo pat vakarėlio pradžios!"" - juokauja M.Stasiulis. Anot laidos vedėjo, su žemaitišku tylumu šiame projekte toli nenuvažiuosi… Todėl teks jungti meškos režimą: „Nežinau, kaip bus, bet noriu palinkėti, kad žemaičių dainininkai atsipalaiduotų, pasileistų plaukus ir gerai pasilinksmintų. Juk čia - ne konservatorijos egzaminas. Čia - karaoke klubas."" Fotodiena nuotr./Mindaugas Stasiulis, Ineta Stasiulytė Kaip švenčia žemaičiai? Visgi švęsti - kaip to reikalauja karaoke klubas - žemaičiai tikrai moka. Norėdamas tą įrodyti, Mindaugas duoda savo paties didelės žemaičių šeimos pavyzdį. „Pradžioje, kaip minėjau, ramiai. O vėliau prie stalo vienu metu vyksta kokie penki atskiri pokalbiai. Įstriži, garsiai vystomi dialogai sukuria fantastiško chaoso jausmą. Niekas nieko negirdi, niekas nieko nesupranta, bet visiems linksma"", - sako jis. M.Stasiulio teigimu, daug klausimų nekyla - muzikinis žemaičių vyskupas yra Žilvinas Žvagulis. Pilną „Žalgirio"" areną neseniai surinko ir „Žemaitukai"", tačiau Mindaugo širdis yra su kitu, alternatyviu žemaitišku projektu - „Naratyvinis 100 G Alkobilis"". „Yra nemažai klausytojų, kurie žino žemaitiškai atliekamą hitą „Komunalininkų balius"". Beje, paauglystėje klausydavau ir žemaitiško reivo grupės „Trumpas sujungimas"", - išduoda jis. Fotodiena nuotr./Mindaugas Stasiulis, Ineta Stasiulytė Tiesa, nors karaoke vakarėlyje yra dalyvavęs ne kartą, šįkart Mindaugas žada apsiriboti tik projekto vedėjo role - dainavimą paliks kitiems. „Nelabai turiu klausos arba, tiksliau pasakius, ji nepakankama, kad mano dainavimą būtų galima rodyti „ant visos Lietuvos"". Nors... esu žmogus, kuris nuolat dainuoja sau ir artimiems aplink. Milda, Motiejuk, atsiprašau, kad turite tai girdėti"", - į savo žmoną ir sūnų nuoširdžiai kreipiasi Mindaugas. Visgi, prisiminęs karaoke vakarėlius, kuriuose yra tekę anksčiau dalyvauti pačiam, M.Stasiulis šypsosi - yra labai didelis skirtumas tarp to, kai dainuoji pats, ir tų akimirkų, kai girdi, kaip tą daro kiti. „Kai stovi prie mikrofono ir nusidainuoji - smagu. Bet, kai pro šalį pradeda bliauti kiti, norisi tą vietą padegti.... Na, gerai, truputį hiperbolizuoju, nes karaoke dainavimas nėra apie pataikymą į tonaciją. Tai - atsipalaidavimas ir linksma muzikinė terapija, laikas su gera chebra"", - naujam kiekvieno sekmadienio pasilinksminimui su visa Lietuva kviečia jis. „LT Karaoke"" premjera - sekmadienį, 19.30 val. per TV3.","Naujasis projektas „LT Karaoke“ pristatys kiekvieną Lietuvos regioną, kuriame dalyviai ne tik atliks dainas, bet ir turės įtikinti dirbtinį intelektą savo talento vertingumu. Žemaičių komandos vedėjais bus Mindaugas Stasiulis ir Ineta Stasiulytė, kurie tikisi, kad projektas bus sėkmingas ir pritrauks žiūrovų."
"Dainininkas Rubby Pérezas žuvo pirmadienio vakarą, įgriuvus stogui Santo Dominge įsikūrusiame naktiniame klube „Jet Set"". Tai leidiniui „Rolling Stone"" patvirtino atlikėjo vadybininkas Enrique Paulino. „Scanpix""/AP nuotr./Žmonės pagerbė Rubby Pérezo atminimą Anksčiau tą pačią dieną R.Pérezo šeima teigė, kad dainininkas buvo nugabentas į vietos ligoninę, kai medikai „rado jį dainuojantį"" po griuvėsiais. Dainininko duktė Zulinka Pérez tuo metu žiniasklaidai sakė: „Tikimės, kad jis greitai pasveiks... Jis sužeistas, bet paguldytas į ligoninę; jie rado jį dainuojantį. AFP/„Scanpix"" nuotr./Žmonės pagerbė Rubby Pérezo atminimą Jis pradėjo dainuoti, kad jie galėtų jį išgirsti. Jis visada man sakydavo: „Jei man kada nors kas nors atsitiks, uždenkite mane, kad niekas nefotografuotų."" Ruby Pérezo šeima jo „Instagram"" paskyroje paskelbė, kada bus galima su atlikėju atsisveikinti, o profilio nuotrauka buvo pakeista į juodą. Per savo karjerą Rubby Perezas išleido 13 albumų ir savo diskografijoje turėjo ne vieną Lotynų Amerikoje plačiai žinomą hitą. Kaip rašo „The New York Times"", per nelaimingą atsitikimą žuvo mažiausiai 218 žmonių. Dominikos Respublikos valdžios institucijos teigia, kad naktiniame klube buvo daugiau kaip 300 žmonių, o dešimtys jų vis dar laikomi dingusiais be žinios. Anksčiau oficialiame pareiškime buvo teigiama, kad „išnaudotos visos pagrįstos galimybės rasti daugiau išgyvenusiųjų"", todėl operacijos metu daugiausia dėmesio bus skiriama kūnams rasti. Primename, jog klubo „Jet Set"" atstovai antradienį sakė, kad bendradarbiauja su valdžios institucijomis, tiriančiomis šią katastrofą - vieną didžiausių Dominikos Respublikos istorijoje. Jos priežastys kol kas lieka neaiškios. „Nieko negalima atmesti, - pabrėžė J.M.Mendezas. - Ketiname peržiūrėti kiekvieną griuvėsių centimetrą, kad nelaimės ištiktųjų šeimoms būtų suteikta bent šiokia tokia ramybė."" Vida Press nuotr./„Jet Set"" naktinio klubo griuvėsiai Dominikos Respublikos prezidentas Luisas Abinaderas paskelbė trijų dienų nacionalinį gedulą, kuris atspindi tragedijos, įvykusios šioje vietoje, mastą. Kol yra reali sėkmės tikimybė, valdžios institucijos daugiausia dėmesio skiria paieškos ir gelbėjimo operacijai. Tačiau galiausiai klausimai bus nukreipti į griūties priežastis, o vyriausybės tyrėjai turės laiku pateikti reikšmingus atsakymus šeimoms. Viena teorija jau sklando už įvykio vietos ribų. Daugelis mini maždaug prieš dvejus metus naktiniame klube kilusį gaisrą. Kai kurie baiminasi, kad gaisras susilpnino pastato konstrukciją arba kad atliktas remontas buvo nepakankamas ir neatitiko reikalavimų. „Scanpix""/AP nuotr./„Jet Set"" naktinio klubo griuvėsiai Naktinio klubo „Jet Set"" savininkas Antonio Espaillatas socialiniuose tinkluose paskelbė vaizdo įrašą, kuriame išreiškė užuojautą aukų artimiesiems ir „visai „Jet Set"" šeimai"". Jis taip pat tvirtino, kad jis ir jo komanda „visiškai ir skaidriai bendradarbiauja su valdžios institucijomis"" dėl šios nelaimės.","Dainininkas Rubby Pérezas žuvo Santo Dominge, kai įgriuvo naktinio klubo „Jet Set"" stogas, per šią katastrofą taip pat žuvo mažiausiai 218 žmonių, o priežastys dar tiriamos. Dominikos Respublikoje paskelbtas trijų dienų nacionalinis gedulas, o tyrėjai ieško atsakymų dėl nelaimės priežasčių."
"Ne toje pusėje pastatė automobilį Istorija, į kurią pateko M.Vaščega, prasidėjo dar 2007 metais, kuomet Belgijoje jis ne pagal taisykles pastatė automobilį. „Briuselyje automobilį pastačiau kairėje gatvės pusėje. Lietuvoje taip parkuoti galima, o Belgijoje - nedidelis kelių eismo taisyklių pažeidimas. Tuomet už transporto priemonės valytuvo radau paliktą lapelį apie pažeidimą, nors buvau sumokėjęs už parkavimą. Kadangi į KASKO įeina ir teisinių paslaugų draudimas, paprašiau, kad draudikai pažiūrėtų, kas čia vyksta. Pateikiau jiems mokėjimo kvitą, netrukus paaiškėjo, kad pažeidimas susijęs ne su apmokėjimu, o su automobilio pastatymu ne toje gatvės pusėje. Draudimas nuobaudą apskundė, ir, kaip dabar jau žinau, man buvo skirtas įspėjimas, bet piniginė nuobauda - ne, įvertinant tai, kad ne kiekvienas žino tokią Belgijoje galiojančią taisyklę. Žinoma, po to karto automobilio daugiau taip neparkuodavau"", - pasakojo M.Vaščega. Ministerija klaidos neištaisė Tačiau maždaug prieš pusantrų metų M.Vaščega sužinojo esąs teistas Belgijoje - toks įrašas, pasirodo, buvo Vidaus reikalų ministerijos Informacijos ir ryšių departamento Įtariamųjų, kaltinamųjų ir nuteistųjų registre. „Kai po daugelio metų man prireikė pažymos, VRM išduotame dokumente buvo įrašyta „teistas Belgijos Karalystėje"". Iš karto apskritai nesupratau, iš kur šis įrašas ir besiaiškindamas sužinojau, kad į šį registrą patekau dėl parkavimo pažeidimo. Labai nustebau"", - sakė pašnekovas. Vis tik vyras pagalvojo, kad tai - apmaudi klaida, kurią nesunkiai bus galima ištaisyti. Tačiau ėmus susirašinėti su ministerija paaiškėjo, jog to padaryti negalima, o įrašas apie „teistumą Belgijoje"" bus saugomas 75 metus, be to, ši informacija bus teikiama visiems, kam reikės patikrinti M.Vaščegos reputaciją.","2007 metais M. Vaščega Belgijoje netinkamai pastatė automobilį, dėl ko jam buvo skirtas įspėjimas, tačiau po daugelio metų sužinojo, kad šis pažeidimas užfiksuotas kaip teistumas Belgijoje ir įrašas apie tai bus saugomas 75 metus, nepaisant bandymų ištaisyti šią klaidą."
"12 taškų pranašumą po trijų kėlinių (88:76) turėję „Warriors"" jį iššvaistė ir įsivėlė į dramatišką rungtynių pabaigą. San Fransisko ekipa turėjo kamuolį rezultatui esant lygiam (109:109) ir likus kiek daugiau nei 30 sekundžių, bet neapdairiai sužaidęs Stephenas Curry jį prarado, o „Spurs"" puolėjas Keldonas Johnsonas pelnė taškus ir likus 11 sek. išvedė savo komandą į priekį (111:109). Kitoje aikštės pusėje neatsargiai sužaidė Harrisonas Barnesas, prasižengęs prieš Draymondą Greeną. Prie baudų metimų linijos likus 3,1 sek. stojęs „Warriors"" emocinis lyderis sumetė abu metimus ir išlygino rezultatą (111:111). Vis dėlto 2012-2016 m. „Warriors"" aprangą vilkėjęs ir su šia komanda 2015 m. NBA čempionu tapęs H.Barnesas savo klaidą ištaisė. Puolėjas priėmė kamuolį paskutinėje „Spurs"" atakoje ir sudėtingu tritaškiu per Jimmy Butlerio išplėšė įspūdingą pergalę savo komandai - 114:111. FADE, FIRE, WIN THE GAME 🚨 HARRISON BARNES DRAINS THE #TissotBuzzerBeater TO LIFT THE SPURS!#YourTimeDefinesYourGreatness pic.twitter.com/3PfLqYZvU8 — NBA (@NBA) April 10, 2025 San Antonijaus klubas laimėjo nepaisant to, kad jau antrą mėnesį žaidžia be Victoro Wembanyamos, kuriam nustatyta venų trombozė. Prancūzą praradę „Spurs"" jau senokai atsisveikino su atkrintamųjų arba įkrintamųjų viltimis ir Vakarų konferencijoje žengia vos trylikti. Savo ruožtu „Warriors"" susikomplikavo savo padėtį itin įtemptoje kovoje dėl vietos atkrintamosiose varžybose (tą garantuoja vieta pirmajame šešete) ir namų aikštės pranašumo pirmajame jų etape (tai užtikrina vieta pirmame ketverte). San Fransisko klubas nukrito į septintą poziciją ir atsilieka nuo „Los Angeles Lakers"" (49-31), „Los Angeles Clippers"" (48-32), „Denver Nuggets"" (48-32) bei „Memphis Grizzlies"" (47-32) klubų, kurie žengia 3-6 vietose. Ant kulnų „kariams"" lipa dar ir „Minnesota Timberwolves"" (46-33). Standings provided by Sofascore Iki reguliariojo sezono pabaigos „Warriors"" dar sužais du mačus prieš „Portland Trail Blazers"" ir „Clippers"". „Warriors"": Stephenas Curry 30 (7/10 dvit., 5/14 trit., 8 atk. kam.), Jimmy Butleris 28 (16/17 baud., 7 rez. perd.), Draymondas Greenas 13 (9 atk. kam., 8 rez. perd.), Buddy Hieldas (4/10 trit.) ir Jonathanas Kuminga po 12. „Spurs"": Stephonas Castle'as (7/10 dvit.) ir Keldonas Johnsonas (7/12 dvit., 8 atk. kam.) po 21, Harrisonas Barnesas 20 (6/9 trit.), Julianas Champagnie 14, Chrisas Paulas 12, Devinas Vassellas ir Sando Mamukelašvilis (8 atk. kam.) po 11. Kiti praėjusios nakties rezultatai: „Washington Wizards"" - „Philadelphia 76ers"" 103:122 „Orlando Magic"" - „Boston Celtics"" 96:76 „Dallas Mavericks"" - „Los Angeles Lakers"" 97:112 „Toronto Raptors"" - „Charlotte Hornets"" 126:96 „Chicago Bulls"" - „Miami Heat"" 119:111 „Utah Jazz"" - „Portland Trail Blazers"" 133:126 (po prat.) „Sacramento Kings"" - „Denver Nuggets"" 116:124 „Phoenix Suns"" - „Oklahoma City Thunder"" 112:125 „Los Angeles Clippers"" - „Houston Rockets"" 134:117","„Warriors“ prarado 12 taškų pranašumą ir pralaimėjo dramatiškose rungtynėse „Spurs“ ekipai 114:111, kai Harrisonas Barnesas pataikė lemiamą tritaškį. San Antonijaus klubas laimėjo nepaisant svarbių žaidėjų netekties, o „Warriors“ susikomplikavo padėtį kovoje dėl vietos atkrintamosiose."
"Daugiau apie eismą, KET ir automobilius - rubrikoje Gazas.lt Kelyje Šiauliai-Palanga, netoli Plungės, penktadienį į kelkraštį nuvirtus vilkikui su vėjo jėgainės dalimi, šioje atkarpoje šeštadienį yra uždaromas eismas, skelbia valstybinių kelių valdytoja „Via Lietuva"". Eismas magistralinio kelio Šiauliai-Palanga 84-ajame kilometre, kaip preliminariai planuota, uždaromas balandžio 12 d. nuo 8 iki 14 val. Čia dirbs galingi automobiliniai kranai. Eismas kreipiamas vietine 4 kilometrų ilgio apylanka ties Grumblių gyvenviete. Eismas bus kreipiamas vietine 4 kilometrų ilgio apylanka ties Grumblių gyvenviete, didžiąją dalį apylankos sudaro žvyrkelis. „Atkreipiame dėmesį, kad planuojama kelio uždarymo trukmė gali būti ir ilgesnė, tai priklausys nuo avarijos likvidavimo darbų iškeliant didžiagabaritį krovinį iš kelio griovio"", - iš anksto apsidraudė bendrovės atstovai. Iš Telšių į Plungę, iš Šiaulių į Palangą bei priešingomis kryptimis važiuojantiems eismo dalyviams „Via Lietuva"" siūlo rinktis kitus maršrutus. Kaip anksčiau penktadienį skelbė valstybinių kelių valdytoja „Via Lietuva"", maždaug 84-ame kelio kilometre, į kelkraštį nuvirto sunkiasvorė transporto priemonė, gabenanti šešių metrų skersmens vėjo jėgainės bokšto dalį. Pasak bendrovės, krovinį iš Klaipėdos uosto į Kelmės rajoną vežė vilkikas su specialia puspriekabe. „Via Lietuva"" penktadienį skelbė, kad eismas šioje kelio atkarpoje neuždarytas, tik buvo planuojami vilkiko bei krovinio iškėlimo darbai. Stop kadras/Įvykio vietoje Įmonės „Enefit"" atstovė Ieva Krikštopaitytė BNS patvirtino, jog bokštas buvo vežamas į atsinaujinančios energijos bendrovės „Enefit Green"" Kelmės rajone statomą vėjo parką. Pasak I.Krikštopaitytės, sunkvežimis įmonei nepriklausė, jis buvo užsakytas parko rangovų. Gabentas jėgainės bokštas apgadintas, nustatinėjamas nuostolis. Įvykio metu žmonės nenukentėjo, „Enefit Green"" ketina tirti atvejį.","Kelyje Šiauliai-Palanga netoli Plungės vilkikui su vėjo jėgainės dalimi nuvirtus į kelkraštį, eismas šeštadienį uždaromas, ir nukreipiamas apylanka, kol vyksta avarijos likvidavimo darbai."
"Trečiadienį sostinės savivaldybės taryba pritarė, kad nebeliktų atminimo lentų lietuvių ir rusų kalbomis, skirtų rašytojui ir sovietų veikėjui Liudui Girai, rusų rašytojui Fiodorui Dostojevskiui, carinės Rusijos ministrui pirmininkui Piotrui Stolypinui ir žurnalistui Konstantinui Vorobjovui. Už tai balsavo 26 tarybos nariai, nė vienas nebuvo prieš, aštuoni susilaikė. „Laisvės ir teisingumo"" frakcijos narys Gintautas Babravičius stebėjosi, kad į šį sąrašą pateko ir P.Stolypino atminimo lenta. „Natūralu, kad reikia apsivalyti nuo dvikalbės sovietinės praeities, dėl to nėra jokių abejonių, tik yra rizikos, kad su vandeniu galima ir kūdikį išplauti"", - teigė jis. Tarybos narys pabrėžė, kad Rusijos imperijos politinis veikėjas P.Stolypinas susijęs su Vilniumi, čia gyveno, buvo demokratinių reformų autorius, nužudytas teroro akto metu. G.Babravičius nuogąstavo, kad valantis nuo sovietinio palikimo, „gali kilti pagunda revizuoti ir perrašyti Vilniaus istoriją"", o tai padarytų daugiau žalos negu duotų naudos. Juoba, kad P. Stolypinui skirta atminimo lenta įrengta 2009 metais, jos autorius - skulptorius Kęstutis Musteikis. Konservatorius Remigijus Černius tvirtino, kad Vilniuje neturėtų būti vietos carinės Rusijos imperijos veikėjams. Savivaldybės Istorinės atminties komisijos pirmininkės konservatorės Kamilės Gogelienės teigimu, komisija peržiūrėjo ir įvertino visus sostinėje esančius atminimo ženklus rusų kalba. „Iš esmės šitas sprendimas apima visas lentas rusų kalba, esančias Vilniuje, ir šiaip aš vadinčiau, kad šitas sprendimas yra turbūt galutinis jau apimantis Vilniaus viešųjų erdvių desovietizaciją"", - sakė ji. Pasak K.Gogelienės, dar dėl penkių-šešių atminimo lentų, kurios turėtų būti pakeistos į tipines, tariamasi su specialistais. Pagal tarybos sprendimą, L.Girai skirtų atminimo lentų neliks Vilniaus ir Maloniojoje gatvėse. Desovietizacijos komisija yra pripažinusi, kad L.Gira kolaboravo su okupaciniu režimu, 1940 metais kaip Liaudies Seimo delegatas vyko į Maskvą su prašymu priimti Lietuvą į Sovietų Sąjungą. Atminimo lenta rusų F.Dostojevskiui bus nukabinta nuo Didžiojoje gatvėje esančio pastato, kur rašytojas su žmona buvo apsistojęs viešbutyje XIX amžiaus antroje pusėje. Lentos žinomam carinės Rusijos politiniam veikėjui P.Stolypinui neliks Šv. Stepono gatvėje. Ji pakabinta 2009 metais, dalyvaujant P.Stolypino vaikaičiui Nikolajui Slučevskiui. P.Stolypinas 1876-1892 metais gyveno Vilniuje, čia mokėsi berniukų gimnazijoje. Verkių gatvėje nutarta nukabinti atminimo lentą buvusiam dienraščio „Sovetskaja Litva"" literatūros ir meno skyriaus vedėjui, rašytojui K.Vorobjovui.","Vilniaus savivaldybės taryba nusprendė pašalinti atminimo lentas, skirtas Liudui Girai, Fiodorui Dostojevskiui, Piotrui Stolypinui ir Konstantinui Vorobjovui, kaip dalį miesto desovietizacijos proceso. Tarybos sprendimas apima visų rusų kalba esančių atminimo ženklų pašalinimą, siekiant apsival"
"Visi įdomūs faktai, kuriuos rasite šiame tekste, yra iš pirmojo 2025 m. „Legendų"" numerio straipsnių. Tad žurnalo skaitytojai į daugelį klausimų atsakys lengvai. Na, o visi kiti skaitytojai, pasukę galvą, atsakymus irgi galbūt išmąstys! Testą rasite žemiau. Sėkmės! Viršelio herojus aktorius Saulius Bareikis jaunystėje sėkmingai išsisuko nuo tarnybos sovietų armijoje. Kokią ligą jis suvaidino priėmimo komisijai? Hipertoniją Šizofreniją Epilepsiją Žvairumą Žurnalistinis darbas Eglę Bučelytę kadaise suvedė su būsimu vyru fotografu Tadu Dambrausku. Kokiu būdu pora susipažino? Eglė kalbino jaunuolį televizijos reportažui Eglė pozavo nuotraukai, kurią turėjo padaryti Tadas Tadas gynė Eglę, kai okupantai juos varė iš televizijos pastato Sausio 13-osios naktį abu netyčia susikibo už rankų, saugodami televizijos pastatą Lietuvių aktorė Stanislava Jakševičiūtė-Venclauskienė buvo pirmojo lietuviško spektaklio režisierė ir pagrindinio vaidmens atlikėja. Kaip vadinosi spektaklis, 1899 metais pastatytas pagal Juozo Vilkutaičio-Keturakio pjesę? Amerika pirtyje Žaldokynė Kaimas kryžkelėje Birutė Kelmėje gimusį žydų kilmės rašytoją Icchoką Merą per Holokaustą nuo mirties išgelbėjo ir lietuvišku vardu pakrikštijo lietuvių šeima. Kokiu vardu jį visą gyvenimą vadino globėjų šeima? Vytautu Algirdu Jonu Kazimieru Lietuvoje apsilankiusios verslininkės iš Prancūzijos Carol Duval-Leroy gyvenimas daug kam primena legendinės madam Clicquot istoriją. Poniai Carol nuolat tekdavo kovoti dėl savo vietos vyriškame pasaulyje. Kokiam šeimos verslui vadovauja savo šalyje gerai žinoma prancūzė? Šampano namams Sūrio „Brie"" gamyklai Cigarečių gamybos fabrikui Skrybėlių siuvimo fabrikui Rašytojas Gabrielis García Márquezas 1982 metais tapo pirmuoju Kolumbijos rašytoju, pagerbtu Nobelio literatūros premija. Pagal kokį jo kūrinį pastatytas ir „Netflix"" platformoje 2024 metais pradėtas rodyti to paties pavadinimo serialas? Apie meilę ir kitus demonus Šimtas metų vienatvės Meilė choleros metu Patriarcho ruduo Prieš penkerius metus Paryžiaus Dievo Motinos katedrą nuniokojo gaisras, bet nuo praėjusių metų pabaigos čia vėl vyksta pamaldos. Per gaisrą nukentėjo ir garsiosios fasadą puošiančios chimeros. O kas yra chimeros? Mitologinės jūrų gyventojos, savo balsais viliojančios jūreivius Graikų dievų pasiuntinės Fantastinės graikų mitologijos būtybės, sudarytos iš skirtingų rūšių gyvūnų kūno dalių Dekoratyvinės skulptūros priekinėje laivų dalyje Mary Shelley knyga „Frankenšteinas"" tapo pirmu fantastiniu siaubo romanu ir nesibaigiančiu įkvėpimo šaltiniu dievinantiems šiurpias istorijas. Kokie XIX amžiaus žmonijos eksperimentai įkvėpė šio romano autorę? Mėginimai prisiūti sužeistiesiems galūnes Alchemikų pastangos nustatyti, kurioje kūno vietoje slepiasi žmogaus siela Hipnozės seansai, siekiant išgydyti mirtinus ligonius Bandymai elektra atgaivinti lavonus Apie garsiausią Amerikos kalėjimą Alkatrazą, veikusį dvidešimt devynerius metus, iki šiol sklando legendos. O kokiu kitu vardu jį vadindavo kaliniai ir prižiūrėtojai? Uola Sala Dėžė Tvirtove Davidas Bowie išleido 26 albumus ir šešis kartus pelnė „Grammy"". Tačiau pirmas jo pasirodymas televizijoje visiškai nesusijęs su muzika. Būdamas septyniolikos jis tapo - kuo? Gyvūnų apsaugos greitkeliuose kampanijos dalyviu Kovotoju už galimybę norintiems tuoktis bažnyčiose su kitos rasės partneriu Žiauraus elgesio su ilgaplaukiais vyrais prevencijos draugijos aktyvistu Vegetarų judėjimo už teisę greitojo maisto užkandinėse prekiauti sojos mėsa nariu „Atvykau į Holivudą nepakeitusi nosies, dantų ir vardo. Ir esu labai patenkinta"". Kokiai garsiai aktorei, dviejų „Oskarų"" (1969 už pagrindinį vaidmenį filme „Juokinga mergiotė"" ir 1977 metais už muziką filmui „Žvaigždė gimė"") laimėtojai priklauso šie žodžiai? Jane Fondai Goldie Hawn Helen Mirren Barbrai Streisand Lazanijos tėvyne tituluojama Italija - šis patiekalas laikomas vienu seniausiu italų virtuvėje. Kokiam animacinio filmo veikėjui lazanija - tobuliausias maistas? Peliukui Mikiui Homeriui Simpsonui Garfildui Šrekui Mados ikona tapusi Jacqueline Kennedy Onassis atrodė tiesiog ideali pirmoji ledi. O kuo ji dirbo prieš susipažindama su Johnu F. Kennedy? Mados stiliste Aktore Žurnaliste Buhaltere Žurnalą „Legendos"" prenumeruoti galite čia. Visus 15min testus, suskirstytus pagal temas, galite rasti 15min testų polapyje.","Tekste pateikiami klausimai iš 2025 m. „Legendų"" žurnalo, apimantys įdomius faktus apie žinomus asmenis, istorinius įvykius ir kultūrą. Skaitytojai kviečiami dalyvauti teste, išbandant savo žinias ir sužinoti daugiau apie įvairias temas."
"Atlikėjas ir šokėjas Justinas Mejeris-Ustin klausytojams pristato naują dainą „Not Perfect"", kurioje kalbama apie vieną svarbiausių dalykų gyvenime - savęs priėmimą. Šis kūrinys yra priminimas, kad niekas nėra tobulas ir tai yra visiškai normalu, nes būtent mūsų trūkumai ir netobulumai suteikia mums autentiškumo. „Per dažnai gyvenime stengiamės atitikti tam tikrus standartus, siekiame būti mėgstami, norime įtikti kitiems, bet tokiu būdu dažnai prarandame save. „Not Perfect"" - tai daina, kuri leidžia žmogui pasijusti gerai net ir su savo vidiniais trūkumais. Ji primena, kad nereikia nuolat ieškoti patvirtinimo iš kitų - svarbiausia jaustis gerai pačiam su savimi"", - sako Ustin. Skirtingas skambesys ir naujas kūrybinis etapas Tai jau antrasis Ustino kūrinys, tačiau visiškai kitoks nei pirmasis. Jei debiutinė daina buvo jausminga baladė apie meilę ir atstumą, tai „Not Perfect"" - energinga, ritminga ir pakili daina, skatinanti pasitikėjimą savimi bei laisvę būti tokiais, kokie esame iš tiesų. Tai kūrinys, kuris priverčia judėti ir suteikia lengvumo jausmą. Atlikėjas atvirai dalijasi, kad šiuo metu jis vis dar ieško savo unikalios muzikinės krypties ir leidžia kūrybai tekėti natūraliai. „Nežinau, ko tikėtis iš šios dainos, nes ji visiškai kitokia nei pirmoji. Bet būtent tai mane labiausiai jaudina - galimybė ieškoti, eksperimentuoti ir atrasti tai, kas rezonuoja su manimi ir mano klausytojais. Kuriu taip, kaip jaučiu, ir manau, kad tai yra geriausias būdas atrasti savo tikrąjį skambesį"", - pasakoja Ustin.","Justinas Mejeris-Ustin išleido naują energingą dainą „Not Perfect"", kuri skatina savęs priėmimą ir autentiškumą, bei yra žingsnis į naują kūrybinį etapą. Šis kūrinys, skirtingai nei pirmoji jo baladė, kviečia judėti ir suteikia pasitikėjimo savimi."
"Valstybiniame miške įrengtos pavėsinės, šiltnamiai ir net nedidelė vištų ferma. Valstybinė teritorijų planavimo ir statybos inspekcija, gavusi „Vakarų ekspreso"" informaciją, jau suplanavo atlikti tyrimą. „Vakarų ekspresas"" šiandien atskleidžia Neringoje ilgą laiką vieša paslaptimi laikytą neįtikėtiną istoriją, kuri pretenduoja į didžiausią žemgrobystės skandalą Lietuvoje. Situaciją viešiname po to, kai į redakciją kreipėsi Neringos gyventojas, neapsikentęs savivalės žmonių, kurių misija yra saugoti Kuršių neriją. Tiriant situaciją susidarė nedviprasmiška nuomonė, kad tokį įžūlų Kuršių nerijos nacionalinio parko vadovės ir jos šeimos elgesį lemia nebaudžiamumo jausmas, nes jaučiamas įtakingų institucijų vadovų užnugaris. „Kai prieš metus Lina Dikšaitė tapo Kuršių nerijos nacionalinio parko vadove, tikrai galvojome, kad pagaliau nelegaliai aptvertas miškas bus atlaisvintas nuo metalinių tvorų ir vartų, įteisinti arba nugriauti nelegalūs statiniai"", - sakė anonimu panoręs likti pašnekovas. Jis atkreipė dėmesį, kad ilgus metus direktorės pavaduotoja Kuršių nerijos nacionaliniame parke buvusi, o dabar parkui vadovaujanti L. Dikšaitė labai aktyviai Neringoje kovoja su nelegaliais statiniais, valstybinės žemės užgrobimo atvejais. Nuotr. iš asmeninio archyvo/Lina Dikšaitė Yra situacijų, kad net gėlių klombas, per nepilną metrą išsikišusias už namų valdos sklypo ribos, reikalauja pašalinti, nuolat rašomi skundai Statybos inspekcijai. Tačiau visai priešingai L.Dikšaitė elgiasi, kai tai liečia jos asmeninius interesus ir šeimą. Šalia daugiabučio Vėtrungių g. 5 (ankstesnis adresas Purvynės g. 53), kuriame, „Vakarų ekspreso"" duomenimis, pati ir gyvena, ji „nemato"" akivaizdžių pažeidimų. Tame pačiame name gyvena visa Dikšų šeima. L.Dikšaitės tėvas, ilgametis Nidos girininkas Gediminas Dikšas, taip pat ir šiuo metu Nidos girininko postą „paveldėjęs"" jo sūnus Kęstutis Dikšas su šeima. Beje, ir Kretingos miškų urėdijai priklausanti Nidos girininkija įsikūrusi tame pačiame daugiabutyje. „Panašu, kad jaučiams paprasčiausias nebaudžiamumas. Aš čia valdžia, aš pati tikrinu, kas yra gerai, o kas ne. O manęs patikrinti nėra kam. Matyt, taip mąsto Lina Dikšaitė"", - kalbėjo neringiškis. Jis taip pat atkreipia dėmesį į vieną labai svarbią detalę. Valstybinei teritorijų planavimo ir statybos inspekcijai vadovauja Albertas Stanislovaitis. E.Valecko nuotr./Įtariama, kad teritorija buvo aptverta nelegaliai Prieš tai jis dvi kadencijas iki 2023 metų vadovavo Valstybinei saugomų teritorijų tarnybai, kuriai pavaldi Kuršių nerijos nacionalinio parko direkcija. Nuo praėjusių metų A.Stanislovaitis vadovauja Valstybinei teritorijų planavimo ir statybos inspekcijai. „Varnas varnui akies nekerta"", - situaciją apibūdina „Vakarų ekspreso"" pašnekovas. Žada pradėti tyrimą Pradėjus aiškintis šią situaciją, „Vakarų ekspresas"" prieš tris savaites kreipėsi į Valstybinę teritorijų planavimo ir statybos inspekciją. Inspekcijos atstovas viešiesiems ryšiams Rosvaldas Gorbačiovas informavo, kad po pirminio situacijos vertinimo nuspręsta atlikti patikrinimą dėl pateiktos informacijos. Inspektoriai planuoja tyrimą atlikti vietoje. Inspekcija žada informuoti visuomenę apie tyrimo rezultatus. E.Valecko nuotr./Įtariama, kad teritorija buvo aptverta nelegaliai Kol statybų inspekcija dar tik planuoja patikrinimą, šių eilučių autorius praėjusią savaitę asmeniškai nuvyko į vietą, kad tiesiogiai įvertintų situaciją. Informacija pasitvirtino. „Vakarų ekspresas"" minėtoje vietoje Kuršių nerijos nacionalinio parko teritorijoje miške aptiko ne vieną, o net dvi tvoras ir net ketverius vartus. Viena tvora juosia didelę miško teritoriją, o joje įrengti vartai net užtveria viešą taką paplūdimio link. Tiesa, vartai neužrakinti, juos galima atsidaryti. Atskira teritorija yra aptverta šalia daugiabučio Vėtrungių g. 5. Už gyvatvorėmis apželdintos tvoros, kas liudija, kad tvoros čia stovi jau ilgus metus, yra kažkas panašaus į sodą-daržą su poilsiui skirta infrastruktūra. Matosi, kad teritorijoje auginamos daržovės, stovi bent trys šiltnamiai, kelios malkinės ir pavėsinės, vaikų žaidimo aikštelė. O po kiemą išdidžiai vaikšto gaidys su vištų pulku. Tikra kaimiška idilė UNESCO saugomame Lietuvos kurorte. Viskas teisėta? Straipsnio autorius vietoje sutinka ir patį G.Dikšą su žmona. Buvęs ilgametis Nidos girininkas atvirai papasakoja, kad pats dar savo rankomis maždaug prieš 40 metų organizavo statybas, tvėrė tvoras. Tiesa, „idilė"" greičiau su kabutėmis. Teritorijoje stūkso krūvos įvairių senų statybinių medžiagų, rietuvės kur papuola sukrautų malkų, senas kemperis, galbūt miškininkų technika. Jis akcentuoja, kad vartai ant viešo tako yra neužrakinti ir visi pageidaujantys gali patekti. O paklausus, kam ta tvora reikalinga, G.Dikšas sako, kad taip saugosi ne nuo žmonių, o nuo žvėrių. „Briedžiai čia ateina, stirnos, lapių daug"", - vardina G.Dikšas. Kartu jis pripažįsta, kad tvoros negelbsti nuo ilgapirščių. Dalis teritorijoje sukrautų nepanaudotų statybinių medžiagų savo laiku kažkur dingo. Tai pat daugiabutis, kurio plotas apie 550 kv. metrų, taip pat teritorijoje esantis ūkinis pastatas ir nedidelis sandėliukas. Tačiau štai nedidelį vasarnamį primenanti vieno aukšto su mansarda pirtelė ir du statiniai, skirti laikyti malkoms, oficialiai nėra registruoti, nors teritorijos plane ir fiksuojami. Tačiau, kaip minėjo G.Dikšas, viskas „teisėta ir įteisinta"". Todėl buvęs Nidos girininkas po pokalbio su žurnalistu ramiai pasuka pirtelės link. Pasirodo, pirtelės krosnyje spragsi malkos, pirtelė kaitinama ir reikia dar įmesti keletą pliauskų. Penktadienio popietė. Taigi viskas legalu ir įteisinta?! Tačiau „Vakarų ekspresui"" pavyko gauti oficialius dokumentus, kuriuose užfiksuota, kad minėtoje teritorijoje yra oficialiai įregistruoti trys statiniai. Matyt, laukiama svečių. Galbūt net iš sostinės. Ir čia ne koks juokas, „Vakarų ekspreso"" šaltinis teigia, kad per tuos dešimtmečius, kuomet stovi ši nelegali pirtis, joje lankėsi ne vienas aukštas pareigas ėjęs ir šiuo metu dar einantis šalies elito atstovas. Ir pati Dikšų šeima Neringoje vadinama viena įtakingiausių, nes tiek miškininko, tiek Neringos nacionalinio parko vadovo pareigos - tai bene vienos aukščiausių pozicijų kurorte. Todėl ši šeima be jokios baimės ir sąžinės graužimo gyvena unikalioje teritorijoje, šalia namo apsitvėrė maždaug 2 ha valstybinės žemės ir „viskas įteisinta"", nors dokumentai byloja, kad tai netiesa. „Vakarų ekspreso"" turimais duomenimis, šioje teritorijoje oficialiai nėra net sklypas suformuotas. E.Valecko nuotr./Galimai nelegali pirtis yra veikianti ir „Vakarų ekspresas"" užfiksavo, kad ja naudojasi nidiškių Dikšų šeima. Tai patvirtina ir Valstybinė saugomų teritorijų tarnyba. Tiesa, tarnyba beda pirštu į Valstybinę miškų urėdiją. Neva didžioji dalis turto minėtoje teritorijoje priklauso jai. Tačiau, „Vakarų ekspreso"" duomenimis, faktiškai Nidos girininkijos patalpos daugiabutyje yra apie 40 kv. metrų, o visas statinio plotas - apie 550 kv. m. Daugiabutyje, be Dikšų šeimos, gyvena ir dar keli Nidos girininkijos esami ar buvę darbuotojai. Tačiau, kadangi nėra suformuotas žemės sklypas, žemės nuomos mokestį jie moka tik už tuos keliasdešimt kvadratinių metrų žemės, kurie yra tiesiogiai po pastatais, nors aptvertas plotas siekia maždaug 2 hektarus. Įdomu tai, kad panašūs daugiabučiai, kuriuose įsikūrusios Valstybinei miškų urėdijai priklausančios girininkijos, yra tiek Preiloje, tiek Juodkrantėje. Tačiau ten tvorų nėra. Nors briedžiai, stirnos ir lapės laisvai migruoja po visą Kuršių neriją, tačiau panašu, kad jiems uždrausta lankytis tik Dikšų šeimos valdose, kurios faktiškai yra neteisėtai aptvertas valstybinis miškas. Baimė kalbėti „Vakarų ekspresas"" situaciją paprašė pakomentuoti ir Neringos mero Dariaus Jasaičio. „Istorija, kurią pasakojate, gal ne taip detaliai, bet man yra žinoma. Pats esu matęs tą tvorą. Tačiau tikrai negaliu nieko detaliau pakomentuoti. Ar tikrai ten yra nelegalių statinių? Yra atsakingos institucijos, Statybos inspekcija, Saugomų teritorijų tarnyba, kurios tai kontroliuoja ir turi atsakyti, jei kyla klausimų"", - „Vakarų ekspresui"" sakė D.Jasaitis. V.Petriko nuotr./Darius Jasatis Anot jo, Kuršių nerija yra unikali teritorija, kurioje taikomi labai aukšti standartai. Tačiau kartu meras duoda suprasti, kad nėra linkęs veltis į viešas diskusijas dėl situacijos, susijusios su Kuršių nerijos nacionalinio parko ir Nidos girininkija. Beje, „Vakarų ekspresas"" bendravo dar su keletu Neringos gyventojų, tačiau nė vienas nesutiko oficialiai išreikšti savo pozicijos. Panašu, kad Kuršių nerijos nacionalinio parko vadovės ir jos šeimos įtaka kurorte tokia didelė, kad norinčiųjų viešai konfrontuoti sunku rasti. „Jūs atvažiavote ir išvažiuosite, o mums čia toliau reikės gyventi"", - sakė vienas iš sutiktų neringiškių. Keisčiausia šioje istorijoje yra, kad nuolat girdime, kaip Neringoje su žeme lyginami pastatai, kurie buvo pastatyti net turint oficialius leidimus. Tačiau pačioje Nidoje stovi galimai nelegalios tvoros, malkinės ir net pirtis. Visa tai kasdien mato už tvarką Neringoje atsakingi pareigūnai, kurie nuolat teikia ataskaitas ne tik šalies atsakingoms institucijoms, bet ir UNESCO, į kurio paveldo sąrašą Kuršių nerija įrašyta dar prieš 25 metus. Panašu, kad šis žemgrobystės skandalas Lietuvai gali sukelti ir tarptautinių pasekmių. Pati Kuršių nerijos nacionalinio parko direkcijos vadovė L.Dikšaitė „Vakarų ekspresui"" teigė, kad yra nusišalinusi nuo visų klausimų, susijusių su Vėtrungių g. 5, ir atsiuntė nuorodą į jos viešų ir privačių interesų deklaraciją. Sureagavo pati parko vadovė Kilus rezonansui, penktadienį į situaciją pagaliau sureagavo ir pati L.Dikšaitė. Publikuojame informaciją, kuri pasirodė Kuršių nerijos nacionalinio parko direkcijos „Facebook"" paskyroje. Dėl Kuršių nerijos nacionalinio parko direkcijos direktorei Linai Dikšaitei žiniasklaidoje metamų kaltinimų supainiojus viešus ir privačius interesus „Informuoju, kad Kuršių nerijos nacionalinio parko direkcijoje dirbu nuo 1998 m. įvairiose pareigose. Esu dirbusi lankytojų aptarnavimo specialiste, Lankytojų aptarnavimo skyriaus vedėja, direktoriaus pavaduotoja ir nuo 2024 m. - direktore. Kuršių nerijoje, Nidos girininku, nuo 1983 m. iki 2009 m. dirbo mano tėvas ir nuo 2016 m. mano brolis. Mano šeima gyvena Nidos girininkijos pastate nuo 1987 m. Atkūrus Lietuvos nepriklausomybę, butą sovietmečiu statytame pastate privatizavo mano tėvas. Informuoju visuomenę, kad per 27-erius savo darbo Kuršių nerijos nacionalinio parko direkcijoje metus, niekada nesu priėmusi jokių sprendimų savo šeimos atžvilgiu. Laimėjus konkursą į nacionalinio parko direkcijos direktoriaus pareigas, deklaravau galimą viešųjų ir privačių interesų konfliktą (https://nerija.lrv.lt/.../korupcijos.../interesu-derinimas/) ir nusišalinau nuo bet kokių sprendimų, susijusių su pastatu, adresu Vėtrungių g. 5 (buv. Purvynės g. 27, 53), Neringa. Atsakingai pareiškiu, kad neturiu informacijos, apie jokius neteisėtus statinius mano šeimos valdomame turte. Žiniasklaidoje minima tvora, mano žiniomis, yra pastatyta Neringos miškų ūkio dar 1987 m. ir turi visus reikalingus suderinimus. Neprieštarauju, kad atsakingos institucijos (Valstybinė teritorijų planavimo ir statybos inspekcija, Valstybinė saugomų teritorijų tarnyba, Aplinkos apsaugos departamentas) tirtų galimus pažeidimus, mano šeimos valdomame turte. Kaip direkcijos vadovė, teiksiu visą Kuršių nerijos nacionalinio parko direkcijos turimą informaciją, kurios bus paprašyta, tačiau asmeniškai atsisakau liudyti prieš savo šeimos narius. Tuo atveju, jeigu būtų nustatyti, kokie nors pažeidimai, jie privalės būti pašalinti, nepriklausomai nuo to, kas juos padarė. Mano giliu įsitikinimu, prieš įstatymą visi yra lygūs ir negali būti išimčių, jokias pareigas užimantiems asmenims"".","Neringoje įtariamas didelis žemgrobystės skandalas, susijęs su nelegaliomis statybomis ir teritorijų tvoromis, kuriame dalyvauja Kuršių nerijos nacionalinio parko vadovės Lina Dikšaitė šeima. Valstybinė teritorijų planavimo ir statybos inspekcija, reaguodama į „Vakarų ekspreso"" atliktą tyrimą, planuoja atlikti patikrinimą vietoje, siekdama išsiaiškinti galimus pažeidimus."
"„Išsiaiškinau, kad išmokų apskaičiavimas gaunantiems mažas pensijas vyksta taip: gruodžio mėnesį priskaičiuojama nepriemoka, bet ji yra išmokama ne gruodžio, o sausio mėnesį, automatiškai (ne tik mano mamai, bet ir visiems pensininkams) padidėja pensija. Vasario mėnesį pensijos sumažėja. Nors skelbiama, kad pensijos padidėjo penkiais ar septyniais procentais, pensija realiai didėja tik dviem procentais"", - pasakojo Violeta. Shutterstock nuotr./Pensija Ji pateikia ir konkretų pavyzdį - jos mama, neturinti reikiamo stažo, 2024 metų gruodį gavo pensiją, kuri siekė 412,30 Eur. 2025 metų sausį ji buvo padidinta iki 454,25 Eur, o vasarį suma vėl sumažėjo ir sudarė 420,51 Eur. „Taip neturi būti! Jeigu pensija yra priskaičiuota už praeitus 2024 metus, ji ir turėjo būti išmokėta gruodžio mėnesį. O sausio mėnesį turėjo būti padidėjimas. Kitaip tariant, sausį padidina pensiją, vasarį - sumažina. Ir tiek žinių"", - stebėjosi ji. Reaguodama į Violetos išsakytas abejones, „Sodros"" patarėja komunikacijai Malgožata Kozič 15min sakė, kad visos pensijos didėjo, o Violetos mamos situacija susidarė dėl sausį išmokėtos priemokos už gruodį.","Violeta pastebėjo, kad jos mamos pensija gruodį buvo priskaičiuota kaip nepriemoka ir išmokėta sausį, dėl to sausį pensija padidėjo, o vasarį sumažėjo, nors skelbiama, kad pensijos didėja. „Sodros"" atstovė paaiškino, kad situacija susidarė dėl sausį išmokėtos priemokos už gruod"
"Daugiau apie automobilius - rubrikoje Gazas.lt Pasak jo, šiuolaikiniai automobilių sporto renginiai, ar tai būtų „Moterų ralis"", ar kitos varžybos, neįsivaizduojami be telematikos sprendimų, užtikrinančių sklandų dalyvių judėjimo valdymą. Ši skaitmeninė technologija, leidžia perduoti informaciją per atstumą, naudojant duomenų perdavimo sistemas. Telematikos sistemos naudojamos automobiliuose, kad būtų galima stebėti jų vietą, judėjimą, greitį, bei kitus techninius parametrus ir duomenis. „Paprasčiau tariant, telematikos platforma yra tarsi „gudrus pagalbininkas"", kuris renka ir perduoda informaciją, padėdamas geriau suprasti, kas vyksta su ekipažais renginio metu. Telematika naudojama dalyvių ir personalo navigacijai, transporto stebėsenai, saugumui užtikrinti ir varžybų rezultatams rinkti ir analizuoti. Neįsivaizduoju ralio be šių sprendimų"", - teigia M. Simson. Saugumas ir efektyvumas - svarbiausia Automobilių sporte kiekviena sekundė, net ir akimirka, gali lemti pergalę ar pralaimėjimą. Būtent todėl telematikos sistemos padeda užtikrinti, kad varžybos vyktų sklandžiai ir saugiai. Naudodami modernias stebėjimo sistemas, organizatoriai gali realiuoju laiku stebėti dalyvių judėjimą, analizuoti jų telemetrijos duomenis ir iš anksto numatyti galimas situacijas trasoje ir laiku imtis prevencinių veiksmų. „Pagrindinis iššūkis mums, kaip organizatoriams - užtikrinti, kad pustrečio šimto dalyvių automobilių sklandžiai judėtų renginio maršrutu. Dar iki starto dalyvėms išdaliname po telemetrijos įrenginį, kurį jos turi laikyti savo automobilyje. Renginio metu šis prietaisas siunčia mums duomenis apie kiekvieno ekipažo buvimo vietą, greitį, laiko matavimo informaciją, pagreitį"", - pasakoja Maris Simson. Tačiau šis „gudrus prietaisas"" - tai dar nėra tikrosios renginio „smegenys"". Visų telemetrijos sistemų duomenys turi būti surenkami, tinkamai apdorojami ir patogiai realiuoju laiku pateikiami organizatoriams ekrane. Šiemet „Moterų ralis"" bendradarbiauja su bendrove „Gurtam"", pasauline programinės įrangos kūrėja, kuri specializuojasi telematikos ir daiktų interneto sprendimų srityje. Šios įmonės informacinių technologijų profesionalų sukurti sprendimai ir yra tikroji pagalba. Visos „nuodėmės"" - kaip ant delno „Visos dalyvės važiuoja vadovaudamosi skaitmenine kelio knyga, kurioje atkarpomis sužymėtas visas maršrutas. Mes stebime ar ekipažai važiuoja laikydamiesi kelių eismo taisyklių, pavyzdžiui, ar neviršija greičio. Matome visus paklydimus ir „atsižymėjimus"" laiko kontrolės punktuose. Renginio metu stebime visus ekipažus ir galime reaguoti, jei kyla spūstys ar kiti trikdžiai, koordinuojame savo personalo judėjimą, bei teikiame pagalbą pernelyg atsiliekantiems ar pasiklydusiems ekipažams"", - teigia Maris. Anot ilgamečio „Moterų ralio"" organizatoriaus, tradicinis rankinis rezultatų skaičiavimas, kuris lydėjo pirmuosius renginius, jau seniai liko praeityje. Automatinė rezultatų fiksavimo sistema, pagrįsta telemetrijos įrangos sukauptų duomenų apdorojimu, eliminuoja žmogaus klaidos riziką. Skaitmeninės technologijos leidžia automatiškai fiksuoti dalyvių atvykimo ir išvykimo laiką, poziciją bei kitus duomenis. Tai ne tik sumažina galimų klaidų riziką, bet ir leidžia dalyviams ir smalsiems žiūrovams akimirksniu sužinoti gyvai transliuojamus rezultatus. Renginio dalyvės netenka laukti ilgai, kad matytų, kas gi nugalėjo. Ralyje viskas - pagal tikslų laiko planą „Moterų ralyje"" važiuoja nemažas būrys automobilių. „Skaitmeniniai pagalbininkai"" leidžia kiekvienam renginio dalyviui - nuo vairuotojų iki teisėjų - dirbti sinchroniškai, užtikrinant, kad moterys tiek mėgautųsi įspūdingu maršrutu, tiek ir turėtų galimybes varžytis sąžiningai ir efektyviai. „Galbūt dalyvėms norėtųsi paslapties ir intrigos prieš lipant ant scenos atsiimti apdovanojimo, tačiau mums, organizatoriams, telematika nuima nuo pečių ginčytinų situacijų naštą. Galiu nuraminti, kad technologijos visų renginio paslapčių nepanaikina - iki pat paskutinės sekundės dalyvės nežino, kuris ekipažas yra stilingiausias ar azartiškiausias"", - sako M. Simson. Jis pripažino, kad telematika ir kitos skaitmeninės inovacijos atvėrė naujus horizontus. Šis technologinis progresas neabejotinai ir toliau formuos automobilių sporto ateitį, padėdamas kurti įspūdingus renginius tiek dalyviams, tiek žiūrovams. „Moterų ralis"" vyks gegužės 10 d. Jau užsiregistravo daugiau kaip 150 ekipažų. Registracija į renginį dar vyksta. Apie „Moterų ralį"" Didžiausias Lietuvoje automobilių sporto renginys „Moterų ralis"" organizuojamas nuo 2015 metų. Tai analogo Lietuvoje neturintis masiškiausias renginys „ant ratų"", skirtas tik moterims. „Moterų ralio"" vienas tikslų - vairavimo kultūros ir saugumo kelyje didinimas. 2019 m. „Moterų ralyje"" fiksuotas Lietuvos rekordas: Masiškiausias moterų autosporto renginys - dalyvavo 1 444 moterys, 364 ekipažai! Daugiau informacijos apie renginį galima rasti svetainėje www.moteruralis.lt, socialinių tinklų Facebook bei Instagram paskyrose. Daugiau apie automobilius - rubrikoje Gazas.lt","Tekste aptariama, kaip telematikos technologijos yra esminės šiuolaikiniuose automobilių sporto renginiuose, tokiuose kaip „Moterų ralis“, užtikrinant dalyvių judėjimo valdymą, saugumą ir rezultatų fiksavimą. Naudodamos telemetrijos įrangą, organizatoriai gali realiuoju laiku stebėti dalyvių veiksmus ir užtikrinti sklandų varžybų eigą."
"Plaukų stilistas, verslininkas ir nuomonės formuotojas Ąžuolas Misiukevičius savo sekėjus žavi atvirumu ir laisvės pojūčiu. Vis dėlto, deja, jis sulaukia ne tik pagyrų, bet ir įžeidžiančių replikų. Dabar jautriai šia tema prabilęs Ąžuolas atskleidė, kaip į tai reaguoja. Širdį dėl gaunamų įžeidžiančių replikų Ąžuolas Misiukevičius išliejo savo instagramo paskyroje, įrašais sutiko pasidalyti ir su portalo Žmonės.lt skaitytojais. Vaikinas neslepė - kai kurie komentarai išties žeidžia. „Man, žinokit, kartais irgi būna liūdna. Liūdna dėl tam tikrų komentarų"", - dalijosi Ąžuolas. Jis pateikė ir vieno iš tokių komentarų pavyzdį: „Kokį išsigimėlį užaugino mama."" Ąžuolas Misiukevičius / Stopkadras „Man labiausiai liūdna, kai taip rašo moterys, - liūdesio neslėpė Ą.Misiukevičius. - O mano mama tikrai dėl manęs kovojo, kai gimiau trimis mėnesiais anksčiau, ir apskritai davė visko, kas geriausia. Aš taip ja didžiuojuosi."" „Ir mane kartais apima toks liūdesys, kad taip rašinėja ir dergiasi tokiais žodžiais. Kartais pagalvoju - žmonės neturi saiko ir nejaučia ribų. Jie kartais pasako labai daug, nesuvokdami, kad gali įskaudinti labai stipriai"", - pridūrė Ąžuolas.","Plaukų stilistas ir nuomonės formuotojas Ąžuolas Misiukevičius atvirai dalijasi apie gaunamus įžeidžiančius komentarus, kurie kartais stipriai jį žeidžia, ypač kai tokie žodžiai sklinda iš moterų. Savo jausmais jis pasidalijo instagramo paskyroje ir su Žmonės.lt skaitytojais, pabrėž"
"„Je suis Marine (Aš esu Marine)!"" - prancūziškai socialiniame tinkle „X"" paskelbė Vengrijos nacionalistų lyderis Viktoras Orbanas, perfrazuodamas šūkį „Je suis Charlie"", plačiai naudotą po 2015-aisiais islamistų įvykdyto išpuolio prieš prancūzų satyrinį laikraštį „Charlie Hebdo"", siekiant išreikšti solidarumą su šiuo leidiniu. Kremliaus atstovas spaudai Dmitrijus Peskovas sakė, kad šis nuosprendis sustiprino Maskvos nuomonę, jog „vis daugiau Europos sostinių eina demokratinių normų pažeidimo keliu"". Pirmadienį teismo nuosprendžiu M. Le Pen užkertamas kelias 2027 metais kandidatuoti į prezidento postą ir skirta ketverių metų laisvės atėmimo bausmė. Tačiau ji nesės į kalėjimą: pusės bausmės vykdymas bus atidėtas, o kitus dvejus metus ji bausmę atliks su sekimo prietaisu. Nors vėliau jos advokatas pareiškė, kad ji apskųs nuosprendį, M. Le Pen šalininkai šalyje ir užsienyje kritikavo teismo sprendimą. „Sukrėstas"" Įskaitant M. Le Pen, devyni jos partijos „Nacionalinis sambūris"" (RN) nariai buvo nuteisti už schemą, pagal kurią jie pasinaudojo EP išlaidomis ir įdarbino padėjėjų, kurie iš tikrųjų dirbo partijai. RN lyderis Jordanas Bardella (Žordanas Bardela) „X"" pareiškė, kad M. Le Pen tapo neteisingo nuosprendžio auka, ir pridūrė, kad Prancūzijos demokratijai „vykdoma mirties bausmė"". Nyderlandų kraštutinių dešiniųjų politikas Geertas Wildersas (Gertas Vildersas) teigė esąs sukrėstas sprendimo. „Esu sukrėstas neįtikėtinai griežto nuosprendžio (M. Le Pen) atžvilgiu. Palaikau ir tikiu ja visu 100 procentų ir tikiu, kad ji laimės apeliaciją ir taps Prancūzijos prezidente"", - „X"" sakė G. Wildersas. Ispanijos kraštutinių dešiniųjų partijos „Vox"" lyderis Santiagas Abascalis (Santjagas Abaskalis) taip pat išreiškė savo palaikymą ir „X"" rašė: „Jiems niekada nepavyks nutildyti prancūzų tautos balso."" Vasarį S. Abascalis Madride priėmė M. Le Pen, V. Orbaną ir kitus kraštutinių dešiniųjų lyderius. Bosnijos ir Hercegovinos serbų lyderis Miloradas Dodikas „X"" teigė, kad „kaip ir mano atveju, nuosprendis buvo susijęs ne su teise, o su politika"". Praėjusį mėnesį M. Dodikas buvo nuteistas už tarptautinio pasiuntinio, kuriam buvo pavesta prižiūrėti taikos susitarimus, užbaigusius Bosnijos ir Hercegovinos pilietinį karą dešimtajame dešimtmetyje, nurodymų nesilaikymą. Prilygino Rumunijos atvejui Italijos vicepremjeras ir partijos „Lega"" („Lyga"") lyderis Matteo Salvini (Matėjas Salvinis) teismo sprendimą pavadino „Briuselio karo paskelbimu"". „Blogas filmas, kurį stebime ir kitose šalyse, pavyzdžiui, Rumunijoje"", - socialiniuose tinkluose rašė M. Salvini. „Mes nesileidžiame įbauginami, nesustojame: visu greičiu pirmyn, mano drauge!"" - sakė jis. Kovo pradžioje Rumunijos rinkimų biuras atmetė kraštutinių dešiniųjų politiko Calino Georgescu (Kelino Džordžesku) kandidatūrą gegužę iš naujo vyksiančiuose prezidento rinkimuose. Aršus Europos Sąjungos (ES) ir NATO kritikas išgarsėjo pernai lapkritį, kai netikėtai laimėjo pirmąjį prezidento rinkimų turą. Vėliau Konstitucinis Teismas panaikino rinkimų rezultatus dėl įtariamo Rusijos kišimosi ir masinių C. Georgescu reklamų socialiniuose tinkluose. C. Georgescu, kuris neigia bet kokius ryšius su Maskva, pirmojo turo rezultatų anuliavimą vadina „oficialiu valstybės perversmu"", o vėlesnį draudimą kandidatuoti - „tiesioginiu smūgiu demokratijai"".","Vengrijos lyderis Viktoras Orbanas ir kiti kraštutinių dešiniųjų politikai išreiškė palaikymą Marinei Le Pen po to, kai ji buvo nuteista už neteisėtą ES lėšų naudojimą, o teismo sprendimas ją užkirto kelią kandidatuoti į prezidento postą 2027 metais, nors ji planuoja apskųsti nuosprendį. Kritikai teigia, kad šis teismo sprendimas yra politinis, o ne teisinis, ir prilygina jį Rumunijos bei kitų šalių politiniams procesams."
"Savo šalyje už narkotikų disponavimą įtariamam latviui nemalonumai ir Lietuvoje. Jis su dokumento klastote įkliuvo Kalvarijos pasieniečiams. Sekmadienio vakarą VSAT Varėnos pasienio rinktinės Kalvarijos užkardos pareigūnai ties Salaperaugio kaimu (Kalvarijos sav.), kelyje Marijampolė-Suvalkai, patikrinti sustabdė maršrutiniu autobusu į Lenkiją važiuojančių keleivių dokumentus. Estijoje registruotas autobusas vyko iš Talino į Berlyną. Estijoje registruotas autobusas vyko iš Talino į Berlyną. Tikrinant autobuso ir jo keleivių dokumentus, pasieniečiams abejonių kilo dėl 45-erių Latvijos piliečiu prisistačiusio vyro pateiktos asmens tapatybės kortelės autentiškumo. Dėl to Kalvarijos pasieniečiai ėmėsi papildomų patikros veiksmų. Užsienietis buvo pristatytas į šalia esančią Kalvarijos pasienio užkardą detaliai patikrai. Apžiūrėję dokumentą specialiu prietaisu, VSAT pareigūnai nustatė, kad dokumentas pagamintas ne pagal vertybinių popierių gamybos reikalavimus. Tai leido padaryti prielaidą, kad pateikta asmens tapatybės kortelė - visiška klastotė. Čia ir paaiškėjo, kad klastotu, įtariama, dokumentu svetima pavarde pasinaudoti mėgino 32-ejų latvis. Jis gimtinėje įtariamas neteisėtai disponavęs kvaišalais, todėl nuo 2023-ųjų rugpjūčio jo ieško Latvijos policija. Suimti ši vyrą buvo išduotas Europos arešto orderis. Į Vakarų Europą sprukti suplanavusį latvį pasieniečiai sulaikė ir uždarė į areštinę. Dėl dokumento suklastojimo ar disponavimo juo VSAT Varėnos pasienio rinktinėje pradėtas ikiteisminis tyrimas, kuriam vadovauja Kauno apygardos prokuratūros Marijampolės apylinkės prokuratūros prokuroras. Už tokią nusikalstamą veiką įstatyme numatyta bauda, laisvės apribojimas, areštas arba laisvės atėmimas iki ketverių metų. Antradienį turėtų paaiškėti, kokia kardomoji priemonė bus paskirta Latvijos piliečiui. Šiemet pasieniečiai sulaikė 187 asmenis, kurių dėl įvairių nusikaltimų ar pažeidimų ieškojo Lietuvos bei užsienio teisėsaugos institucijos. Iš sulaikytųjų didžiausia dauguma, 165, buvo Lietuvos piliečiai. Rusijos pilietybę turėjo 7, Baltarusijos - 5, Latvijos - 4, Švedijos - 2, likusieji 5 - penkių valstybių piliečiai. Tarp 2024 m. sulaikytų 739 ieškomų asmenų dominavo Lietuvos piliečiai - 686. 19 sulaikytųjų turėjo Jungtinės Karalystės pilietybę, 8 - Ukrainos, 6 - Baltarusijos, po 3 - Sakartvelo, Moldovos ir Rusijos, likusieji 11 buvo dešimties valstybių piliečiai.","Latvių vyras, įtariamas narkotikų disponavimu savo šalyje, Lietuvoje pateikė suklastotą asmens tapatybės kortelę, dėl ko buvo sulaikytas Kalvarijos pasieniečių; jam išduotas Europos arešto orderis, o dėl klastotės pradėtas ikiteisminis tyrimas."
"Šių metų tema - savanorystė kaip pagalbos ir augimo forma - skirta paminėti konferencijos partnerio, jau 30 metų veikiančio labdaros fondo „Dvasinės pagalbos jaunimui centro"", veiklą. „Šios konferencijos esmė ta, kad ne mes kalbame už mokinius, o jie patys dalijasi tuo, ką išgyvena savo mokyklose, bendruomenėse, ir tai daro remdamiesi tyrimais, faktais, savo įžvalgomis. Kai vaikas supranta, kad jo balsas svarbus, kai jis pristato tyrimą, kalba auditorijai, jo požiūris į save keičiasi. O mums tai ženklas, kad pedagogika - gyvas, kuriantis procesas"", - sako viena iš organizatorių, KU SHMF Pedagogikos katedros profesorė dr. Ilona Klanienė. Konferencijos metu savo tyrimus ir patirtis pristatė 5-12 klasių mokiniai iš Klaipėdos miesto ir rajono, Neringos, Tauragės, Šilutės, Kretingos, Kaišiadorių ir kitų miestų. Jaunieji pranešėjai gvildeno tokias temas kaip savanorystė mokykloje, emocinė gerovė, mokinių tarpusavio santykiai, socialinė įtrauktis, pagalbos galimybės bendruomenėse, mokytojų vaidmuo kuriant saugią aplinką. KU nuotr./Mokslinė konferencija Klaipėdos universitete Mokinių darbai buvo paremti rimtais tyrimais - nuo apklausų raštu ir interviu iki vaizdo medžiagos, o kai kurios įžvalgos atskleidė jautrias, bet labai svarbias aktualijas. Dalyviai pristatė ne tik problemas, bet ir realius sprendimų būdus, kuriuos jau taiko savo mokyklose. „Problemos - dažnai tos pačios: socialinis nerimas, netikrumas dėl ateities. Bet būtent tai, kad mokiniai apie tai kalba ne paviršiumi, o gilindamiesi, tyrinėdami - suteikia šiai konferencijai ypatingą svorį"", - pabrėžia prof. dr. Ilona Klanienė. Trys paralelinės sekcijos vyko visą dieną, o baigiamosios dalies metu buvo įteikti apdovanojimai už kūrybiškumą, moksliškumą ir originalumą. Renginį moderavo KU dėstytojai, socialinės pedagogikos studentai bei absolventai, aktyviai įsitraukę į organizacinį procesą. Renginį, tapusį svarbia platforma mokinių balsui, inicijavo KU Socialinių ir humanitarinių mokslų fakulteto (SHMF) Pedagogikos katedros Tolerancijos ugdymo tyrimų laboratorija kartu su partneriais - Klaipėdos miesto savivaldybės Vaiko gerovės komisija bei labdaros fondu „Dvasinės pagalbos jaunimui centru"".","Klaipėdos universitete vykusioje konferencijoje mokiniai pristatė tyrimus apie savanorystę, emocinę gerovę ir socialinę įtrauktį, akcentuodami mokinių balsų svarbą ir pedagogikos kūrybiškumą. Renginys, skirtas paminėti labdaros fondo „Dvasinės pagalbos jaunimui centro"" 30 metų sukaktį, tapo svarbia platform"
"Vėlų penktadienį Rusija į Dniprą paleido „daugiau nei dvi dešimtis dronų"", savo oficialioje paskyroje platformoje „Telegram"" rašė Dnipropetrovsko srities gubernatorius Serhijus Lysakas. Jis sakė, kad žuvo keturi žmonės, o šeštadienio rytą jis išplatino atnaujintą pranešimą, kuriame teigė, kad sužeistųjų skaičius išaugo iki 21. „Masinis išpuolis sukėlė didelių nuostolių ir gaisrų. Degė viešbučio ir restoranų kompleksas, 11 privačių namų, garažai ir degalinė"", - teigė jis ir pridūrė, kad taip pat buvo padaryta žala daugiaaukščiams pastatams ir automobiliams. Gaisrai buvo užgesinti, nurodė S. Lysakas, kuris pareiškė užuojautą aukų šeimoms. Rusija ir Ukraina suintensyvino oro atakas, nors JAV prezidentas Donaldas Trumpas (Donaldas Trampas) spaudžia Kremlių ir Kyjivą susitarti dėl paliaubų. Penktadienį Rusijos prezidentas Vladimiras Putinas paragino Ukrainoje įkurti „pereinamojo laikotarpio administraciją"" ir pažadėjo, kad jo kariuomenė „pribaigs"" Ukrainos karius. Ukrainos prezidentas Volodymyras Zelenskis atmetė V. Putino raginimą įsteigti JT vadovaujamą administraciją kaip naujausią Rusijos vadovo triuką siekiant atidėti taikos susitarimą. Rusija ir Ukraina taip pat kaltina viena kitą pažeidus įsipareigojimus nevykdyti smūgių energetikos objektams.","Rusija surengė didelį dronų išpuolį Dnipro mieste, sukeldama gaisrus ir sunaikinimą, žuvo keturi žmonės, o sužeista 21, tuo tarpu politinė įtampa tarp Rusijos ir Ukrainos dėl paliaubų tęsiasi."
"Tadas Sedekerskis nugalėtojams per beveik 16 minučių pelnė 10 taškų (1/1 dvit., 2/3 trit., 2/2 baud.), atkovojo 5 kamuolius, atliko 4 rezultatyvius perdavimus, sykį prasižengė, išprovokavo dvi nuobaudas ir surinko 19 naudingumo balų. The save 😍 the assist 🤝 the transition three 🎯🎯🎯 When it rains it pours 💦 Baskonia up by 29 pts in the first half #MotorolaMagicMoments I @Moto pic.twitter.com/mPRWDyJ2oY — Turkish Airlines EuroLeague (@EuroLeague) April 4, 2025 Tai rezultatyviausios ir naudingiausio Tado rungtynės Eurolygoje nuo gruodžio. Baskai tvirtą pergalės pamatą pasidėjo dar pirmajame kėlinyje, kurį laimėjo 30:14. Jau 12-ąją rungtynių minutę skirtumas tarp komandų pasiekė 20 taškų (34:14), o įpusėjus susitikimui baskai daužė oponentus 62:34. Trečiajame kėlinyje skirtumas pasiekė ir 30 (70:40), ir 40 taškų (89:48). Paskutiniame ketvirtyje Vitorijos komanda vienu metu turėjo net 45 taškų persvarą (100:55). Abi komandos jau anksčiau buvo atsisveikinusios su viltimis pratęsti sezoną įkrintamosiose arba atkrintamosiose varžybose. Tiesa, baskai vis dar gali pagauti Kauno „Žalgirį"" ir paveržti iš kauniečių 13-ąją vietą, jei paskutiniame ture nugalės Milano „Olimpia"", o Andrea Trinchieri auklėtiniai nusileis Stambulo „Anadolu Efes"". „Baskonia"": Markusas Howardas 25 (5/9 trit.), Chima Moneke 14, Trentas Forrestas 13, Tadas Sedekerskis ir Khalifa Diopas po 10. ASVEL: Melvinas Ajinca 16, Theo Maledonas 13, Nando De Colo ir Andre Robersonas po 10.","Tadas Sedekerskis sužaidė rezultatyviausias rungtynes Eurolygoje nuo gruodžio, pelnydamas 10 taškų ir surinkdamas 19 naudingumo balų, o „Baskonia“ triuškinamai nugalėjo ASVEL, pasiekdama net 45 taškų persvarą. Abi komandos jau neturėjo šansų patekti į atkrintamąsias,"
"Vidas Bareikis instagramo sekėjams atskleidė, kad istorinę Eimanto Stanionio kovą stebėjo gyvai. Jis pasidalijo įrašu, kaip ringe vykusi drama atrodė iš arti. „Tai, ką šiandien gyvai teko patirti Atlantic Cityje, yra vienas įspūdingiausių dalykų gyvenime. Atrodė, tarsi būtume atsidūrę Rokio Balboa filme. Pilna arena vietinių, atėjusių palaikyti savo numylėtinio ir absoliučios legendos - Jaron Ennis, turinčio 34 pergales ir 0 pralaimėjimų - bei mūsiškio Eimanto Stanionio. Abiejų kovotojų lygis po prieš tai vykusių „apšildymo"" kovų atrodė tarsi iš kitos planetos. Greičiai, judesių arsenalas, smūgių jėga - neveltui susitiko du Pasaulio čempionai. Nors Eimantas „vedė"" visus raundus, „Bootsas"" atrodė lyg tyčia laukė savo šanso ir medžiojo varžovą. Be to, per pertraukas tarp raundų jis net nesėsdavo pailsėti - tiesiog pasikalbėdavo su treneriais ir toliau likdavo ant kojų. Ištvermė - kosmosas. Didžiulė pagarba Stanionio trenerių štabui, kad pasirinko būtent tokį sprendimą ir galimai apsaugojo savo kovotoją nuo didesnių sužalojimų. Tiesiog šiandienos šachmatų partija buvo pralaimėta, ir reikia didžiulės stiprybės bei išminties tai pripažinti - nežalojant savęs bei neduodant varžovui malonumo pasipuikuoti nokautu, keliauti toliau. Visgi tai yra DIDŽIULĖ PERGALĖ - tiek Eimantui asmeniškai, tiek Lietuvos sportui. Ir žinot, kas buvo geriausia per visus tuos šešis pragariškai sunkius raundus? Ogi tai, kad visi aplink sėdėję varžovo palaikytojai iš pradžių šūkavo savo štampines frazes apie „nupūtimą nuo vaizdo"", nokdaunus ir panašiai. Bet pamažu, su kiekviena minute, su kiekvienu geležinio Stanionio žingsniu pirmyn, vis dažniau iš VISŲ - ir tikrai neperdedu - iš visų aplink stovėjusių amerikiečių girdėjosi frazės: „Stanionis is so tough!"" „Watch out for that left hook!"" „He is like a machine!"" „He is tough."" Ačiū už tą pasididžiavimo jausmą, kurį padovanojai mums visiems. Net nesuvokiu, kokių titaniškų jėgų pareikalavo visas kelias iki šios kovos ir tie pragariški šeši raundai. Didžiausios sėkmės būsimoje ir svarbiausioje misijoje - šeimos pagausėjime!"", - rašė Vidas Bareikis. Primename, kad su Lietuvos Tautiška giesme ir trenerio Vido Bružo lydimas Eimantas Stanionis sekmadienį užkopė į svarbiausią savo gyvenimo kovą, kaip jis pats ką vadino. 30-metis kaunietis kovojo drąsiai, bandydamas spausti varžovą, bet šis smūgiavo tankiau ir ringe laikėsi laisviau. Kovos eigoje vis pažaisdamas šou judesiais ir žvilgniais prieš žiūrovus, J.Ennisas pirmavo pagal taiklius smūgius, o iš viso smūgių buvo atlikęs kone tris kartus daugiau už E.Stanionį, kai užklupo lietuvį šeštajame raunde. Po trumpos smūgių serijos 27 metų amerikietis pasiuntė trejais metais vyresnį lietuvį į nokdauną. 💣 Jaron ""Boots"" Ennis DROPS Eimantas Stanionis to the body in round 6pic.twitter.com/PUVzrxownK — EverythingBoxing (@EverythingBoxi2) April 13, 2025 E.Stanionis iškart rodė teisėjui Davidui Fieldsui, kad gali tęsti kovą arbitrui skaičiuojant: 4, 5, 6 ..."" Raundą leista pabaigti, bet po jo buvo baigta ir kova - Lietuvos boksininko treneriai nusprendė, kad geriau techninis nokautas nei rizika tokios būklės tęsti mačą. IT'S OVER!!! 😤 Eimantas Stanionis' team STOPS the fight!! #EnnisStanionis | LIVE NOW on DAZN pic.twitter.com/FDk6zb3LuH — DAZN Boxing (@DAZNBoxing) April 13, 2025 „Mums to nereikia. Aš sustabdysiu kovą. Supratai?"", - prigludęs prie E.Stanionio veido pasakė lietuvio vienas trenerių Marvinas Somodio. ZUMAPRESS / Scanpix nuotr./Eimantas Stanionis ir Jaronas Ennisas Svarbus buvo penktasis raundas, per kurį E.Stanionio veidas buvo paženklintas krauju, varžovui sužeidus nosį. „Compubox"" skaičiavimais, iš viso per kovą J.Ennisas pataikė 19 proc. savo smūgių, kai E.Stanionio smūgių tikslumas siekė 31 proc. Tačiau amerikietis smūgiavo tankiau, jis pirmavo prieš E.Stanionį 23-9 pagal galingus smūgius į kūną. Iš viso J.Ennisas atliko 424 smūgius, o E.Stanionis - 185. Tikslą pasiekė 81 amerikiečio kirtis, o lietuvio grafoje - 58 tikslūs smūgiai. ZUMAPRESS / Scanpix nuotr./Eimantas Stanionis ir Jaronas Ennisas Iki tol visas 33 kovas laimėjęs J.Ennisas triumfavo, laimėjęs ir 34-ąją, užkopęs į ringo kampo viršų. ZUMAPRESS / Scanpix nuotr./Eimantas Stanionis ir Jaronas Ennisas Paskui atėjo draugiškai apsikabinti lietuvio. Šis jau buvo nusišluostęs kraują nuo veido, atsiradusį per ketvirtą raundą, ir taip pat draugiškai kažką sakė amerikiečiui, kuriam atiteko trys čempiono diržai. ZUMAPRESS / Scanpix nuotr./Eimantas Stanionis ir Jaronas Ennisas „Didžiausias iššūkis buvo likti savimi"", - apie kovą sakė J.Ennisas, po mačo dėkojęs visiems, taip pat ir Lietuvos žmonėms. Ant kortos buvo iškart trys čempionų diržai: WBA, IBF, and Ring Magazine. Atvykę į kovą kaip skirtingų organizacijų čempionai - J.Ennisas - IBF (Tarptautinės bokso federacijos), o E.Stanionis - WBA (Pasaulio bokso asociacijos), jie dar varžėsi ir dėl vieno prestižiškiausio ir seniausio bokso leidinio „The Ring"" diržo. 27 metų amerikietis buvo laikytas favoritu kovoje prieš 30-metį lietuvį. Suprasti akimirksniu Eimantas Stanionis - prieš daugiau nei 30 metų gimė Kaune, nuo 14-os metų pradėjo lankyti bokso treniruotes Garliavoje, Europos jaunimo čempionate pelnė bronzą. Mėgėjų ringe kovėsi 165 kartus, laimėjo 148 kovas, o svariausias pasiekimas - Europos čempionato auksas, laimėtas 2015 metais Bulgarijoje, svorio kategorijoje iki 69 kg Po Rio de Žaneiro olimpinių žaidynių, kur užėmė 9 vietą, perėjo į profesionalų boksą, ten laimėjo visas 15 kovų. 2022 metais 12-os raundų dvikovoje nugalėjęs rusą Radžhabą Butajevą, tapo WBA reguliariojo pusvidutinio svorio kategorijos (iki 66,7 kg) čempionu. 173 cm ūgio E.Stanionis pasižymi geru jėgos ir technikos deriniu, yra vertinamas dėl darbštumo ir paprasto žmogiško bendravimo. E.Stanionis ringe iki šiol laimėjo visas 15 dvikovų. J.Ennisas yra laimėjęs visas 33 kovas, iš jų 29 nokautu. Suprasti akimirksniu Jaronas Ennisas: Filadelfijoje prieš 27 metus gimęs JAV boksininkas profesionalų ringe pasirodė panašiu metu, kaip ir E.Stanionis - 2016 metais. 2023 metais tapo IBF čempionu, iš viso ringe iki dvikovos su lietuviu kovėsi 29 kartus ir visas kovas laimėjo, iš jų 29 nokautais.Ringe 178 cm ūgio J.Ennisas garsėja reta jėgos ir greičio kombinacija. Kovos eiga: Eimantas Stanionis is locked in as he arrives to the arena 😤 Ennis vs Stanionis is live tonight on DAZN 📺 pic.twitter.com/LPwNbR0yxV — Ring Magazine (@ringmagazine) April 12, 2025 Pirmasis raundas: Gynybinė pozicija, saugantis veidą abiem rankomis, bet nuolat spaudžiantis varžovą - toks E.Stanionis pradėjo kovą. Pirmajame raunde J.Ennisas paleido daug smūgių, bet gerą smūgį kaire pataikė ir E.Stanionis. Antrasis raundas: Lietuvis pagavo ritmą - keli jo smūgiai buvo tikslūs. E.Stanioniui pavyko priartėti prie varžovo ir sumušti kelius smūgius į korpusą. Arenoje skambant „Lietuva, Lietuva"", kaunietis atrodė geriau nei pirmajame raunde. Trečias raundas: Kova vis atviresnė. Abu boksininkai apsikeitė pavojingais smūgiais, o po E.Stanionio vienos atakų J.Ennisas susivyravo ant kojų ir vos nesuklupo. Eimantas šypsosi, regis, jam patinka tokia mėsmalė. Tačiau pagal teisėjų sprendimus, kol kas pirmus raundus yra laimėjęs J.Ennisas. ZUMAPRESS / Scanpix nuotr./Eimantas Stanionis ir Jaronas Ennisas Ketvirtasis raundas: J.Ennisas numetė tempą, smūgiavo rečiau, bet pasitelkė šou elementų, kelis kartus atlikęs veiksmų žiūrovams. E.Stanionis laikosi drausmės ringe. Penktasis raundas Per jį pasirodę rodikliai - 47-37 - J.Enniso naudai. E.Stanionio veidas susikruvinęs dėl pažeistos nosies, bet lietuvis nusišypsojo, kai amerikietis kovos metu vėl nukreipė žvilgsnį publikai. „Kiek perlaikai, kai prieini per atstumą ir gali mušti, tai mušk"", - per pertraukėlę E.Stanioniui sakė treneris V.Bružas. Šeštasis raundas: J.Ennisas pasiuntė E.Stanionį į nokdauną, užklupęs smūgių kruša ir privertęs lietuvį sukluptį. Tačiau teisėjui lietuvis rodė, kad dar nori kovoti. Vis dėlto, kova baigta. Lietuvio treneris parodė, kad reikia baigti. Per pertraukėlę tarp raundų paskelbta, kad J.Ennisas laimi šią kovą. Amerikietis švenčia pergalę užkopęs ringo kampe.","Vidas Bareikis pasidalino įspūdžiais iš Eimanto Stanionio kovos su Jaronu Ennisu, kurioje lietuvis, nors ir pralaimėjo techniniu nokautu, pelnė didelę pagarbą už savo ištvermę ir drąsą. Kova buvo svarbi tiek Eimantui asmeniškai, tiek Lietuvos sportui, nes Stanionis sulaukė pagyrų net iš varžovo gerbėjų, nors J.Ennisas, išlaikęs nepralaimėjimų seriją, pasiekė pergalę."
"Kulinariniai eksperimentai Vytaro fermoje - ne naujiena, tačiau šįkart jis leidosi į visiškai kitokią gastronominę kelionę. Dzūkijos miško apsuptyje jis gamino populiariausią Vietnamo gatvės maistą - Pho Bo jautienos sriubą, rašoma TV3 televizijos pranešime spaudai. Šis patiekalas išsiskiria ypatingu aromatu, sodriu skoniu ir iš lėto verdamu jautienos sultiniu, kuris yra sriubos pagrindas. TV3 nuotr./Vytaras Radzevičius Pho Bo sriubos gamyba pareikalaus ir kantrybės, ir tikslumo. Pirmiausia reikės paruošti sultinį, kuris buvo verdamas net keletą valandų, kad jautiena atskleistų visą savo skonį. Tam buvo naudojamos jaučio uodegos, kurios lėtai virs prieskonių prisotintame vandenyje. Taip pat Vytaras sultinį pagardino tokiais aromatingais prieskoniais kaip cinamonas, žvaigždinis anyžius, imbieras ir čili pipiras - jie suteikė sriubai išskirtinį kvapą ir sodrų skonį. „Iš tiesų, tai yra gatvės maistas, labai populiarus - kvepia visur, kur keliausi po Vietnamą. Gaminamas jis gana paprastai, bet mums, lietuviams, tai neįprastas gomuriui derinys"", - laidoje „Vytaro ferma"" pripažino Vytaras. O kad jau gamino šią sriubą Lietuvoje, Vytaras ją linksmai praminė „jautienos kompotu"". TV3 nuotr./Vytaras Radzevičius Žinoma, gamtos apsuptyje nuotykiai nesibaigia vien tik virtuvėje. Keliaudamas ramiu Dzūkijos miško keliu, Vytaras pateko į situaciją, kurią prisiminė dar ilgai. Gamtoje jis jaučiasi kaip namie, tačiau šįkart net ir jį nustebino netikėtas susitikimas. „Kai važinėju miško keliu, stengiuosi nelakstyti, nes čia labai daug gyvūnų - briedžių, stirnų, elnių, kiškių. Ko tik nori gali pamatyti. O aną dieną, kai važiavau lėtai, neįsitempęs, žiūriu, ir savo akimis netikiu"", - pradėjo pasakojimą jis. Pasirodo, kad Vytaras susidūrė su lūšimi! Įprastai lūšys, išgirdusios žmogų, greitai pasitraukia, tačiau ši elgėsi kitaip. „Aš sustojau pažiūrėti... išsitraukiu telefoną, pradedu ją filmuoti, o ji visiškai manęs nesibaido. Toks susitikimas su lūšimi - neįtikėtina istorija"", - su šypsena veide sakė Vytaras. Toks įdomus pirmasis kartas. Per kelią miške būna praeina stirnos, elniai, briedžiai. Ramiai. Mes pripratę vieni prie... Posted by Vytaras Radzevičius on 2025 m. kovo 5 d., trečiadienis Lūšys Lietuvoje laikomos nykstančia rūšimi ir jau daugiau nei dvidešimt metų yra įtrauktos į Lietuvos raudonąją knygą. Jų populiacija išlieka nedidelė, o dėl atsargaus gyvenimo būdo, šie gyvūnai dažniausiai slepiasi tankiuose miškuose, vengdami atvirų vietų ir žmogaus artumo. Laida „Vytaro ferma"" - šeštadieniais, nauju laiku, 17.30 val. per TV3.","Vytaras Radzevičius savo fermoje gamino Vietnamo gatvės maistą Pho Bo jautienos sriubą, o keliaudamas Dzūkijos mišku netikėtai susidūrė su lūšimi, kuri yra reta ir nykstanti rūšis Lietuvoje."
"Izraelio kampanijos grupė „Įkaitų ir dingusių asmenų šeimų forumas"" nurodė, kad jis yra Edanas Alexanderis (Edanas Aleksandras), tarnavęs elitiniame pėstininkų dalinyje Gazos pasienyje, kai spalio 7 dieną palestiniečių kovotojai jį pagrobė per išpuolį prieš Izraelį. Naujienų agentūrai AFP nepavyko nustatyti, kada buvo nufilmuotas vaizdo įrašas. „Hamas"" ginkluotasis sparnas paskelbė daugiau nei trijų minučių trukmės įrašą, kuriame įkaitas matomas sėdintis mažoje uždaroje erdvėje. Vaizdo įraše jis sako, kad nori grįžti namo švęsti švenčių. Izraelis šiuo metu mini Pesachą - šventę, skirtą bibliniam izraelitų išlaisvinimui iš Egipto vergijos. E. Alexanderis, kuriam nelaisvėje sukako 21 metai, gimė Tel Avive, užaugo JAV Naujojo Džersio valstijoje, o po vidurinės mokyklos grįžo į Izraelį ir įstojo į kariuomenę. „Kai mes JAV pradedame šventinį vakarą, mūsų šeima Izraelyje ruošiasi sėsti prie sederio stalo"", - sakoma E. Alexanderio šeimos išplatintame pareiškime. „Mūsų Edanas, vienišas kareivis, imigravęs į Izraelį ir įstojęs į Golanio brigadą, kad gintų šalį ir jos piliečius, vis dar laikomas „Hamas"" nelaisvėje"", - teigė jie. „Kai sėsite švęsti Pesacho šventės, prisiminkite, kad tai nėra laisvės šventė, kol Edano ir kitų įkaitų nėra namuose"", - pridūrė šeima. Šeima neleido žiniasklaidai transliuoti filmuotos medžiagos. Atrodo, kad vaizdo įraše E. Aleksandris kalba per prievartą, dažnai gestikuliuoja rankomis, kritikuodamas premjero Benjamino Netanyahu (Benjamino Netanjahu) vyriausybę už tai, kad ji nesugebėjo užtikrinti jo išlaisvinimo. Vaizdo įrašas buvo paskelbtas praėjus kelioms valandoms po to, kai gynybos ministras Israelis Katzas (Izraelis Kacas) paskelbė, kad Izraelio kariuomenė užėmė naująją Morago ašį tarp pietinių Rafos ir Kan Juniso miestų. I. Katzas taip pat išdėstė planus išplėsti Izraelio vykdomą puolimą didžiojoje Gazos Ruožo dalyje. Atskirame pareiškime anksčiau šeštadienį „Hamas"" teigė, kad Izraelio operacijos Gazos Ruože kelia pavojų ne tik palestiniečių civiliams, bet ir likusiems įkaitams. „Hamas"" teigė, kad dėl šio puolimo ne tik „žūsta beginkliai civiliai gyventojai, bet ir tampa neaiškus okupacijos kalinių (įkaitų) likimas"". Per 2023-iųjų spalio 7 dieną surengtą išpuolį prieš Izraelį, kuris sukėlė karą Gazos Ruože, palestiniečių kovotojai paėmė 251 įkaitą. Penkiasdešimt aštuoni įkaitai tebėra nelaisvėje, įskaitant 34, kurie, Izraelio kariuomenės teigimu, yra mirę. Per neseniai paskelbtas paliaubas, kurios baigėsi kovo 18 dieną, kai Izraelis atnaujino oro antskrydžius Gazos Ruože, islamistai paleido 33 įkaitus, iš kurių aštuoni buvo mirę.","Izraelio kareivis Edanas Alexanderis, pagrobtas „Hamas"" per išpuolį spalio 7 dieną, matomas vaizdo įraše, kuriame nori grįžti namo švęsti Pesacho, o jo šeima ragina prisiminti, kad šventė nėra pilna, kol įkaitai lieka nelaisvėje. Įrašas buvo paskelbtas Izraelio kariuomenei tęsiant operacijas Gazos Ruože, o „Hamas"" perspėjo, kad šie veiksmai kelia pavojų įkaitams."
"Visas dėmesys - komfortui Šalies odontologijos klinikų viršūnėje besirikiuojanti „Šypsenos akademija"", anot E. Jakimovo, džiaugiasi turėdama virš 60 tūkst. pacientų. O jais šiuose sveikatos centruose rūpinasi beveik 250 medicinos profesionalų komanda. „Galime didžiuotis, kad išgydėme ir sutvarkėme jau daugiau nei vieną milijoną dantų"", - šypsosi pašnekovas. Tačiau laimingų pacientų skaičius, priduria jis, dabar dar labiau išaugs. „Ogmios mieste"" „Šypsenos akademija"" šių metų vasario pabaigoje atvėrė jau 11-ąją Lietuvoje ir 5-ąją Vilniuje savo kliniką. Ji - didžiausia sostinėje, su dar didesne medicinos centro profesionalų komanda. „Ogmios miesto"" nuotr. /„Ogmios mieste"" duris atvėrė didžiausia „Šypsenos akademijos"" klinika Vilniuje: priims iki 100 klientų per dieną Naujojoje, visą atskirą pastatą „Ogmios mieste"" turinčioje, klinikoje šiuo metu veikia 8, o netrukus bus atidaryti dar papildomi 5 kabinetai. Padalinyje dirba 27 specialistai, kurie profesionaliai gydyti gali iki 100 klientų per dieną. „Įrengdami šią mūsų atstovybę, įgyvendinome naujos klinikos koncepciją, kuri nuo šiol taps viso tinklo standartu. Kolegos iš plėtros skyriaus įvertino visas detales iki smulkmenų bei sukūrė aplinką, skirtą pacientui apsilankyti net ir pačioms sudėtingiausioms procedūroms, ir kartu - jaustis ramiai bei užtikrintai. Taip pat daug dėmesio čia sutelkėme gydytojų darbo vietų įrengimui. Mūsų komanda šioje klinikoje galės naudotis naujausia odontologine įranga diagnostikos, operacijų bei kitoms procedūroms"", - sako E. Jakimovas. Pasak jo, teikiant tik aukščiausios kvalifikacijos reikalaujančias odontologijos paslaugas, „Šypsenos akademijos"" prioritetu išlieka pacientų komfortas. Todėl, pašnekovo teigimu, klinikoje norima užtikrinti ne tik tai, kad klientai nejaustų skausmo ar gautų visą spektrą kokybiškų paslaugų su minimaliu vizitu kiekiu. „Mūsų tikslas - profesionalų gydymą pacientams suteikti ir kuo arčiau namų, jų darbo, kitų dažnai lankomų vietų. „Ogmios miestas"" yra didelis traukos centras viename iš gausiausiai apgyvendintų Vilniaus gyvenamųjų rajonų. O tai mums suteikia galimybę stipriai padidinti teikiamų paslaugų prieinamumą"", - pastebi „Šypsenos akademijos"" atstovas „Ogmios miesto"" nuotr. /„Ogmios mieste"" duris atvėrė didžiausia „Šypsenos akademijos"" klinika Vilniuje: priims iki 100 klientų per dieną Visos paslaugos - vienoje vietoje Be visų jau minėtų privalumų, naujasis „Šypsenos akademijos"" padalinys išsiskirs ir teikiamų paslaugų gausa. Klinikoje, anot E. Jakimovo, pacientų lauks visas odontologinės medicinos gydymas. Tai - dantų atkūrimas, tiesinimas bei profilaktinė priežiūra. „Šioje klinikoje jau galime priimti žmones, susidūrusius su labai sudėtinga sveikatos būkle, kuomet dėl amžiaus ar susijusių gretutinių ligų prarasti vieno ar abiejų žandikaulių dantys. Taip pat ir pacientus, kurie dėl gyvenimo būdo nori atkurti vieną ar kelis prarastus dantis. Svarbu ir tai, kad klinikoje suburta itin stipri bei patyrusi implantuojančių bei protezuojančių gydytojų komanda. Ji gali išspręsti pačius sudėtingiausius dantų atkūrimo atvejus"", - tikina pašnekovas. Be šių paslaugų, „Ogmios mieste"" įsikūrusioje klinikoje didelis dėmesys skiriamas ir ortodontiniam gydymui, dar vadinamam dantų tiesinimu. Anot E.Jakimovo, „Šypsenos akademija"" gali pasiūlyti daugybę gydomųjų metodikų. Tai - dantų tiesinimas ir skaidriomis kapomis, ir breketais, čia bus atliekamos ir sudėtingos sąkandžio korekcijos ortodontiniais aparatais. „Klinikoje laukiame tiek vaikų, tiek suaugusių. Mat amžius pradėti dantų tiesinimą yra neribojamas. Taip pat turime labai didelę dantų profilaktikos specialistų komandą, kuri išsaugos karieso pažeistą ar sutvarkys nuskilusį dantį. Be to, suteiks profesionalias burnos higienos paslaugas, pasiūlys modernius dantų balinimo metodus. Šiame padalinyje galime didžiuotis naudodami naujausią lazerinę medicinos įrangą. Todėl mums nėra neįveikiamų sveikatos iššūkių"", - akcentuoja pašnekovas. „Ogmios miesto"" nuotr. /„Ogmios mieste"" duris atvėrė didžiausia „Šypsenos akademijos"" klinika Vilniuje: priims iki 100 klientų per dieną E.Jakimovas pabrėžia ir dar vieną svarbų akcentą. Anot pašnekovo, „Šypsenos akademijoje"" dantų implantacijos ir protezavimo bei dantų tiesinimo kapomis pacientai visada gauna asmeninį vadybininką, kuris užtikrina aiškų ir tikslų procesą prieš gydymą, jį pradėjus bei tęsiant ir jau atlikus. Toks šių klinikų išskirtinumas leidžia užtikrinti itin sklandžią klientų kelionę. Paruošė specialų pasiūlymą Paklaustas, kodėl šiuo metu aplankyti naująją „Šypsenos akademiją"" yra pats tinkamiausias laikas, klinikos atstovas pažymi - tik atvėrusi duris, klinika paruošė specialų pasiūlymą. „Atidarymo proga kiekvienam naujos klinikos klientui taikome 15 % nuolaidą visoms odontologinėms paslaugoms. Svarbu paminėti, kad turime ir specialių dantų atkūrimo, tiesinimo bei profilaktinės burnos higienos pasiūlymų, jie su šia nuolaida nesumuojami. O atvykti ir patikėti savo sveikatą mūsų profesionalų komandai dabar puikus laikas. Mes kasdien investuojame ne tik į naujausias medicinines inovacijas, bet ir į lankytojų emocinę savijautą. Tai rodo ir nuo 2023-ųjų klinikoje vykdoma nuolatinė pacientų, kuriems buvo atlikta dantų implantacija, apklausa. Jos duomenimis, net 99% apklaustųjų prarasto danties atstatymui vėl rinktųsi „Šypsenos akademiją"""", - teigia E.Jakimovas. „Ogmios miesto"" nuotr. /„Ogmios mieste"" duris atvėrė didžiausia „Šypsenos akademijos"" klinika Vilniuje: priims iki 100 klientų per dieną Jis džiaugiasi, kad apsilankymas klinikoje, kaip rodo apklausa, pacientams buvo labai sklandus, aiškus, o kainos ir kokybės santykis - stulbinamas. Tuo, anot pašnekovo, įsitikins kiekvienas, atvykęs į naująjį „Šypsenos akademijos"" padalinį „Ogmios mieste"". Naująją „Šypsenos akademiją"" rasite „Ogmios mieste"", Verkių g. 31E, Vilniuje. Klinikos darbo laikas: I-V nuo 8 iki 20 val., VI nuo 9 iki 16 val. Daugiau informacijos rasite čia.","„Šypsenos akademija“ atidarė didžiausią savo kliniką Vilniuje, „Ogmios mieste“, kurioje dirba 27 specialistai ir gali priimti iki 100 klientų per dieną. Naujoji klinika siūlo platų odontologijos paslaugų spektrą, ypatingą dėmesį skiriant pacientų komfortui ir aukštam paslaugų kokybės lygiui."
"Neris savo 510 km ilgyje gamtiniu atžvilgiu ne kartą keičia savo išvaizdą - vagos ir slėnio plotį, gylį, krantų statumą, vandeningumą ir sraunumą, rašoma Dzūkijos-Suvalkijos saugomų teritorijų direkcijos pranešime žiniasklaidai, kuri parengė Dzūkijos-Suvalkijos Kraštovaizdžio apsaugos skyriaus vyr. specialistė dr. Simona Balčaitė. Ne veltui savo aukštupyje, pirmuosiuose 180 kilometrų Baltarusijos teritorijoje, Neris, tekanti per pelkėtas užliejamas pievas, buvo vadinta „pelkėtąja"". O vidurupyje, prasidėjus statiems krantams ir akmenų rėvoms, Neris pereina į „akmenuotąją"" - nuo čia per visą Neries ilgį yra skaičiuojama 12 didžiųjų ir daugybė mažesnių rėvų, kadaise keliautojams upe reiškusių būsimų sunkumų kelionėje pradžią. S.Balčaitės nuotr. / Nerimi einanti Lietuvos-Baltarusijos siena ties Šalnaitės sala ir rėva Lietuvos teritoriją Neris pasiekia savo vidurupyje, ties 275 kelionės kilometru, o upės pradžia Lietuvoje - tai 6,5 km ilgio ruožu upe einanti Lietuvos Respublikos siena su Baltarusija, nuo Baluošos upelio žiočių iki Šalnaitės upelio žiočių. Neretai manoma, kad būtent šioje vietoje upė Vilija pakeičia vardą ir tampa Nerimi. Paprastai upės vardo pasikeitimas gali būti susijęs su atskiromis jos dalimis (aukštupiu, vidurupiu ir žemupiu), santaka su kita upe, tam tikromis administracinėmis ribomis ar kitomis aplinkybėmis. Pavyzdžiui, 1857 m. upe ekspediciją vykdęs grafas K.Tiškevičius savo užrašuose paminėjo, kad pirmą kartą upę vadinant Nerimi iš pakrančių gyventojų jis išgirdo tik Grabijoluose, t. y. nuo dabartinės Lietuvos sienos nuplaukęs dar apie 85 kilometrus! Tačiau V.Vaitkevičiaus nuomone, Neries vardu upė buvo vadinta nuo jos (Vilijos) santakos su Naročia (t. y. nuo 144 kilometro), o Vilijos vardo skverbimasis į upės vidurupį turėtų būti siejamas su rytų slavų ekspansija į vakarus bei literatūroje ir šnekamojoje kalboje šiame regione paplitusia lenkų kalbą, kuri Neriai pavadinti dar iki šiol dalyje Lietuvos teritorijos vartoja tik Vilijos vardą. S.Balčaitės nuotr. / Neris nuo Balingrado (Punžionių) tilto Pirmuosiuose savo kilometruose Lietuvoje, ties Buivydžiais, Neris formuoja išraiškingiausias kilpas visame lietuviškajame ruože iki Vilniaus, vietomis atverdama aukštus skardžius (pvz., Punžionių), vietomis suklodama seklumas ir salas. Čia susiformavusi ir ketvirta (iš dvylikos) didžioji Neries rėva - Šalnaitė, bei keletas mažesnių. Vidinę šios kilpos dalį apima unikalus Buivydžių hidrografinis draustinis, iš rytų, pietų ir vakarų pusių supamas Neries upės. Šio draustinio pagrindinis steigimo tikslas yra ne pačios Neries kilpos. Gali pasirodyti paradoksalu, tačiau šio draustinio pagrindinis steigimo tikslas yra ne pačios Neries kilpos, o joje esančių ežerėlių komplekso, kaip unikalaus hidrografinio tinklo elementų, išsaugojimas. Tuo pačiu svarbu pabrėžti, kad gamtinių buveinių apsaugos atžvilgiu Europos mastu Neries upė yra saugoma per visą savo ilgį Lietuvos teritorijoje. S.Balčaitės nuotr. / Neries vingis su salomis nuo Punžionių atodangos Savo kelionės per Lietuvą pradžioje Neris yra dar palyginti siaura - vagos plotis tik 60-110 m. Atkarpoje nuo Lietuvos sienos iki Vilniaus, siauresnėse Neries vietose, buvo net du kabantys pėsčiųjų tiltai. S.Balčaitės nuotr. / Kario ežerėlis Neries kilpoje, Buivydžių hidrografiniame draustinyje Prieš keletą metų demontuotas Liucionių kabantis tiltas ilgą laiką buvo vienintelė galimybė Liucionių kaimo gyventojams pėsčiomis pasiekti Skersabalių geležinkelio stotelę. Tuo tarpu Buivydžių „beždžionių tiltas"", nors ir ne itin saugus, dar iki šiol tarnauja ne tik vietos gyventojams ir žvejams, bet ir traukia smalsius lankytojus. Juk tokio tipo tiltas per Nerį - dabar jau vienintelis Lietuvoje! Neries žemupyje, kur upės vagos plotis siekia 140 m (o ties Kaunu išplatėja net iki 180-290 m) tokius tiltus jau būtų sunku įsivaizduoti. S.Balčaitės nuotr. / Kabantis pėsčiųjų tiltas iš Buivydžių kaimo į Beregovkos viensėdį ir Buivydžių hidrografinį draustinį Ypatingas yra ir Santakos geležinkelio tiltas, kertantis Nerį ties santaka su Žeimena, ir garsinantis Santakos gyvenvietę. Galima sakyti, šioje vietoje yra net trijų tiltų kompleksas. Ypatingas yra ir Santakos geležinkelio tiltas. Vienas šalia kito yra įrengti du geležinkelio tiltai per Nerį - senasis, pastatytas dar XIX amžiuje, jau trečią dešimtmetį naudojamas tik pėsčiųjų, ir šalia naujasis, šiuo metu užtikrinantis kasdienį traukinių judėjimą tarp Vilniaus ir Turmanto. Tuo tarpu visai greta, per Žeimeną veda kabantis pėsčiųjų tiltas, gyventojams ir vasarotojams padedantis pasiekti geležinkelio stotelę. S.Navlicko nuotr. / Neries ir Žeimenos santaka Įtekėjus antrajam pagal ilgį Neries intakui - Žeimenai, upė išplatėja, jos vandeningumas padidėja 1,4 karto, nors vagoje ir krantuose gausu akmenų . Šiame ruože, kiek žemiau Santakos, ties iškalbingo pavadinimo Rėvos kaimu, Neris garma per penktąją iš eilės didžiąją savo rėvą, vadinamą Avino vardu, ir dėl savo keliamų pavojų nuo seno žinoma tiek upeiviams, tiek vietos gyventojams. Šios konglomerato uolos išskirtinumas - iš jos besisunkiantis vanduo. Prie pat yra ir Skališkių (Liucionių) uola, dar vadinta Šventąja uola, kuri dėl savo geologinės vertės įtraukta į gamtos paveldo objektų sąrašą, o dėl mitologinės ir sakralinės reikšmės - į nekilnojamojo kultūros paveldo registrą. Šios konglomerato uolos išskirtinumas - iš jos besisunkiantis vanduo, išplovęs gruntą ir metams bėgant suformavęs po ja ertmę (nors dėl to didėja konglomerato nestabilumo ir uolos griūties grėsmė). Dėl nuolat lašančio vandens uola dar vadinta „verkiančia"", o vandeniui teikta ypatinga gydomoji reikšmė. S.Balčaitės nuotr. / Skališkių (Liucionių) uola Upių rėvos ir jų apylinkės dažnai liudija ryšį ne tik su senąja religija ir mitologija, bet ir susijusios su kultūrinio kraštovaizdžio ir gyvenviečių tinklo raida. S.Balčaitės nuotr. / Vaizdingos Neries pakrantės ties Liucionių kaimu Akmenuotus ir pavojingiausius ruožus sielininkams ar upeiviams reikėjo ne tik užkalbėti ar numaldyti aukomis, bet šiuose ruožuose keliaujančiųjų upe kontrolė įprastai būdavo gana paprasta ir efektyvi, o aukščiau arba žemiau rėvų dažnai upę būdavo galima kirsti pėsčiomis arba vežimu. Dėl šių priežasčių prie rėvų neretai kūrėsi gyvenvietės, piliakalniai, čia vesdavo keliai. Neries akmenys buvo ir Vilniaus apylinkių gyventojų papildomo uždarbio šaltinis. Įdomu tai, kad XX-ojo amžiaus pirmoje pusėje akmenuotosios Neries akmenys buvo ir Vilniaus apylinkių gyventojų papildomo uždarbio šaltinis. Gatvių grindiniams, pamatams ir kitiems projektams reikėjo akmenų, kurių miestui parūpindavo Turniškių, Ožkinių ir kitų panerio kaimų gyventojai, mažesnius akmenis iš Neries dugno rinkdami rankomis ar graibštais, didesnius - skaldydami ir gabendami valtimis. Visgi „akmenuotoji"" Neris išliko akmenuota ir šiame ruože - viena iš nedidelių rėvų (Šiaučių) atsiveria nuo vaizdingo Sakiškių skardžio. S.Navlicko nuotr. / Sakiškių skardis ir Šiaučių rėva Šioje vietoje, jau visai netoli Vilniaus, vis ryškiau matyti, kaip keičiasi ne tik pati Neris - tampa vandeningesnė ir sraunesnė, bet ir jos pakrančių aplinka. Jeigu visų akmenų žmogus ir nepajėgė iš Neries dugno išrinkti, tai keisti upės krantus geba labai sėkmingai. S.Navlicko nuotr. / Neries vingis ir Šiaučių rėva ties Sakiškių skardžiu Naujakurių ir vasarotojų, naujų statybų ir Neries pakrančių „sutvarkymo"" ir aptvėrimo atvejų gausėjimas liudija apie artėjantį Vilnių ir labai skiriasi nuo geografinėje ir sociokultūrinėje periferijoje likusio Neries ruožo ties Buivydžiais ar Punžionimis (Balingradu), kur laikas tarsi sustoja, o pati upė vis dar vadinama Vilijos vardu.","Neries upė, tekėdama per Baltarusiją ir Lietuvą, kelis kartus keičia savo gamtinę išvaizdą ir pavadinimą, o jos kelionėje per Lietuvą susiduriama su įvairiais gamtiniais ir kultūriniais elementais, kaip rėvos, unikalios kilpos ir tiltai, kurie yra svarbūs tiek gamtos, tiek kultūros paveldui. Neries"
"Šiandien 12.21 val. Šiauliuose, ties Ežero g. 68 pažymėtu namu, eismo įvykio metu žuvo nenustatytos tapatybės, apie 70 metų amžiaus moteris, savojoje „Facebook"" paskyroje antradienio popietę paskelbė Šiaulių apskrities policija. Žuvusiosios požymiai: vilkėjo šviesią striukę, raudoną megztinį, mūvėjo juodas sportines kelnes, pilkas kojines su baltais ir rožiniais taškeliais, avėjo juodus „Bullboxer"" sportinius batus baltais padais. Su savimi šiaulietė turėjo šiaurietiško ėjimo lazdas „Titanium"", klausos aparatą. Moteris dėvėjo juodas kumštines pirštines su raudonais ir baltais raštais, raudoną megztą kepurę, akinius nuo saulės. Su savimi ji turėjo šiaurietiško ėjimo lazdas „Titanium"", klausos aparatą. Viršutinio žandikaulio kairės pusės iltinis dantis - geltonos spalvos metalo. Jei iš apibūdinimo atpažinote moterį, nedelsiant susisiekite su policijos budėtojais, tel. +370 700 63702, arba skubios pagalbos telefonu 112. Pirminiais ikiteisminio tyrimo dėl eismo įvykio duomenimis, balandžio 8 d. apie 12.20 val. Šiauliuose, Ežero g., namo kieme, automobilis „Scania P280"", vairuojamas blaivaus vyro, gim. 1965 m., važiuodamas atbuline eiga, kliudė ir mirtinai sužalojo kelio važiuojamojoje dalyje buvusią apie 70 metų amžiaus nenustatytos tapatybės moterį.","Šiauliuose įvyko eismo nelaimė, per kurią automobilis „Scania P280“ partrenkė ir mirtinai sužalojo apie 70 metų nenustatytos tapatybės moterį. Policija prašo visuomenės pagalbos, siekdama nustatyti moters tapatybę."
"Vasario mėnesį Linas Volungevičius Valensijos trasoje išbandė „Juta racing"" įsigytą „Formulės 4"" automobilį. Ir iškart po to sulaukė žinios, kad yra atrinktas į 2025 m. „Indian Formula 4 Global Shootout Program"" (FGSP). Iš viso į šią programą pateko tik 12 talentų iš viso pasaulio. Sužinojęs, koks svarbus šansas jo laukia, Linas ir jį labai palaikanti šeima kreipėsi su prašymu padėti surinkti šiai programai reikalingą sumą, nes lenktyniavimas „Formulėje 4"" nėra pigus malonumas. Linas sako, kad be šeimos ir be rėmėjų palaikymo negalėtų tęsti lenktynininko karjeros: „Sportininko sėkmė retai būna tik jo vieno nuopelnas. Už kiekvieno talento slypi tėvai, kurie dažnai paaukoja viską - laiką, finansus, net savo karjeras - kad jų vaikai galėtų siekti svajonių. Red Bull Content Pool iliustr./„Oracle Red Bull Racing"" F1 komandos pilotas Liamas Lawsonas F1 pilotų Liamo Lawsono („Red Bull"") ir Lewiso Hamiltono („Ferrari"") istorijos yra puikūs pavyzdžiai, kaip tėvų pasiaukojimas gali padėti vaikams siekti sėkmės. Liamo Lawsono tėvai darė viską, kad jis galėtų siekti savo svajonės tapti lenktynininku - jie investavo į jo karjerą dar nuo kartingų laikų, net kai tai buvo finansiškai sudėtinga ir pardavė savo namą. Panaši istorija ir su Lewisu Hamiltonu - jo tėvas dirbo kelis darbus, kad nupirktų pirmąjį kartingą, įkeitė namus bankui, kad galėtų finansuoti jo lenktynių karjerą"". Dar kalbėdamas „FIA Motosport Games"" (praėjusį rudenį Valensijoje lenktyniavo elekriniais kartingais) Linas neslėpė, kad yra ambicingas sportininkas: Kaip Linas pateko į Indijos F4 programą Lino teigimu, perspektyviausias F4 dalyvių amžius ir yra nuo 15 metų. Taigi kada, jeigu ne dabar. Dar sausio mėnesį „LinkedIn"" platformoje gavo laišką su kvietimu užpildyti paraišką į vis dar naują, vos antrus metus organizuojamą FGSP F4 talentų programą. „Kadangi jau dvejus metus dalyvauju ir kitoje atrankoje į jaunimo akademiją, teko daug domėtis šia galimybe ir kokiame lygmenyje dabar yra buvę programos dalyviai - nustebau, kad 8 iš 10 po programos gavo pasiūlymus iš rėmėjų ir toliau tęsią karjerą F4. Atranka į FGSP vyko keliais etapais. Pirmiausia praėjau pirminę atranką, vėliau sekė antras etapas - reikėjo pateikti pristatymą apie save, savo tikslus ir tai, kodėl būtent aš turėčiau būti atrinktas. Neužtenka tiesiog parašyti: „Man 15 metų, aš esu lenktynininkas ir noriu važiuoti su F4"". Patekimas į šią programą - tai išskirtinis pasiekimas, daugelio metų sunkaus darbo, nuolatinio tobulėjimo paieškų ir, svarbiausia, atkaklumo rezultatas. Organizatoriai informavo, kad kasmet atrankoje dalyvauja apie 500 sportininkų, todėl faktas, kad komisija pastebėjo mane tarp tiek daug kandidatų, rodo, jog jie įžvelgė manyje kažką ypatingo - galbūt potencialą ir ryžtą"", - sako Linas Volungevičius. Varžysis dėl stipendijos FGSP atrankos programos laimėtojai gauna visą stipendiją dalyvauti 2025 m. FIA Indijos F4 čempionate. Lino teigimu, ši programa - tai neįkainojama patirtis, galimybė mokytis iš legendinės SGS Formulės 1 komandos, varžytis su stipriausiais jaunais lenktynininkais bei žengti dar vieną žingsnį link aukščiausio automobilių sporto lygio. „Nors programa yra mokama ir dar reikia surinkti biudžetą, tai didžiulė galimybė parodyti savo talentą ir įrodyti, kad atkaklumas bei ryžtas gali atverti duris į didžiąsias lenktynes. Džiaugiuosi, kad organizatoriai pratęsė mano dalyvio mokestį iki balandžio 30 d. Man tai svarbu ne tik dėl savęs. Visada norėjau prisidėti prie Lietuvos kartingo ir autosporto ateities. Mano karta (15-18 m. Lietuvos lenktynininkai) kol kas neturi realių galimybių patekti į F1, tačiau pradėdami nuo Formulės 4, įsitvirtindami tarptautiniuose čempionatuose, galime nutiesti tiltus naujai būsimai lenktynininkų kartai"", - užsidegęs kalba jaunasis lenktynininkas. Jaunojo talento karjera „Šešeri metai kartingo sporte - niekada nemaniau, kad šis kelias nuves mane taip toli. Norint būti pastebėtam skautų ir rėmėjų, neužtenka vien talento - reikalingas didelis biudžetas, leidžiantis dalyvauti tarptautiniuose čempionatuose Europoje ir pasaulyje. Lietuvoje turime talentingų kartingo lenktynininkų, kurie aktyviai varžosi užsienyje ir, kaip kiekvienas, siekia būti pastebėti bei pakviesti į F1 akademijas. Tačiau mano kelias buvo ir yra kitoks. Neturėjau galimybės dalyvauti tarptautiniuose čempionatuose, todėl visada ėjau savu keliu - išnaudodamas turimas galimybes ir vedamas didžiulio atsidavimo autosportui. Šis sezonas bus jau septintasis mano karjeroje - visus šiuos metus dalyvavau Lietuvos kartingo čempionate, o pagal galimybes - ir Baltijos bei Šiaurės šalių kartingo čempionatuose. Per šiuos metus esu užėmęs tik prizines vietas: tapau savo kategorijos Lietuvos čempionu, kelis kart vicečempionu ir bronzos laimėtoju. Mano pirmieji kartingo treneriai - profesionalūs lenktynininkai Ignas Palaima ir Robertas Kupčikas - buvo didžiulė motyvacija ir padėjo pasirinkti tinkamą kryptį šiame sporte. 2024-ieji metai man atnešė daugybę naujų galimybių. Kai atrodė, kad mano sportinė karjera gali nutrūkti neribotam laikui, sporto partnerių dėka gavau šansą ir toliau varžytis kartingo čempionate. Atsidėkodamas už šią galimybę tapau 2024 m. kartingo čempionato „RMC Lithuania"" čempionu"", - taip trumpai savo ligšiolinę karjerą pasakoja Linas. „FIA Motorsport games"" ir F4 bolidas Spalio mėnesį su Lietuvos rinktine Linas atstovavo Lietuvai 2024 m. FIA Motorsport Games žaidynėse. O metų pabaigoje gavo vieną svarbiausių kvietimų savo sportinėje karjeroje - prisijungti prie vienos stipriausių Lietuvos autosporto komandų „Juta Racing"", kuri įsigijo „Formulės 4"" bolidą. „Tai buvo didžiulė motyvacija, nes komandos vadovas, lenktynininkas Jonas Gelžinis, nuosekliai dirba tam, kad Lietuvos lenktynininkai galėtų žengti į vis aukštesnį lygį. 2025-ųjų vasarį su „Juta Racing"" išvykome į pirmuosius F4 testus Ispanijoje. Buvo planuojama dalyvauti F4 Winter Series dvejuose etapuose bei Čekijos F4 čempionate, tačiau norint išvysti mūsų trispalvę tarptautinėse F4 varžybose, būtina ir verslo parama. Tikiu, kad mums dar pavyks tai įgyvendinti - jei ne šiemet, tai kitąmet turėti Lietuvos komandą tarptautiniuose F4 čempionatuose"", - nestokoja optimizmo Linas Volungevičius.","Linas Volungevičius, įvertintas dėl savo talento ir ryžto, buvo atrinktas dalyvauti 2025 metų „Indian Formula 4 Global Shootout Program"", kur tik 12 dalyvių iš viso pasaulio varžysis dėl stipendijos, leidžiančios dalyvauti FIA Indijos F4 čempionate. Nepaisant didelių išlaidų ir iššūkių, Linas su šeimos ir rėmėjų pagalba siekia savo svajonės būti aukščiausio lygio lenktynininku, įkvėpdamas kitus Lietuvos autosporto talentus."
"Interviu metu I.Šifris prisiminė „Fakto"" ir Sąjūdžio laikus, aptarė neramią šių laikų geopolitinę situaciją, tačiau labiausiai pokalbis sukosi apie naująją muzikanto kūrybą ir besimėgavimą pačiu procesu. Šiandien „Spotify"" platformoje kiekvienas melomanas kelių klavišų paspaudimais gali atrasti nostalgija pulsuojančius I.Šifrio autorinius albumus „Prisiminimai"" ir „Sapnas"". Igoris - ne tik muzikantas, bet ir kultūrinis tiltas. Hanoveryje jis tapo savotišku Lietuvos muzikos ambasadoriumi - Žemutinėje Saksonijoje įkūrė sėkmingai veikiantį muzikos klubą, kviečia vokiečius į Žagarės vyšnių festivalį, o Lietuvos vardą visada mini su didžiule pagarba ir meile. Beje, liepos 26 d. I.Šifris kartu su savo projektu „Baltic Rock Project"" koncertuos netoli Kelmės ir scena dalinsis su legendiniu Chrisu Normanu. Stasio Petkaus nuotr./Igoris Šifris Vokietijoje gyvenantis lietuvis taip pat planuoja solinį „Baltic Rock Project"" koncertą Vilniaus „Tamstos"" klube, o Palangos „Oldman"" ir „Vandenio"" klubuose I. Šifris surengs bendrą koncertą su kita ikonine Lietuvos grupe „Poliarizuoti stiklai"". Nors šiandienos pasaulis neramus, muzikantas tiki, kad muzika - kaip ir Sąjūdžio laikais - gali būti stiprus taikos ir laisvės balsas. Šiame interviu Igoris Šifris atvirai kalba apie kūrybinius pakilimus ir duobes, santykį su tėvyne, „Fakto"" laikus ir dabartinį gyvenimą Vokietijoje. Tai pokalbis su žmogumi, kuris žino, ką reiškia stovėti ant scenos, kai Lietuvos laisvė dar tik gimsta. Tai žmogus, kuris šiandien, būdamas brandus kūrėjas ir atradęs save iš naujo, turi ką pasakyti apie gyvenimą, kūrybą ir įkvėpti naujas muzikantų kartas. Atrodo, kad kartais reikia tiesiog nedaug - tik klausytis, išgirsti ir netrukdyti kalbėti. MUZIKOS PAVEIKSLĄ KEIČIA PATIRTIES LAGAMINAS Kuo šiuo metu gyvena Igoris Šifris - legendinės grupės „Faktas"" lyderis? Gal tai ateina su brandos metais, bet šiuo metu norisi įamžinti savo dainas ir po savęs palikti kažkokį pėdsaką. Vieni sulaukę tam tikro amžiaus pradeda eilėraščius, knygas rašyti, kiti kuria filmus, o aš savo pėdsaką paliksiu muzikoje. Pradėjau intensyviai dirbti įrašų studijoje ir dabar „Spotify"" platformoje galima rasti du mano autorinių dainų albumus. Dabar dirbu ties trečiuoju albumu. Dar sprendžiu, kurią muzikinę kryptį paliesti. Aišku, bet kuriuo atveju tai bus rokinė kryptis - galbūt bliuzrokas, progresyvaus, klasikinio roko niuansai ir elementai. Tai bus ryški melodija ir svarūs tekstai - ne „debesėliai"" ir ne „žvaigždės danguje"". Stasio Petkaus nuotr./Igoris Šifris Kokie vaizdiniai galvoje iškyla pirmiausiai, kai atsisukate į savo muzikinės karjeros pradžią ir prisimenate grupę „Faktas""? Aš mėgstu juokauti, kad esu praeities muzikantas. Buvau visose pradžiose, kai Lietuvoje kūrėsi „Roko klubas"", „Bliuzo klubas"", teko pereiti ir rokerių, ir bardų etapus. Kuo užsiėmiau jaunystėje, užsiimu ir dabar. Skirtumas tas, kad dabar tai darau turėdamas tikrai nemažą patirties „lagaminą"". Dabar mano kūryba nesustojusi, bet ji - smarkiai kitokia.Tai yra labai momentinis dalykas. Tie kūrybiniai niuansai ateina labai netikėtai, o tam reikalingas laikas ir ramybė. Pas mane kūrybai beveik visada reikalinga naktis, vienatvė, instrumentas ir ypatinga aplinka. Kartais šioje srityje, pripažinsiu, tam tikrus kūrybinius dalykus inspiruoja ir alkoholis. Nesakau, kad esu alkoholikas ir nuolat vartoju, bet mėgstu būti su žmonėmis atviras ir sakau taip, kaip yra realybėje (šypsosi). Stasio Petkaus nuotr./Igoris Šifris O ką prisimenate iš Sąjūdžio laikų? Pamenu, mes grojome Vilniaus sporto rūmuose, prie mūsų pribėgo gitaristas ir pasakė, kad prie prie Spaudos rūmų važinėja sovietų tanketės. Jie apšaudė ten esančius žmones. Supratome, kad vyksta kažkoks „kosmosas"". Tai buvo kruvinieji 1991 m. sausio įvykiai. Taip pat buvo puolamas Televizijos bokštas, LRT televizija. Mano mama buvo televizijos darbuotoja ir yra man pasakojusi, kaip viskas vyko. Tai buvo rusų iš Afganistano atsivežti sovietų kareiviai, kurie LRT darbuotojus prirėmė prie sienos ir stovėjo su užtaisytais automatais. Mama grįžo namo visa išbalusi. Mano brolis buvo antro kurso Lietuvos policijos akademijos studentas. Jis buvo prie Seimo ir gynė Lietuvos parlamentą. Kai pagalvoji, gerai, kad taikūs lietuviai nepasidavė provokacijoms, nes būtų buve tik blogiau. Sovietai tik to ir laukė, kad galėtų smogti mums dar labiau ir sunaikinti ką tik atgautą Nepriklausomybę. Į ŽAGARĖS VYŠNIŲ FESTIVALĮ VILIOJA IR VOKIEČIUS Kaip išgyvenote etapus, kuomet neturėjote ką pasakyti pasauliui „per muziką""? Kitaip tariant, kaip tvarkėtės su tuščiomis kūrybinėmis atkarpomis, su kuriomis savo kelyje susiduria absoliučiai visi muzikantai? Kai pasineri į kasdienybę, šeimą, verslus, darbus, kūryba užsimiršta, pasilieka kažkur rezerve ir laukia, kol vėl bus ištraukta. Aš pats dabar save analizuoju - kodėl pas mane vėl prasidėjo toks naujas muzikinis pakilimas, atsirado kažkokia vidinė ugnis? Pajaučiau netikėtą postūmį - įrašiau pirmą dainą ir gavosi, sakyčiau, visai neblogai. Tada atėjo aiški mintis - reikia įrašyti visą albumą ir tada vėl įvažiavau į tą visą muzikos kūrybos kelią. Dirbi, nes reikia. Atrandi save naujai - su didesniu muzikiniu ir pasaulio suvokimu svoriu. Asmeninio albumo nuotr./Igoris Šifris Dar vėliau gimė idėja savo naują muziką įrėminti ne tik studijiniuose įrašuose, bet ir gyvuose koncertuose - taip gimė „Baltic Rock Project"". Ir šitas dalykas dabar važiuoja toliau - išgyvenu naują savo muzikinį atgimimą. Jeigu pažiūrėtume į pasaulio roko muzikos istoriją, pamatytume, kad žymiausi muzikantai jaunystėje išsidūksta, o vėliau labai ilgai nieko nevyksta. Sulaukę tam tikro amžiaus, galbūt susitvarkę savo asmenį gyvenimą, gerbūvį, atradę save naujai, muzikantai vėl atgimsta. Taip buvo su „Kiss"", „Judes Priest"" ir t. t. Gaila, kad žmogus gyvena taip trumpai. Kiek mes visko galėtume prikurti, jeigu gyventume 150 metų? Kita vertus, gal ir gerai, kad mūsų laikas toks ribotas, nes tada stengiamės jį išnaudoti efektyviausiai, kaip tik galime. Jūs užaugote ir formavotės Šiaurės Lietuvoje esančiame Žagarės miestelyje. Savo gimtajam miestui esate dedikavęs netgi atskirą dainą. Ar šią liepą Žagarės vyšnių festivalis sulauks jūsų muzikinio pasirodymo? Aš į Žagarę grįžtu 4 -5 kartus per metus. Vyšnių festivalyje esu gyvai dainavęs 3-4 kartus. Tai yra daugiau mano duoklė žagariečiams. Visi žagariečiai yra tarsi viena šeima, todėl šiam kraštui jaučiu ypatingą nostalgiją. Manęs niekada nepalieka tie vaikystės ir gimtinės ryšiai. Visada važiuoju į Žagarę vedamas sentimentų ir tai darau su didžiausiu malonumu. Labai ir jus kviečiu į Žagarės vyšnių festivalį - tikrai atvažiuokite ir pajauskite to miesto ir festivalio aurą. Galiu daug kalbėti, bet geriausia būtų tai patirti pačiam. Jeigu visgi reiktų įžodinti Žagarės ir jūsų santykį, kokius sakinius ir žodžius tam pasirinktumėte? Negaliu to jausmo įvardinti tiksliai, bet jeigu nebūtų Žagarės, nežinočiau, kur važiuoti ir kur sugrįžti. Važiuoti į Ispaniją, Italiją? Gal ir gerai, juk ten šilta ir saulė. Bet ten nėra Žagarės, nėra parko, piliakalnio, Senosios vidurinės mokyklos, nėra tų žmonių, su kuriais vaikystėje „dūkdavai"". Nėra takelių, kuriais tu lakstydavai, nėra upės, kurioje tu maudydavaisi. Sugrįžimas į Žagarę man visada yra sugrįžimas į savo vaikystę ir patį save. Stasio Petkaus nuotr./Igoris Šifris Jūsų gyvenimo, darbo ir kūrybinis kelias driekiasi nuo Žagarės iki Hanoverio. Kaip reflektuotumėte visą iki šiol nueitą muzikinį kelią? Ar jaučiatės išpildęs save, kaip muzikantą? Ar jaučiatės esantis ten, kur norite būti? Sunku pasakyti. Likimas taip lėmė, kad aš čia atsidūriau. Nenoriu detalizuoti, kas ir kaip gavosi, nes tai užtruktų labai ilgai. Į Vokietiją atvykau kaip turistas ir nelabai ruošiausi čia likti. Mano planas buvo važiuoti pas savo tetą į Niujorką. Bet buvo tik noras, bet jokio supratimo, kaip tą padaryti su tarybiniu pasu (juokiasi). Likau Vokietijoje kaip pabėgėlis, nes paprašiau politinio prieglobsčio ir ta integracija įvyko. Mes, europiečiai, galime ir sugebame labai greitai integruotis - mūsų tradicijos panašios, todėl čia jokių problemų nebuvo. Didžiuojuosi, kad esu iš Lietuvos ir visiems pasakoju, kaip čia gražu ir kokia tai gera šalis, o mano aplinkos ratas yra tikrai labai nemažas. Esu labiau „analoginis"" nei „dirbtinio intelekto"" žmogus. Aš mėgstu su vokiečiais bendrauti tiesiogiai ir šitas momentas suveikia labai neblogai. Pavyzdžiui, daug mano pažįstamų vokiečių jau yra apsilankę Žagarės vyšnių festivalyje. Džiaugiuosi, kad vokiečiai klauso mano rekomendacijų ir atranda Lietuvą (šypsosi). TIKI AUTENTIKA, JAUSMU IR GYVA MUZIKA Muzika neabejotinai gali tapti puikia atsipalaidavimo ir pabėgimo nuo problemų terpe. Antra vertus, muzika svarbiausiais žmonijos istoriniais etapais taip pat atlieka svarbų vaidmenį. Ypač dabar, kai vėl išgyvename neramius laikus... Visiškai sutinku. Man labai gaila, kad mes, Europa ir JAV, nesugebame sustabdyti rusų ir toliau leidžiame jiems žudyti Ukrainos žmones ir vykdyti šį tautos genocidą. Tai - labai baisūs dalykai. Jeigu atvirai, niekada nemaniau, kad šiais laikais mes vėl kalbėsime apie tai, kad viena didžiausių Europos valstybių jau daugiau kaip trejus metus yra tiesiog naikinama ir visiškai neaišku, kas vyks toliau. Iš istorijos mes žinome, kad per Vietnamo karą Amerikoje buvo didžiuliai protestai. Tada 1969 m. Vudstoko festivalyje Jimmy Hendrixas pirmą kartą su gitara sugrojo JAV himną ir šis pasirodymas įsirašė į muzikos ir politikos istoriją. Taip buvo išreikštas didžiulis protestas ir tai tik vienas iš pavyzdžių. Stasio Petkaus nuotr./Igoris Šifris Ar sutinkate, kad šiandien turėti muzikos grupę yra prabangus ir laikui imlus reikalas? Ne tik šiais laikais. Taip buvo visada. „Faktas"" irgi išsiskirstė dėl to, kad atsirado per dideli nuomonių skirtumai - „čia mano, o čia jau ne mano muzika"". Mes buvome jauni ir nebuvome idėjiškai pasiruošę groti tą pačią ar bent jau panašią muziką ir ieškoti kompromisų. Kažkurį laiką dirbome viena kryptimi, papildydavome vienas kitą, bet tai netruko ilgai. Paveikė ir politinė situaciją. Gitaristas išvažiavo gyventi į užsienį, Arnas Vonzodas įkūrė grupę „Crazy Crow"", Gintas Banys sukūrė „Pelenus"" ir išsibarstėme kas sau. Kadangi visas „Fakto"" dainas esu parašęs aš, šiandien be jokios sąžinės graužaties atlieku šias ir naujas dainas su samdomais muzikantais - „Baltic Rock Project"" grupe. Turime būgnininką Robertą Jocksą, kuris yra dirbęs su „Scorpions"" grupe, Sarah Connor. Beje, jis taip pat koncertuoja su kylančia Vokietijos „Ohrenfeind"" grupe, kuri yra vadinama naujaisiais AC/DC. Su „Baltic Rock Project"" ir „Poliarizuotais stiklais"" šį pavasarį surengėme koncertą Vilniaus „Tamstos"" klube. Mano bičiuliai sakė, kad tai, ką norėjo išgirsti „Fakto"" laikais, pagaliau išgirdo 2025 m. (juokiasi). Apibendrinant, džiaugiuosi, kad man pavyko Žemutinėje Saksonijoje atsistoti ant abiejų kojų. Hanoveryje turiu sėkmingai veikiantį muzikinį klubą, apie ką visada svajojau. Klube yra puiki aparatūra, akustika, galiu ten repetuoti ir kurti kada tik panorėjęs. Kaip apibūdintumėte, kokį etapą dabar išgyvena Lietuvos, Europos ir pasaulio roko muzika? Na čia reiktų daryti labai gilų ir globalų pjūvį. Nesu muzikologas ir nelabai galiu kažką pasakyti. Bet esu pastebėjęs tendenciją, bent jau Europoje, kad mes sugrįžtame į gyvą muziką. Buvo sintezatorių ir kompiuterių laikas, o dabar stebiu augančią tendenciją vėl į muziką „įpiešti"" gyvus instrumentus. Pavyzdžiui, Eurovizijoje prieš kelis metus triumfavo roką grojanti italų grupė „Maneskin"". Maloniai nustebau, bet tai, kas atrodo nauja, yra tiesiog gera užmiršta. Jeigu prakalbome apie Euroviziją, tai su didžiausia šiluma prisimenu ir „LT United"" 2006 m. pasirodymą. Andrius Mamontovas surinko superinę kompaniją, turėjo aiškų tikslą ir tikėjo tuo, ką daro. Galima sakyti, kad apsimiegojusiai Europai davėme savotišką antausį. Bet tada ir turėjome rezultatą - 6 vietą. Tai iki šiol yra geriausia, ką sugebėjome pasiekti šiame konkurse. Manau, žmonija vėl sugrįš į muziką, kai ji bus atliekama gyvai, o šiuolaikinės technologijos padės visa tai gražiai įrėminti. Svarbiausia vis tik yra autentika, širdis, jausmas. Į dainą turi būti įlietas jausmas. Stasio Petkaus nuotr./Igoris Šifris Turite ištikimų gerbėjų ratą, kurie jus lydi viso gyvenimo kelyje. Kokią žinutę jiems norite perduoti šiandien, 2025 m. pavasarį? Tie gerbėjai, kurie žinojo „Faktą"", o dabar žino „Baltic Rock Project"", jau nėra pirmos jaunystės, todėl, visų pirma, jiems ir sau reikia linkėti sveikatos (šypsosi). Antra, linkėčiau ateiti į Lietuvoje vyksiančius mūsų koncertus ir pajausti tą dvasią, kurią bandome perduoti. Muzikinę programą, kurią man padeda įgyvendinti profesionalūs samdomi muzikantai, aš pavadinčiau tikra jausmų karusele. Pasidžiaugsime, paliūdėsime, pasijuoksime ir paverksime. Neabejoju, kad visi tie, kurie apsilankys koncerte, turės puikų laiką ir nuostabiai praleis laiką. Galiausiai, iš žmogiškos pusės, linkiu gyventi taikiai ir konfliktus spręsti diplomatiškai. Linkiu toliau mylėti „sveiką roką"", gerbti vienas kitą. Labai nemėgstu apkalbų, pavydo, visiems linkiu tik paties geriausio. Mylėkime vienas kitą, draugaukime, gerkime viskį ar dar kažką, bet nekonfliktuokime. Labai norėčiau, kad pasaulio galingieji problemas spręstų ne karo būdu, o susėdę prie stalo. Eikite į barą, išgerkite ir apsikabinkite, bet nežudykite ir neskatinkite šių baisių dalykų.","Interviu Igoris Šifris aptaria savo muzikinę karjerą, prisiminimus apie Sąjūdžio laikus ir dabartinį gyvenimą Vokietijoje, pabrėždamas muzikos svarbą kaip taikos ir laisvės balsą. Jis taip pat kalba apie savo naują kūrybinį etapą su projektu „Baltic Rock Project“ ir išreiškia meilę Lietuvai bei gimtajai Žagarei."
"Viešojoje erdvėje kilus pasipiktinimui dėl Lietuvoje planuojamo rusų estrados žvaigždės Kristinos Orbakaitės koncerto, Kultūros ministerija teigia neturinti įgaliojimų drausti ar tirti privačių žmonių veiklos teisėtumo, tačiau sako į situaciją atkreipę organizatorių dėmesį. Pasak ministerijos, „suprasdama situacijos jautrumą"" ir siekdama, kad privačių renginių organizatoriai, planuodami kviesti į Lietuvą įvairius atlikėjus, objektyviai įsivertintų galimas neigiamas pasekmes tiek jiems, tiek visuomenei, ji atkreipė į tai K.Orbakaitės koncertų organizatorių dėmesį. „Nors atlikėja ir jos laikysena visuomenėje vertinama nevienareikšmiškai, o ir vertybiniu požiūriu agresorių palaikančių atlikėjų koncertai nėra priimtini, Kultūros ministerija neturi įgaliojimų drausti, vertinti ar tirti privačių asmenų, šiuo atveju - privačių organizatorių ir jų renginių dalyvių veiklos teisėtumo. Tokie įgaliojimai yra pavesti kitoms institucijoms"", - teigiama ministerijos antradienį išplatintame pranešime. Taip pat skaitykite Taip pat skaitykite Kultūros ministerija taip pat pabrėžė, kad vadovaujantis Lietuvos įstatymais, atsakomybė už galimas neigiamas tokių renginių pasekmes ir grėsmes tenka renginių organizatoriams. „Šioje geopolitiškai jautrioje situacijoje jų paprašyta įsivertinti atlikėjų sąsajas su Rusija, jų poziciją karo Ukrainoje atžvilgiu, dalyvavimą ir palaikymą veiklos, kuri pažeidžia žmogaus teises, kelia grėsmę viešajai tvarkai, provokacijų tikimybę ir rizikas"", - rašoma pranešime. „Ši situacija tik dar kartą patvirtina, koks svarbus yra informacinis atsparumas kultūros lauke ir tai ugdančios politikos svarba kaip viena iš gynybos dalių. Kaip jau buvo ne kartą minėta viešoje erdvėje, čia svarbus ne pavienių renginių vertinimas, o mechanizmas, kuris kurtų visuotinį imunitetą"", - teigia ministerija. Ministerija taip pat atkreipė dėmesį, kad atsižvelgiant į Rusijos vykdomą karinę agresiją Ukrainoje ir galiojančią nepaprastąją padėtį, Rusijos piliečiams, įskaitant kūrėjus ir atlikėjus, atvykstantiems į Lietuvos teritoriją, valstybė taiko tam tikrus ribojimus. Tačiau K.Orbakaitės atveju situacija yra išskirtinė: ji turi ir Lietuvos pilietybę, o priimtuose teisės aktuose nėra numatyta taikyti ribojimus asmenims, turintiems dvigubą ar kitos užsienio šalies - ne Rusijos - pilietybę. Kaip rašė BNS, premjeras Gintautas Paluckas savo ruožtu ragina organizatorius paklausti atlikėjos pozicijos dėl karo Ukrainoje ir atsakymą pateikti visuomenei.","Kultūros ministerija neturi įgaliojimų drausti Kristinos Orbakaitės koncerto Lietuvoje, tačiau atkreipė organizatorių dėmesį į galimas neigiamas pasekmes dėl jos asociacijų su Rusija, ypač atsižvelgiant į geopolitinę situaciją ir karo Ukrainoje kontekstą. Organizatoriams suteikta atsakomybė įvertinti atlikėjos poziciją"
"Leidykla VAGA grožinės literatūros gerbėjus kviečia atrasti Bookerio premija apdovanotą autoriaus romaną „Pranašų giesmė"" (Prophet Song). Knygoje vaizduojama Stakų šeimos, ypač Eilišės Stak, keturių vaikų motinos, pastangos išgelbėti savo šeimą, kai Airijos Respublika grimzta į totalitarizmą. Romano veiksmas vyksta ateityje, kraštutinė dešinioji Nacionalinės Sąjungos partija perima valdžią Airijos Respublikoje, įveda nepaprastąsias teises, kurios sustabdo Airijos konstitucijos veikimą, suteikia Garda institucijai plačias teises ir įkuria naują slaptąją policiją - Garda Nacionalinių Paslaugų Biurą (GNSB). Laris Stakas, mokytojas ir profesinės sąjungos narys Dubline, yra suimamas ir laikomas be kaltės, kai dalyvauja proteste prieš naująją valdžią. Netrukus jis praranda bet kokį kontaktą su savo šeima: žmona Eiliše, jų vyriausiuoju sūnumi Marku, vienintele dukra Mole, trylikamečiu Beiliu ir kūdikiu Benu. Iš pradžių Eilišė kovoja, kad jos vyras būtų išlaisvintas, tačiau greitai tampa aišku, kad Laris dingo be pėdsakų. Knygos autorius distopiniam romanui suteikia klaustrofobišką, tamsią ir bauginančią atmosferą. Ją rašytojas kuria neįprastu būdu pateikdamas pasakojimą - sakinių konstrukcijos yra besitęsiančios, atsisakoma pastraipų, o dialoguose nenaudojamos kabutės. Tokia „Pranašų giesmės"" sąranga skaitytoją nuolat laiko nepaaiškinamoje įtampoje ir sukelia nuolatinio skubėjimo pojūtį. Romane „Pranašų giesmė"" perteikiama siaubinga vienos moters patirtis ir jos beviltiškas bandymas apsaugoti savo šeimą totalitarizmo akivaizdoje. Tačiau pats Paulas Lynchas pažymi, kad romanas yra labiau „metafizinis"" nei „politinis"". Pasak autoriaus, „rimtosios literatūros darbas turi būti liūdesys: liūdesys dėl dalykų, kurių negalime kontroliuoti, liūdesys dėl to, ko negalime suprasti, liūdesys dėl to, kas yra už mūsų ribų"". Įtraukiančiu pasakojimo stiliumi perteikdamas dusinantį Eilišės situacijos tragizmą bei sutelkdamas pagrindinės romano veikėjos apmąstymus į tai, kas atsitiko su jos šeima ir jos gyvenimu, o ne su jos valstybe, Lynchas pasiekia savo tikslą. „Pranašų giesmė"" - tai kūrinys, galiausiai atskleidžiantis kiekvieną iš mūsų galinčią ištikti pasaulio pabaigą, sugriuvus įprastai tvarkai ir įsigalėjus nepažabojamos galios režimui. Knygos leidybą finansuoja Lietuvos kultūros taryba. Kviečiame skaityti knygos ištrauką: Atėjo naktis, o ji neišgirdo beldimo stovėdama prie lango su vaizdu į sodą. Kaip tamsa be garso apsiaučia vyšnias. Ji apsiaučia paskutinius lapus, ir lapai ne priešinasi tamsai, bet kuždėdami ją priima. Jau pavargusi, dienai beveik baigiantis, dar tiek reikia nuveikti iki gulantis, vaikai susirangę svetainėje, šis poilsio akimirkos jausmas prie stiklo. Žvelgia į temstantį sodą ir trokšta susilieti su šia tamsa, išeiti laukan ir sugulti su ja, atsigulti tarp nukritusių lapų ir leistis užliejamai nakties, paskui nubusti su aušra ir pakilti atnaujintai atėjusio ryto. Bet beldžia. Ji girdi, kaip į mintis prasiskverbia skardus, atkaklus barbenimas, kiekvienas smūgis toks pritvinkęs beldėjo, kad ji net susiraukia. Tuomet ir Beilis ima belsti į stiklines virtuvės duris, šaukia ją: mama! - rodo į koridorių nepakeldamas akių nuo ekrano. Eilišė pajunta, kad kūnas juda koridoriaus link su kūdikiu rankose, ji atveria laukujes duris ir priešais verandos stiklą tamsoje beveik beveidžiai stovi du vyrai. Ji įžiebia verandos šviesą ir vyrai yra akimirksniu atpažįstami iš to, kaip stovi, šaltas nakties oras, regis, atsidūsta, kai ji atitraukia slankiąsias verandos duris, priemiesčio tyla, lietus beveik be žodžių krenta į St Laurence gatvę, ant juodos mašinos, stovinčios priešais namą. Regis, tie vyrai atneša nakties jausmą. Ji stebi juos iš už savo pačios apsauginio jausmo, jaunesnis kairėje klausia, ar vyras namie, ir kažkaip taip pažvelgia į ją atsainiomis, bet priekabiomis akimis, kad jai pasirodo, jog jis mėgina pastverti kažką jos viduje. Akimirksniu ji pasižvalgo po gatvę, mato vienišą pėsčiąjį su šuniu ir skėčiu, lietuje linguojančius gluosnius, didelio televizoriaus ekrano atšvaitus Zajacų name kitapus gatvės. Tuomet susizgrimba, kone nusikvatoja, toks universalus kaltės refleksas, į duris pabeldus policijai. Benas ima bruzdėti glėbyje, ir vyresnis civiliškai apsirengęs policininkas jai dešinėje žiūri į vaiką, jo veidas, regis, sušvelnėja, todėl ji kreipiasi į jį. Ji žino, kad jis irgi tėvas, tokie dalykai visada žinomi, o anas vaikinas tikrai per jaunas, per daug tvarkingas ir stamantrus, ji pradeda kalbėti ir pati išgirsta, kaip balsas staiga suvirpa. Jis netrukus grįš, po kokios valandos, ar norėtumėt, kad jam paskambinčiau? Ne, nebūtina, ponia Stak, kai jis grįš, malonėkite paprašyti jo kuo greičiau mums paskambinti, štai mano kortelė. Prašom mane vadinti Eiliše, gal galiu aš pati kuo nors jums padėti? Deja, ne, ponia Stak, tai jūsų vyro reikalas. Vyresnis civiliškai apsirengęs policininkas plačiai šypsosi vaikučiui ir akimirką ji stebi raukšleles jam palei burną, tai veidas, gadinamas rūstybės, netinkamas tokiam darbui. Nėra ko jaudintis, ponia Stak. Kodėl turėčiau jaudintis, Garda? Taip, tiesa, ponia Stak, nenorime ilgiau jūsų gaišinti, dar nepakankamai sušlapome šį vakarą skambinėdami į duris, bus nelengva išdžiūti prišildytoje mašinoje. Ji užstumia verandos duris laikydama rankoje kortelę ir žiūri, kaip abu vyrai grįžta į mašiną, žiūri, kaip mašina slenka gatve, sustoja prie sankryžos, o užpakaliniai žibintai sužimba ryškiau, primena dvi švytinčias akis. Ji vėl pažvelgia į gatvę, ten vėl vakaro ramuma, koridoriuje karšta, parėjusi vidun uždaro laukujes duris, o tada akimirką stovi apžiūrinėdama kortelę ir supranta, kad sulaikė kvapą. Dabar tas jausmas, kad kažkas įėjo į namus, ji nori paguldyti kūdikį, nori pastovėti ir pagalvoti, kadangi kažkas stovėjo su dviem vyrais ir neprašytas užėjo į koridorių, kažkas beformis, bet juntamas. Justi, kaip jis nepatenkintas sliūkina greta jos, kai eina į svetainę pro vaikus, Molė laiko pultelį Beiliui virš galvos, jo rankos makaluojasi ore, jis atsigręžia į ją ir maldauja žvilgsniu. Mama, pasakyk jai, kad vėl įjungtų mano laidą. Eilišė uždaro virtuvės duris, paguldo vaiką į sūpuokles, pradeda kraustyti nuo stalo kompiuterį ir dienoraštį, bet sustingusi užsimerkia. Atsiveja tas jausmas, įėjęs į namus. Ji pažvelgia į telefoną, paima, ranka dvejoja, nusiunčia žinutę Lariui, vėl atsiduria prie lango ir žiūri laukan. Temstančio sodo dabar nebesinori, nes toji tamsa įėjo ir į namus. Laris Stakas vaikšto po svetainę su kortele rankoje. Susiraukęs dėbso į ją, tada padeda ant kavos staliuko ir papurto galvą, vėl klesteli į krėslą, ranka įsitveria barzdos, o ji tylėdama stebi jį, vertina kaip pratusi, sulaukęs tam tikro amžiaus vyras augina barzdą ne tam, kad taptų vyru, bet tam, kad atsitvertų nuo jaunystės, ji vos prisimena jį švariai nusiskutusį. Stebi, kaip jo kojos ieško šlepečių, regis, jis galvoja apie ką kita, kol kakta įsitempia ir veidą perkreipia vypsnys. Jis pasilenkia ir vėl paima kortelę. Tikriausiai niekis, sako. Ji kinkuoja vaiką ant kelių, įdėmiai jį stebi. Sakyk, Lari, kaip gali būti niekis? Jis atsidūsta ir atgalia ranka persibraukia lūpas, pakyla iš krėslo, ima ieškoti ant stalo. Kur padėjai laikraštį? Jis žingsniuoja po kambarį, žiūri, bet nemato, laikraštis gal jau pamirštas, jis ieško kažko savo paties minčių šešėlyje ir niekaip neaptinka. Tada atsigręžia ir tiriamai nužvelgia žmoną, krūtimi žindančią kūdikį, ir toks reginys jį guodžia, gyvenimo jausmas, sutrauktas į vaizdinį, visiškai priešingą piktai valiai, protas ima vėsti. Jis prieina prie jos, ištiesia ranką, bet vėl atitraukia, jai klausiamai pažvelgus į jį. Garda nacionalinės tarnybos biuras, sako ji, GNTB, tai neįprasta, ne koks eilinis policijos tyrėjas prie durų, ko jie iš tavęs nori? Jis parodo į lubas, - gal tu tyliau vieną kartą? Žengia į virtuvę grieždamas dantimis, atverčia šalia kriauklės apverstą stiklinę ir atsuka čiaupą, žvelgia kiaurai savo atspindį į tamsą, vyšnios senos ir netrukus ims pūti, galbūt pavasarį teks kirsti. Godžiai atsigeria, tada grįžta į svetainę. Klausyk, sako, balsas beveik akyse virsta kuždesiu. Esu tikras, paaiškės, kad tai tik niekis. Kalbant jo tikėjimas išslysta, tarsi jis būtų susipylęs tą išgertą vandenį į rieškučias. Ji žiūri, kaip jis vėl krenta į krėslą, kūnas suglebęs, ranka automatiškai junginėja televizoriaus kanalus. Atsigręžęs jis mato, kad yra įkalintas žvilgsniu, tada pasilenkia ir atsidūsta, pešteli barzdą, lyg norėtų nusiplėšti nuo veido. Klausyk, Eiliše, juk žinai, kaip jie dirba, ko jiems reikia, jie renka informaciją, dar diskretiškai, ir, matyt, reikia vienaip ar kitaip jos jiems suteikti, neabejotinai kurpia bylą prieš kokį nors mokytoją, todėl logiška, kad nori pasikalbėti su manim, perspėti mus, galbūt prieš areštą, klausyk, ryt ar poryt jiems paskambinsiu ir sužinosiu, ko nori. Ji stebi jo veidą, jusdama kažkokią nesatį savo būties centre, protas ir kūnas trokšta miego viršenybės, po akimirkos ji lips viršun, vilksis naktinius, skaičiuos valandas, kol kūdikis nubus pažįsti. Lari, sako ji ir mato, kaip jis atšlyja, tarsi ranką būtų nukrėtusi elektra. Jie sakė paskambinti kuo greičiau, paskambink dabar pat, numeris kortelėj, parodyk, kad neturi ko slėpti. Jis susiraukia, o tada lėtai atsidūsta, tarsi regėdamas prieš save ką nors stūksant, atsigręžia ir pažvelgia tiesiai į ją, net prisimerkęs iš pykčio.","Leidykla VAGA pristato Paulo Lyncho distopinį romaną „Pranašų giesmė"", kurioje pasakojama apie motinos Eilišės Stak kovą išgelbėti savo šeimą Airijos Respublikai grimztant į totalitarizmą. Romane vaizduojama tamsi ir bauginanti ateitis, kurioje kraštutinė dešinioji partija įveda nepaprastąsias teises, o pagrindinė veikėja susiduria su siaubu ir neviltimi bandydama apsaugoti savo artimuosius."
"Renginių organizatorė Rasa Barauskaitė kalbą apie grožį ir ilgaamžiškumą pradeda patarimu iš patirties - daug laiko leisti gryname ore: tai padeda ne tik šviesiau mąstyti, bet ir gražiau atrodyti. „Tik reikia žinoti, kur tas oras grynas"", - nusijuokia. Ji nepamiršta ir deguonies terapijos, tinkamų veido kosmetikos priemonių bei profesionalios priežiūros. Be to, Rasa davė patį geriausią grožio patarimą. PASITEISINO. Mano oda visada buvo sausa ir jautri. Įprastai laikausi dermatologės ir profesionalios kosmetologės patarimų, o šiuo metu naudoju „Lycon Cosmetics"" produktus - veido ir dekoltė sričiai skirtus kremus. Bėgant metams išbandžiau įvairiausius veido kremus ir tepu jų negailėdama. Nebijau ir kreminėmis kaukėmis odos maitinti ilgiau, nei parašyta instrukcijoje. Man tai pasiteisino. Labai gera nueiti miegoti švaria ir pamaitinta ne tik veido, bet ir viso kūno oda. Tada ir miegas lengvas! Į rutiną įtraukiau natūralius „Grasole"" maisto papildus - kol kas nieko geresnio neradau. Tikiu, kad odos būklė priklauso ir nuo kūno svorio. Jeigu džinsų saga neužsisega, ne tik blogai jausiesi, bet ir matysi tai veide.","Rasa Barauskaitė dalijasi grožio ir ilgaamžiškumo patarimais, pabrėždama gryno oro svarbą, deguonies terapiją, tinkamą kosmetiką ir natūralius maisto papildus, o jos patirtis rodo, kad tinkama priežiūra ir sveikas kūno svoris teigiamai veikia odos būklę."
"Užsienio spauda tvirtina, kad po trijų metų BMW gali pristatyti į lenktynių trasas orientuotą M4 kupė versiją. Tai būtų kažkas panašaus į M3 GTS (E92) modelį - ekstremaliausią gamyklinį (E92 kėbulo) M3. Šis sportinis automobilis nuo įprastų M4 išsiskirtų mažesniu svoriu, kitokiais pakabos elementų nustatymais ir padidinta 3,0 litrų „twin-turbo"" variklio galia. Salone turėtų būti sumontuotos sportinės lovio formos sėdynės, verstos odos vairas, o galbūt vietos atsirastų ir saugos lankams. Baziniai M4 turėtų sverti kiek mažiau nei pusantros tonos, tačiau ambicingi vokiečiai galimos GTS versijos svorį gali sumažinti dar šimtu kilogramų. „E46 M3 svėrė 1495 kg, tuo tarpu itin greitas M3 CSL - 100 kilogramų mažiau. Potencialo mažinti mašinų svorį tikrai yra"", - tvirtina neįvardijamas BMW M divizijos darbuotojas. Negana to, M divizijos atstovas teigia, kad prikišinėti i serijos gamoje naudojamų medžiagų tendencijas yra neteisinga. „Mes pirmieji pradėjome naudoti anglies pluošto detales - tik dabar i serijos modeliuose galite rasti tas pačias medžiagas.""","Po trejų metų BMW gali pristatyti lenktynėms skirtą M4 kupė versiją, panašią į ekstremalųjį M3 GTS (E92), su lengvesniu svoriu, galingesniu varikliu ir sportinėmis salono detalėmis. BMW M divizijos atstovai pabrėžia, kad anglies pluošto technologijas naudoja jau seniai, prieš pradedant jas"
"Kaip rašoma portale „Parents"", pastaraisiais metais plinta naujas būdas, kuriuo paaugliai bendrauja su savo tėvais ir artimaisiais ir kuris, atrodo, padeda įveikti emocinį barjerą - sieną, į kurią paauglystėje dažnai atsitrenkia (o kartais - ir ilgai galvas tranko) tėvai ar kiti paaugliams artimi saugusieji. Anglų kalba tai vadinama „pebbling"" - iki šiol šis terminas psichologijoje dažniausiai vartotas, kalbant apie romantinius santykius. Visgi pastaruoju metu jis persikėlė ir į kitų tipų santykių, taip pat ir tėvų bei vaikų. Terminas „pebbling"" kilo iš Antarktidoje gyvenančių pingvinų gentainių veiksmų, kai jie vienas kitam paduoda akmenis, taip išreikšdami savo meilę. Akmenys yra simboliai noro kartu susikurti lizdą. Toks gestas - tarsi romantiška poelgis, kurį pingvinas padaro kitam pingvinui, paprastai - patinas patelei. 123RF.com nuotr./Įsimylėję pingvinai Kaip tai pasireiškia žmonių santykiuose? „Parents"" teigimu, tai reiškia mažus meilės ar prieraišumo ženklus, kurie dovanojami draugui ar mylimam žmogui ir kurie, jūsų manymu, jam patiktų. Kalbant apie tėvus ir paauglius, tai dažnai būna memai, GIF'ai arba socialinės žiniasklaidos vaizdo įrašai, kuriuos vieni kitiems siunčia vaikai ir tėvai, norėdami praskaidrinti dieną ir taip netiesiogiai parodyti, kad šis žmogus jums rūpi, kad jūs apie jį galvojate. Kodėl tai gali teigiamai veikti tėvų ir paauglių santykius? Jei svarstote, kodėl vaikai socialiniuose tinkluose siuntinėja begalę memų ir vaizdo įrašų vieni kitiems, esate ne vieni. Tačiau ekspertai teigia, kad ""pebbling"" socialinėje žiniasklaidoje tapo būdu paaugliams užmegzti ryšį, sustiprinti tarpusavio santykius ir parodyti prieraišumą. Shutterstock nuotr./Paauglystė Pasak paauglių psichologės ir paauglio mamos dr. Cameron Caswell, toks procesas yra naudingas tiek gavėjui, tiek ir siuntėjui - abiems sukelia teigiamą cheminę grandininę reakciją smegenyse: „Kai kažką sau įdomaus ar mielo siunčiate savo vaikui (arba priešingai - vaikas siunčia tėvams), jūsų smegenyse išsiskiria dopaminas - neuromediatorius, susijęs su malonumu ir motyvacija. Jausdamasis pripažintas ir įvertintas, gavėjas taip pat patiria dopamino antplūdį."" Be to, kaip pažymi dr. C.Caswell, taip prieraišumas parodomas per apčiuopiamą dalyką. „Kai gavėjo veide matote džiaugsmą po jūsų rūpestingo gesto, jūsų smegenyse išsiskiria oksitocinas. Šis hormonas skatina pasitikėjimo, empatijos ir ryšio jausmus"", - sako ekspertė. Pasak jos, kuo dažniau vieni kitiems siųsite vaizdelius, memus ar GIF'us, tuo geriau jausitės ir stiprinsite tarpusavio ryšį. „Taip susikurs gerumo procesas, kurį abiems pusėms norėsis tęsti"", - tikino paauglių psichologė. Mokslininkai atkreipia dėmesį, jog „pebbling'as"" nėra naujas dalykas - jį, bendraudami tarpusavyje ir su artimaisiais, seniai naudoja ir neuroįvairūs žmonės, pvz., esantys autizmo spektre, kuriems sudėtinga žodžiais įvardinti jausmus, taip pat juos suprasti. Konkretūs vaizdeliai jiems kur kas aiškesni ir leidžia patiems paprasčiau iškomunikuoti bei parodyti savo vidinę būseną. Tiesa, kaip ir visur, naudojant „pebbling'ą"" nereikėtų perlenkti lazdos. Kitaip tariant, norėdami parodyti dėmesį ir meilę savo vaikams neturėtumėte jų naudojamų susirašinėjimo programėlių užkimšti jums mielais ar juokingais memais arba vaizdeliais. Nuo ko pradėti? Jei auginate paauglį, nuo kurio jus ima skirti emocinė siena, verta išbandyti „pebbling"" metodą - psichologų teigimu, tai tikrai gali būti būdas tėvams užmegzti ryšį su paaugliais taip, kad jie jaustųsi smagiai ir būtų vertinami. Kaip tai padaryti? Naujausiame „Instagram"" vaizdo įraše dr. C.Caswell pataria, kaip „pebbling'ą"" galima naudoti siekiant užmegzti ryšį su įvairaus amžiaus vaikais. Ji rekomenduoja taikyti įvairias strategijas. Pavyzdžiui, tėvai gali siųsti vaikams juokingus memus, „TikTok"" ar „YouTube"" vaizdo įrašus, kurie atitinka jų humorą ar pomėgius. „Jei prie šių įrašų pridėsite trumpą asmeninę žinutę, sulauksite to paties iš savo vaikų"", - sako ji ir priduria, kad „pebbling'as"" gali būti ir įdomūs straipsniai, dokumentiniai filmai, serialai, taip pat citatos. Taip netiesiogiai (nemoralizuodami ir nevartodami posakių „mano laikais..."") pasieksite savo vaikus ir parodysite, kad matote juos ir įsiklausote į tai, kuo jie gyvena.","Pastaruoju metu populiarėja naujas paauglių ir tėvų bendravimo būdas „pebbling“, kai siunčiami memai, GIF'ai ar vaizdo įrašai, padedantys įveikti emocinę sieną ir stiprinti tarpusavio ryšius. Psichologų teigimu, toks komunikacijos būdas skatina teigiamas emocijas, stiprina pasitikėjimą bei empatiją ir gali būti ypač naudingas bendraujant su neuroįvairiaisiais žmonėmis."
"Ši piligriminė kelionė man buvo ne pirma. Esu keliavęs su Taize piligrimais į Portugaliją, esu nuėjęs Camino Lituano kelią, tačiau pastaroji kelionė buvo kitokia. Lėktuve skaičiau Giedrės Jankevičiūtės ir Julijos Rėklaitės knygą „Devyni pasivaikščiojimai po Romą"" ir į galvą dėjausi vietas, kurias greičiausiai aplankysime. Esu anksčiau lankęsis ir Romoje, tačiau pažintiniais tikslais. Roma - tai miestas muziejus po atviru dangumi. Kur dursi, visur dvelkia istorija, visur iš po žemių styro antikiniai griuvėsiai, apie kuriuos prirašytos knygos. Esu anksčiau lankęsis ir Romoje, tačiau pažintiniais tikslais. Kuomet keliauji su piligrimine intencija, viskas kiek kitaip. Susipažinau su Jubiliejinių metų istorija, nors dar prieš išvykdamas apie tai mažai ką težinojau. Asmeninio archyvo nuotr./Trevi aikštės fontanas Senovės žydų Jubiliejiniai metai vadinti yōbēl, „avino"" metais, nes šventė buvo skelbiama avino rago garsu, tai buvo šventieji metai. Mozės įstatymas numatė, kad šiuo laikotarpiu žemė, kurios vienintelis savininkas yra Dievas, turi grįžti buvusiam savininkui, o vergai privalo atgauti laisvę. Pradžioje jie buvo kas 100 metų, vėliau šie metai švęsti kas 50 metų. Paulius II tarpjubiliejinį laikotarpį nustatė kas 25 metus, o 1475 m. naujus Šventuosius metus šventė Sikstas IV. Nuo tada eiliniai jubiliejai buvo rengiami reguliariai. Popiežius Jonas Paulius II 1998 m. paskelbė Didįjį 2000 metų jubiliejų. Dalyvauti žmogui Jubiliejiniuose metuose yra nemažas iššūkis, kitos šventės gali ir nebesulaukti... Tūkstančiai turistų keliauja aplankyti šios vietos. Krikščionybė užgimė Palestinoje, kuri priklausė Romos imperijai todėl ir apaštalas Petras savo paskutinius gyvenimo metus praleido Romoje, čia ir buvo nukryžiuotas. Roma iš pagoniškos transformavosi į pasaulio krikščionybės centrą. Ant apaštalo kapo vėliau iškilo Šv. Petro bazilika. Tūkstančiai turistų keliauja aplankyti šios vietos, tačiau viena yra būti turistu, kita - piligrimu. Pirmasis mums žinomas piligrimas greičiausiai buvo Mikalojus Kristupas Radvila Našlaitėlis, XVI a. aprašęs savo patirtus įspūdžius knygoje „Kelionė į Jeruzalę"". Apie piligrimines keliones yra išleista daugybė knygų, jos visos yra skaitomos, o piligrimai nenustoja keliauti vienais ar kitais maršrutais. Asmeninio archyvo nuotr./Prie Maggiore bazilikos Keliaujama ne vien tikėjimo sumetimais, ieškant savęs ar pasaulio pažinimo. Keliaujama norint patirti tai, ko kasdieniniame gyvenime nesurandame, norint pajusti žmogaus trapumą, laikinumą ir atsivertimą į kitą, tobulesnį gyvenimą. Septynios didžiosios žmogaus nuodėmės: puikybė, godumas, pavydas, gašlumas, rūstumas, rajumas, tingumas, - jos nuolatos mus kamuoja, todėl ir leidžiamės į kelią, bandydami jų atsikratyti. Roma vadinama amžinuoju miestu, jos pažinimas - ilgas ir lėtas, jis teikia daug džiaugsmo ir malonumo, bet reikalauja ir pastangų. Ji gyvena kitoje laiko dimensijoje nei mes ir nelabai skuba atsiversti šiuolaikiniam žmogui, - rašoma knygoje „Devyni pasivaikščiojimai po Romą"". Vieną iš knygos pašnekovų Saulių Augustą Kubilių - Stasio Šilingo vaikaitį, lankiau 2013 m. Vatikano radijuje, buvo įdomus susitikimas. Katakombos paženklintos pirmųjų krikščionių kankinyste, tai jų laidojimo vieta. Tikriausiai nė viename pasaulio mieste nerasime tiek šventųjų relikvijų, kiek jų yra Romoje. Šv. Sebastijono katakombos, vienos iš 64 esančių Romoje, išsidėsčiusios prie istorinio Via Appia kelio į Romą. Šiame kelyje, sakoma, Šv. Petras eidamas sutiko Mokytoją... Katakombos paženklintos pirmųjų krikščionių kankinyste. Malda katakombose yra kitokia, prasmingesnė ir gilesnė, nes ji sklinda po žeme, jos aidas po vulkaninės kilmės uolienos tufo labirintus mus tarsi nukelia į pirmuosius krikščionybės metus. Dar išskirtinis momentas, kad ekskursiją vedė Romoje gyvenantis lietuvis Donatas Atkočiūnas. Neatsitiktinai viršuje virš šių katakombų, Šv. Sebastijono bazilikoje, kabo vilnietiškas Gailestingojo Jėzaus paveikslas, kurį bažnyčiai padovanojo Vilniaus mitropolitas arkivyskupas Gintaras Grušas. Asmeninio archyvo nuotr./Villa Lituania Aukštas romėnų kultūros ir intelekto lygis jiems leido žavėtis žudymo menu, puoselėjmu gladiatorių kovomis, ir tai buvo pramoga. Krikščionių dogma išreikšta Dekaloge - nežudyk, buvo prieštaraujanti Romos piliečių sampratai. Tikriausiai ir dėl to krikščionys pradžioje buvo persekiojami. Pasėta velnio sėkla gaji ir šiandien - karai, vykstantis pasaulyje, akivaizdžiai mums demonstruoja, kad penktas Dievo įsakymas žmonijos ignoruojamas. Ši bažnyčia laikoma pirmuoju pasaulyje barokiniu pastatu. Romoje ieškau ir lietuviškų ženklų, o jų yra nemažai. Il Gesu (Švč. Jėzaus Vardo bažnyčia), kur vyko pirmosios lietuvių Jubiliejinių metų Šv. Mišios, palaidotas Jurgis Radvila (1556-1600 m.), 27 metų tapęs pirmuoju Lietuvos kardinolu. Ši bažnyčia laikoma pirmuoju pasaulyje barokiniu pastatu. Italijoje gimęs barokas vėliau turėjo įtakos Vilniaus ir visos Lietuvos Didžiosios Kunigaikštystės architektūrai. Prieš iškilmes, ambasadorė prie Šventojo Sosto Sigita Maslauskaitė-Mažylienė atvykusiems lietuvių piligrimams pasakojo apie šios bažnyčios išskirtinumą ir jėzuitų reikšmę Europos kultūrai ir istorijai. Šioje bažnyčioje palaidotas ir šv. Ignacas Lojola, kuris 1540 m. įkūrė Jėzaus draugiją, o jau 1569 m. pirmieji jėzuitai atvyko į Lietuvą. 1579 m. jie įkūrė akademiją, kuri greitai tapo Vilniaus universitetu. „Villa Lituania"" - kitas lietuvybės židinys, kurį žūtbūt norėjau aplankyti. Buvau perspėtas, kad reikia iš anksto suderinti vizitą, nes patekti į vidų nebus lengva. Tikėjausi sėkme, nes pajauta kuždėjo, jog tai pavyks. Popiežiškoji lietuvių Šv. Kazimiero kolegija Romoje įkurta 1946 m. ji vaidino svarų vaidmenį okupacijos metais ir taip pat tapo pasaulio lietuvių susitikimo centru. Čia prieglobstį nuo sovietinės priespaudos rado daugybė klierikų iš Lietuvos, galėję laisvai tęsti savo mokslus katalikiškuosiuose Romos universitetuose. 1959 m. kolegija nusipirko greta esantį pastatą „dvynį"" ir įkūrė svečių namus bei pavadino senosios ambasados garbei „Villa Lituania"". Atvykus, ant vienos iš pilaitės bokštų, pamatau Vytį, ant antros - Aušros Vartų Dievo Motinos atvaizdą. Asmeninio archyvo nuotr./Basilica di Santa Maria Maggiore Svečių namai „Villa Lituania"" šiandien uždaryti, čia vyksta remonto darbai, o kaip patekti į Šv. Kazimiero kolegiją darbininkai pasakyti negalėjo. Iš penkto karto, apsukus ne vieną ratą aplink pastatus, pagaliau pastebėjome ant durų vos įskaitomą užrašą ir paspaudėme skambutį. Svečių namai „Villa Lituania"" šiandien uždaryti, čia vyksta remonto darbai. Atidarė italė ir pamačiusi mūsų akreditacines korteles įsileido. Aprodė koplyčią, patalpas ir kiemą, kur lietuviai klierikai šalia įrengto Lurdo meldžiasi. Gavau netgi kolegijos spaudą į kelionės dienoraštį. Netrukus čia sutikome ir Doveikavos parapijos vikarą kunigą Eligijų Žakį. Jis atlydėjo piligrimus į Romą iš Kauno ir užsuko į kolegiją, kurioje kadaise mokėsi. Ypatinga akimirka, suteikusi mums didelio džiaugsmo. Devizas: „Belskite ir bus atidaryta"" pasiteisino. Šioje kelionėje sužinojau, ką reiškia praeiti per Didžiųjų Romos bazilikų Šventąsias duris, kurios atidaromos tik Jubiliejiniais metais. Tai yra svarbus katalikų tikėjimo aktas, ypač per Šventuosius metus, kuriuos skelbia popiežius. Tai simbolizuoja atsivertimą, dvasinį atsinaujinimą ir Dievo gailestingumo patyrimą. Simbolinė durų prasmė - durys atspindi Kristų, kuris sakė: „Aš esu vartai. Kas per mane eis, bus išgelbėtas"" (Jn 10, 9). Perėję pro šias duris tikintieji gali gauti visuotinius atlaidus. Praėjimas pro Šventąsias duris yra ne tik fizinis veiksmas, bet ir dvasinė kelionė, skatinanti tikinčiuosius atgailauti, pasitikėti Dievo malone ir gyventi pagal Evangelijos vertybes. Asmeninio archyvo nuotr./Bokštas su Vyčiu Piligriminę kelionę į septynias bažnyčias XVI a. sumanė Šv. Pilypas Neris ir tai yra viena seniausių Romos tradicijų. Apie 25 km ilgio piligriminė kelionė vingiuoja per miestą, pasiekia Romos kaimų vietoves, katakombas ir kai kurias didingas Romos bazilikas. Tai Šv. Jono Laterano, Šv. Pauliaus už miesto vartų, Švč. Mergelės Marijos Didžioji ir Šv. Petro bazilika Vatikane. Be didžiųjų, yra ir mažosios bazilikos, tai Šv. Lauryno už miesto sienų, Šventojo Kryžiaus Jeruzalėje ir Šventojo Sebastijono už miesto sienų bazilikos, kurias mes kaip piligrimai aplankėme. Jos visos įspūdingos, kažkuo panašios, tačiau kartu ir skirtingos. Vatikano bazilika buvo pastatyta virš vietos, kurioje senovėje Romoje slapta rinkdavosi pirmieji krikščionys. Tenka viską pasižymėti, nes kuomet per dieną paeiliui aplankai kelias bažnyčias, visi įspūdžiai susilieja į vieną akvarelę. Užsirašau įspūdžius, renku visų bazilikų antspaudus, po Šv. Mišių gaunu lietuvių vyskupų autografus, belieka gauti tik kardinolo Rolando Makricko. „Autografų nedalinu"", - atšauna garbusis kardinolas. Ką darysi, ne, tai ne... Jeigu būtų gyvas apaštalas Petras, tikiu, jis į mano egodokumentikos dienoraštį uždėtų nors kryželį. Vatikano bazilika buvo pastatyta virš vietos, kurioje senovėje Romoje slapta rinkdavosi pirmieji krikščionys. Jie melsdavosi prie kapo, kuriame, kaip tikima, palaidotas šv. Petras - apaštalas, kurį Jėzus pasirinko vadovauti jo Bažnyčiai. Leidžiamės Šv. Petro bazilikoje į požeminę patalpą aplankyti šv. Petro kapo. Man rūpi, kuo greičiau pamatyti lietuvišką koplyčią, kurios pirmojo vizito metu nesuradau. Matome atitvarą, nukreipiantį turistų srautą į viršų, į baziliką. Pagalvojau, kad Aušros Vartų koplyčios nepamatysiu ir šįkart. Grįžtame prie savanorių, tie kviečiasi bazilikos tarnybą, anie sako, kad saugumo sumetimu ji uždaryta. Nenusileidžiame, aiškiname, kad šios dienos skirtos Lietuvos piligrimams, todėl prašome mums koplyčią atverti. Liepia laukti ir eina aiškintis su administracija. „Belskite ir bus atidaryta"" pasiteisino antrą kartą. Asmeninio archyvo nuotr./Jono Pauliaus II kapas Aušros Vartų Gailestingumo Motinos, arba Lietuviškosios, koplyčios įrengimu 1970 m. rūpinosi išeivijos dailininkas Vytautas Kazimieras Jonynas. Koplyčiai parinkta vieta Bazilikos grotose, netoli apaštalo Petro kapo, prie vieno iš keturių piliorių, ant kurių laikosi bažnyčios stogas. Patalpoje sukurta nuotaika susišaukia su katakombų krikščionybe ir Lietuvos istorija. Centrinėje sienoje švyti mozaikinis su metalo elementais Vilniaus Aušros Vartų Gailestingumo Motinos paveikslas; rytinėje sienoje įkomponuoti Lietuvos valdovų Mindaugo, Vytauto Didžiojo, Jogailos ir jų statytų pirmųjų šalyje bažnyčių bareljefai. Vakarinėje pusėje - Šv. Kazimiero ir Šv. Juozapato Kuncevičiaus, atvaizdai. Sienos padengtos travertino marmuru iš Romos apylinkių, grindys siekia sudaryti lietuviško audinio įspūdį, ant koplyčios vartų - stilizuotas Vytis. Jo asmenybė mums tampa ypač svarbiu tiltu, jungiančiu Lietuvą ir Ukrainą. Pačioje bazilikoje atrandu šv. Juozapato Kuncevičiaus kapą. Jis yra kilęs iš Ukrainos, o savo kaip vienuolio ir dvasininko pašaukimą atrado ir subrandino būtent Vilniuje, tai jo asmenybė mums tampa ypač svarbiu tiltu, jungiančiu Lietuvą ir Ukrainą. „Gimdė mane Rusia, Lietuva užaugino, o mitrą Polockas davė: krauju Vitebskas sruvo manu"" taip prieš mirtį sakė Juozapatas Kuncevičius. Bazilikoje Jono Pauliaus II ir karaliaus Sobieskio dukterėčios Marijos Klementinos Sobieskos kapavietės taip pat turi lietuviško atspalvio. Asmeninio archyvo nuotr./Piligrimai išvyksta Paskutinę lietuvių piligrimų dieną, nuo Šv. Angelo pilies link Šv. Petro bazilikos su trispalvėmis, chorų giesmėmis ir dūdų orkestru žygiuoja didžiulė minia siekdama praeiti per Šventąsias duris. Pasijuntu tarsi Žemaičių Kalvarijoje per atlaidus. Į Romą atvyko apie 2500 maldininkų iš visos Lietuvos pagerbti Jubiliejnių metų. Per Mišias Šv. Petro bazilikoje arkivyskupas Rino Fisichella, atsakingas už visą Jubiliejų, popiežiaus vardu sveikindamas piligrimus iš Lietuvos, sakė: „Iki pasimatymo kitais metais Vilniuje"". Po šio didžiojo Jubiliejaus, Lietuvoje vyks gana didelis ir tikinčiųjų bendruomenei svarbus įvykis, 2026 m. birželio 7-12 dienomis Vilniuje vyks Pasaulinis Gailestingumo kongresas. Laukiame atvykstant žmonių iš viso pasaulio. Pasijuntu tarsi Žemaičių Kalvarijoje per atlaidus. Leistis į piligriminę kelionę visada yra geras sprendimas ir nesvarbu, kur tu bekeliautum, svarbu, kad ten atrastum šventą vietą, o jeigu tokios neradai, tiesiog blogai jos ieškojai...","Tekstas pasakoja apie piligriminę kelionę į Romą, kur autorius dalyvavo įvairiuose religiniuose renginiuose, lankė svarbias krikščionybės vietas ir siekė gilesnio dvasinio patyrimo. Kelionės metu jis aplankė lietuviškus ženklus, tokie kaip Aušros Vartų Gailestingumo Motinos koplyčia, ir dalyvavo Jubiliejinių metų renginiuose, kurie simbolizavo dvasinį atsinaujinimą ir atsivertimą."
"Antradienio rytą Suomija gyveno panašiomis naujienomis, kaip Lietuva. JAV aukščiausio rango politikų klaida į slaptą pokalbį įjungiant žurnalistą ir J.D.Vance'o pikta replika buvo aprašoma plačiai ir ten, „Yle"" pasakojo apie tūkstančiams pacientų aktualią pusmečio laukimo pas gydytojus problemą, o sporto naujienose dominavo ledo ritulys. Tačiau daug dėmesio buvo skirta ir futbolo rungtynėms Kaune, kur Suomijos ir Lietuvos rinktinių akistata pasaulio čempionato atrankos rungtynėse baigėsi 2:2. Toks rezultatas praskaidrino nuotaiką per 10 tūkst. sirgalių šaltame Dariaus ir Girėno stadione, bet nedžiugino suomių. „Pasirodymas galbūt ir buvo priimtinas, bet lygiosios - mirtinas rezultatas. Suomija neturėtų prarasti taškų prieš žemesnio lygio komandas, - rašė „Iltalehti"". - Ypač ne per rungtynes, kuriose dominavo taip ryškiai nuo pat pradžių."" Suomiams buvo skaudu, nes du greiti įvarčiai turėjo paversti rungtynes sklandžiu pasivaikščiojimu ir trimis taškais, kurie taip reikalingi kelyje link 2026 metų pasaulio čempionato. „2:2 yra didelis nusivylimas po akinančios pradžios. Lietuva buvo visiškai pasimetusi per pirmąsias 20 minučių, bet paskui iniciatyva buvo savo noru palikta geltonmarškiniams"", - dėstė „Iltalehti"". Eriko Ovčarenko / BNS nuotr./Rungtynių akimirka Suomijos žurnalistai siūlė savo skaitytojams ir rungtynių dalyvių citatas. Suomijos rinktinės vartininkas Lukas Hradecky apibendrinimui pirmųjų dvejų rungtynių pasaulio čempionate pasitelkė kinų filosofijos pradus.","Suomijos žiniasklaida aptarė futbolo rungtynes Kaune, kur Suomijos ir Lietuvos rinktinės sužaidė lygiosiomis 2:2, kas nuvylė suomius, tikėjusius lengvos pergalės. „Iltalehti“ pabrėžė, kad Suomija neturėtų prarasti taškų prieš žemesnio lygio komandas, ypač po įspūd"
"Sanatorinio gydymo poveikis žmogaus sveikatai pasireiškia ne tik per fizinį organizmo atsistatymą, bet ir per nervų sistemos reakcijas į skirtingą gydymo trukmę. „Lygindami penkių ir trijų parų sanatorinio gydymo poveikį, turime suprasti, jog ilgesnis gydymas suteikia organizmui daugiau laiko atsistatyti ir įsiklausyti į autonominės nervų sistemos (ANS) siunčiamus signalus. Tuo tarpu trijų parų laikotarpis gali būti per trumpas, kad organizmas spėtų adaptuotis ir pasiekti reikšmingą ANS pokytį"", - komentuoja „Eglės sanatorijos"" medicinos vadovas dr. K.Skauminas. „Eglės sanatorijos"" nuotr./dr. Kestutis Skauminas Sanatoriniu gydymu siekiama teigiamai paveikti širdies ritmą, kraujospūdį, emocinį stabilumą, taip pat sumažinti streso hormonų lygį. Tai ypač svarbu ilgalaikių skausmų, lėtinio nuovargio ar depresijos atvejais, kai smegenų veikla gali būti sutrikusi. Trijų parų gydymas gali būti pakankamas trumpalaikiam simptomų palengvinimui, tačiau neužtikrina ilgalaikio poveikio. Ilgesnis sanatorinio gydymo kursas gali lemti didesnį dopamino, serotonino ir endorfinų kiekį, gerinantį nuotaiką, energijos lygį ir bendrą savijautą. Formuoti naujus įpročius Vienas iš sanatorinio gydymo tikslų - padėti žmogui formuoti naujus, sveikesnius gyvenimo įpročius. Priklausomai nuo pasirinkto įpročio, veikiant sanatorijos aplinkai ar procedūroms, gali atsirasti ilgalaikiai prisiminimai, nes sinapsės tampa ne tik funkciškai aktyvios, bet ir struktūriškai stabilios. „Sinapsių stabilizavimosi procesas prasideda praėjus maždaug penkioms paroms, o per 14 dienų šie ryšiai gali tapti ilgalaikiais ir pastoviais. Tokiu būdu nauji įpročiai tampa natūralia žmogaus kasdienybės dalimi - neuronų tinklai įsitvirtina, todėl tam tikrus veiksmus atlikti tampa lengviau ir natūraliau"", - akcentuoja neuromokslininkas. Per trijų dienų laikotarpį prasideda sinapsių formavimosi procesai, tačiau jie dar būna pradiniai. Neuronai ima dažniau bendrauti, tačiau šie ryšiai vis dar paviršutiniški. Dėl trumpo laikotarpio besiformuojančios sinapsės gali būti trapios ir greitai išnykti, jei stimuliacija nebus tęsiama. „Tuo metu penkių dienų laikotarpis suteikia daugiau laiko neuronams sukurti tvirtesnius ryšius. Dėl ilgesnės stimuliacijos atsiranda daugiau galimybių stiprinti sinapsių aktyvumą ir padaryti neuronų ryšius patvaresnius"", - pažymi dr. K.Skauminas. Jis priduria, kad penkių parų gydymas gali padėti pasiekti gilų psichologinį atsistatymą ir net pagerinti emocinį intelektą, nes pacientas turi daugiau laiko prisitaikyti prie naujų sveikatingumo praktikų ir atkurti vidinę pusiausvyrą. Pokyčiai diena po dienos Gydymo pradžioje vyksta fizinis atsipalaidavimas ir energijos atstatymas, o vėliau stiprėja tiek fizinė, tiek psichologinė nauda. Ilgesnis gydymo laikotarpis leidžia pasiekti gilesnį regeneracijos ir atsigavimo efektą, kuris gali turėti ilgalaikį poveikį sveikatai. „Pirmoji diena dažniausiai skiriama prisitaikymui ir pradiniam poveikiui pajusti. Vyksta organizmo atsipalaidavimas - žmogus ima prisitaikyti prie sanatorijos aplinkos, atsikratyti įtampos. Pirmosios procedūros, tokios kaip masažai, šiltos vonios ar baseinai, padeda atsipalaiduoti raumenims ir sumažinti įtampą. Lengvas fizinis aktyvumas ir sveikatingumo procedūros skatina imuninės sistemos aktyvaciją, o psichologinis poveikis - streso mažėjimą"", - aiškina neuromokslininkas. Antrą dieną poveikis tampa ryškesnis: procedūros leidžia raumenims atsistatyti ir pagerina kraujo apytaką, mažindamos skausmus ar įtampą. Streso hormonų lygis pradeda stabilizuotis, o endorfinai padeda gerinti bendrą savijautą. „Trečią dieną vyksta gilesnis raumenų ir audinių atsistatymas: masažo, vandens terapijos, kineziterapijos ir fizioterapijos procedūros padeda gerinti lankstumą, tonusą, kraujo apytaką ir medžiagų apykaitą. Žmogus pradeda jausti dar didesnį psichologinį atsipalaidavimą, jo motyvacija gerinti sveikatą ir valdyti emocijas stiprėja"", - teigia dr. K.Skauminas. Ketvirtą dieną dauguma pacientų jaučia gilų fiziologinį ir psichologinį atsigavimą, padidėjusį energijos lygį. Atsiranda didesnis psichologinis atsparumas ir pasitikėjimas savimi. Žmogus savo aplinkoje ima pastebėti dalykus, į kuriuos jau seniai nekreipė dėmesio. „Optimali sveikatos atsigavimo būsena pasiekiama po penkių sanatorinio gydymo parų. Šią dieną žmogus jaučiasi optimaliai atsistatęs - raumenų, širdies ir kraujagyslių sistema funkcionuoja efektyviau, sumažėja uždegimų ir skausmo lygis. Psichologiškai jaučiamas vidinis stabilumas ir ramybė, o sveikatos pagerėjimas tampa akivaizdus"", - užbaigia dr. K.Skauminas.","Sanatorinis gydymas teigiamai veikia tiek fizinę, tiek psichologinę sveikatą, o ilgesnis gydymo kursas suteikia geresnius rezultatus, leidžiant organizmui ir nervų sistemai geriau atsistatyti. Penkių dienų gydymas palyginti su trijų dienų kursu skatina gilesnį regeneracijos procesą, padeda formuoti ilgalaikius sveikus įpročius ir užtikrina didesnį emocinį stabilumą bei bendrą gerovę."
"Mikrobiologiniai produktai: jau nebe ateities vizija Viena iš sparčiausiai augančių biotechnologijų sričių - mikrobiologiniai produktai, tokie kaip biostimuliantai. Tai nėra tolima ateities vizija, o jau šiandien aktyviai naudojama priemonė, leidžianti ūkininkauti efektyviau, tvariau ir gauti gausesnį derlių. Tai tarsi bilietas į traukinį, kuris jau pajudėjo - ar spėsite į jį įšokti? Pasaulinės tendencijos rodo augantį poreikį Šią tendenciją patvirtina ir pasauliniai duomenys. Vokietijoje mikrobiologinių produktų rinka agrosektoriuje kasmet auga 10-15 proc., o Estijoje per pastaruosius penkerius metus jų naudojimas padvigubėjo. Brazilijoje, vienoje didžiausių žemės ūkio produktų gamintojų pasaulyje, 2023 m. buvo užregistruota apie 200 naujų mikrobiologinių produktų. Tai aiškiai rodo, kad mikrobiologiniai produktai tampa vis svarbesne žemės ūkio dalimi visame pasaulyje. Lietuviškos inovacijos - globalioje rinkoje Ir šioje srityje Lietuva nenusileidžia pasaulio lyderiams. Mūsų šalyje veikia bent trys stiprūs mikrobiologinių produktų gamintojai, kurių produktai yra vertinami ne tik Lietuvoje, bet ir užsienyje. Šių įmonių sėkmė - puikus įrodymas, kad lietuviškos inovacijos gali būti konkurencingos globalioje rinkoje. „Džiaugiamės, kad Lietuvoje turime stiprių biotechnologijų įmonių, kurios kuria ir gamina aukštos kokybės mikrobiologinius produktus. Tai ne tik prisideda prie tvaresnio ūkininkavimo, bet ir stiprina Lietuvos, kaip inovatyvios šalies, įvaizdį, bei leidžia ūkininkams džiaugtis gausesniu derliumi"", - teigia Justinas Taruška, „Nando"" vadovas. Atstovų nuotr./Justinas Taruška Tarptautinis pripažinimas - kokybės garantas „Nando"" ir „Bioenergy LT"" - produktai yra eksportuojami į daugybę pasaulio šalių, o jų kokybę patvirtina tarptautiniai sertifikatai, tokie kaip ECOCERT, FiBL, OMRI ir kiti. „Pastaraisiais metais stebime spartų ekologiškų ir mikrobiologinių produktų paklausos augimą. Tai pasaulinė tendencija, rodanti, kad ūkininkai vis labiau vertina tvarius ūkininkavimo būdus ir siekia didesnio derlingumo. Džiaugiamės, kad mūsų kuriami produktai ne tik duoda apčiuopiamą naudą Lietuvos ūkiams, bet ir yra vis plačiau naudojami užsienio rinkose, kur sulaukia augančio pasitikėjimo bei sėkmingai konkuruoja su pasauliniais prekės ženklais"", - teigia „Bioenergy LT"" vadovas Audrius Gegeckas. Atstovų nuotr./„Bioenergy LT"" vadovas Audrius Gegeckas Mikrobiologinių produktų nauda - gausesnis derlius ir sveikesnis dirvožemis Mikrobiologinių produktų ir biostimuliatorių nauda visų pirma pasireiškia didesniu ir kokybiškesniu derliumi. Tačiau, svarbu pabrėžti, jog šie produktai taip pat teigiamai veikia dirvožemio mikroorganizmų įvairovę, didina naudingų bakterijų kiekį, gerina maistinių medžiagų prieinamumą augalams. Tai ilgalaikėje perspektyvoje leidžia sumažinti cheminių trąšų bei pesticidų poreikį, o tai lemia ir mažesnes išlaidas, ir sveikesnį dirvožemį. Taigi, ūkininkai gauna dvigubą naudą - ir didesnį pelną, ir sveikesnę dirvą ateičiai. Lietuva - sėkminga mikrobiologinių produktų kūrėja Apibendrinant galima drąsiai teigti, kad mikrobiologiniai produktai - tai ne ateities, o dabarties sprendimas, leidžiantis ūkininkauti efektyviau, tvariau, atsakingiau ir, svarbiausia, pelningiau. O Lietuvos įmonės sėkmingai konkuruoja šioje srityje, siūlydamos kokybiškus ir tarptautiniu mastu pripažintus produktus, kuriais gali pasikliauti ir Lietuvos ūkininkai.","Mikrobiologiniai produktai, kaip biostimuliantai, tampa esmine žemės ūkio dalimi dėl jų efektyvumo ir tvarumo, o Lietuvos įmonės, siūlančios šiuos produktus, sėkmingai konkuruoja tarptautinėje rinkoje, prisidėdamos prie sveikesnio dirvožemio ir didesnio derliaus."
"Remiantis naujausiais ECMWF modelio skaičiavimais, prognozuojama, kad balandžio temperatūra (standartinė klimato norma: SKN: +7,2 °C ir 37 mm) bus iki 0,5 laipsnių aukščiau normos, o mėnesio kritulių kiekis - iki 15 proc. mažesnis. Panašius rezultatus pateikia kitas (CFSv2) ilgalaikių prognozių modelis. Balandžio mėnesio temperatūra, skaičiuojama, turėtų būti artima daugiametei normai, o kritulių kiekis - iki 20-30 proc. mažesnis nei norma. Apibendrinus, 2025 metų ketvirtasis mėnuo temperatūros atžvilgiu turėtų būti artimas normai, o kritulių - truputį sausesnis nei vidutiniškai. Prognozės rodo, kad šalčiau už normą bus iki balandžio vidurio, o kitus du dešimtadienius bus šilčiau neį įprastai. Žvelgiant į pastaruosius keletą metų, šilti ar netgi labai šilti balandžiai pasitaikė 2019 ir 2023-2024 m., o 2020-2022 m. buvo vėsesni už įprastą vidurkį. Pagal kritulių kiekį daug sausesni už normą buvo 2019-2020 ir 2023 m. balandžiai, drėgnesni nei įprastai - 2022 ir 2024 m., o artimas normai buvo 2021 m. balandis. Tarnyba, įspėja, kad tai yra tik eksperimentinės prognozės, jų patikimumas nėra pakankamai aukštas, todėl svarbūs sprendimai, remiantis jomis, neturėtų būti priimami. Pateikta ilgalaikė prognozė nereiškia, kad visai nepasitaikys labai šaltų ir/ar drėgnų dienų.","Naujausios prognozės rodo, kad 2025 m. balandį temperatūra bus artima normai, tačiau kritulių kiekis gali būti iki 30% mažesnis nei įprastai, tačiau šios eksperimentinės prognozės nėra pakankamai patikimos, todėl svarbūs sprendimai neturėtų būti priimami remiantis jomis."
"Fotobūdelės skandalu išgarsėjusi, socialinių tinklų veikėja Skaistė Mood turi pasiūlymą merginoms. Skaistė kviečia prisidėti prie naujo kūrybinio projekto. Socialiniame tinkle „Instagram"" ji pasidalijo įrašu, kuriame prabilo apie naują performansą ir kvietė merginas, tapti pozityvios idėjos dalimi. „Ieškau drąsių, žavių ir kūrybingų merginų! Jei esi charizmatiška, nebijai kameros ir nori prisidėti - padarykime tai kartu! Kviečiame prisijungti prie performanso, kuriuo siekiu daryti gerą žmonėms ir kurti teigiamą emociją. Ieškome turinio kūrėjų, kurios nori būti dalimi pozityvios, kūrybingos idėjos ir prisidėti prie to, kas paliečia. Jei tai apie tave - susisiek su manimi ir sužinok daugiau! Tavo energija gali įkvėpti"", - socialiniame tinkle „Instagram"" ragino ji. Žmonės.lt primena, kad praėjusią savaitę Skaistė savo dienas leido ligoninėje. Praėjusį trečiadienį į medikų rankas patekusi mergina buvo paguldyta į ligoninę, o pirmoji naktis joje prilygo košmarui. Pasakojant apie išgyvenimus, Skaistės skruostu riedėjo ašaros. Apie skausmais paženklintą naktį ligoninėje Skaistė Mood prakalbo savo socialiniuose tinkluose. Ji pasakojo, kad vienas dalykas ją taip išgasdino, kad daugiau nebegalėjo užmigti ir iki ryto verkė. „Mano naktis buvo belenkaip žiauri, beveik visą naktį nemiegojau. O kai buvau kiek užsnūdusi, sapnavau kažkokias nesąmones. Atrodė kaip haliucinacijos. Net atrodo sunku šnekėti. Sapnavau kažką, žinojau, jog esu sapne, bet iš jo niekaip negalėjau pabusti. O mano telefonas buvo išsikrovęs, tai nežinau, nei kelintą užmigau, nei kada buvau prabudusi. Manau, kad vakare užmigau apie kokią 20-21 valandą. Atrodo, kad taip ilgai miegojau ir man prabus rodėsi, kad jau taip šviesu lauke. Nuėjau į tualetą ir grįžusi pagalvojau, kad dar pamiegosiu, nes jaučiau, kad tuoj vėl užmigsiu. Užmigusi vėl sapnavau nesąmones, o vėliau vėl prabudau apie 2 valandą. Tai žinau, nes buvau išsikvietusi seselę ir jos klausiau kiek valandų, nes maniau, kad jau visai rytas. Vėl prabudusi buvau dėl to, kad vėl norėjau į tualetą, o ten nuėjusi pradėjau viduriuoti krauju… Aš belenkaip išsigandau ir pradėjau visa purtytis. Tada išsikviečiau seselę ir ji pasakė, kad čia nieko tokio. Bet aš labai išsigandau, nes nebuvau nei girdėjusi, kad kažkam tai būtų, nei man pačiai buvo. Paskui tiesiog gulėjau visą laiką ir lingavau į šonus. Belenkiek verkiau, nes viską skaudėjo. Belenkaip skaudėjo pilvą, visą odą. Ir dabar skauda visą odą. Skaistė Mood / Stop kadras","Socialinių tinklų veikėja Skaistė Mood kviečia merginas prisijungti prie kūrybinio performanso, kad kurtų pozityvią atmosferą, tuo pat metu ji dalinasi asmeniniais sunkumais praleidus košmarišką naktį ligoninėje."
"Jau rašėme, kad anksčiausiai vykusiame mače lietuviai panaikino dviejų įvarčių deficitą ir G grupės susitikime sužaidė lygiosiomis 2:2 su Suomija. Kitose šios grupėse rungtynėse Lenkija namuose 2:0 (1:0) pranoko Maltą ir tapo vienvalde lydere. Abu įvarčius antrą pergalę iš eilės įsirašiusiems lenkams, kurie prieš tai 1:0 palaužė lietuvius, mušė Karolis Swiderskis (27 ir 51 min.). Ryškiausia kaimynų žvaigždė Robertas Lewandowskis šįkart gavo papildomo poilsio ir aikštėje pasirodė tik 66 minutę. Standings provided by Sofascore Kiti mūsų kaimynai latviai pirmadienį viešėjo garsiajame Londono „Wembley"" stadione, kuriame stojo į kovą prieš Angliją. Nuostabios progos pradžioje neišnaudoję latviai galiausiai krito prieš Thomaso Tuchelio auklėtinius rezultatu 0:3 (0:1). What a way to score your first goal for @England 🤯 Reece James gives the Three Lions the lead against Latvia with an inch-perfect free-kick 💫 pic.twitter.com/ourrUDJkHH — Premier League (@premierleague) March 24, 2025 Įvarčius anglams mušė Reece'as Jamesas (38 min.), Harry Kane'as (68 min.) ir Eberechi Eze (76 min.). Įdomu, kad tai buvo K grupės lyderių akistata, nes pirmuosius savo mačus buvo laimėję ir anglai, ir latviai. Standings provided by Sofascore Kiti rezultatai: Albanija - Andora 3:0 Bosnija ir Hercegovina - Kipras 2:1 San Marinas - Rumunija 1:5","Lietuvos futbolo rinktinė lygiosiomis 2:2 sužaidė su Suomija, o Lenkija įveikė Maltą 2:0, tapdama G grupės lydere. Tuo tarpu Latvija pralaimėjo Anglijai 0:3 Londone."
"Balandžio 1-ąją socialiniuose tinkluose sunku atskirti, kas tiesa, o kas melas - pokštaudamos garsenybės nevengia pranešti apie savo nėštumus, vestuves ar skyrybas. Į netikrų naujienų pinkles pateko ir šou pasaulio ryklys Arūnas Valinskas. Interneto platybėse pasklido informacija apie tariamas jo ir dainininkės Ingos Valinskienės skyrybas. Antradienį vienas naujienų portalas pranešė žinią, esą po 37-erius metus trukusios santuokos skirtingais keliais suka A.Valinskas ir I.Valinskienė. Žmonės.lt susisiekus su Arūnu, šis negalėjo sulaikyti juoko. „Norėčiau, kad taptų realybe. Man tokie dalykai pakankamai įdomūs ir juokingi, bet netiesa. Nors... Tuoj eisiu, pasakysiu, gal užsinorės skirtis"", - kvatodamas sakė A.Valinskas. Inga ir Arūnas Valinskai Pasiteiravus, ar tokiais juokais nėra „nueinama per toli"", šou pasaulio ryklys patikino, kad jis jau prie visko pripratęs, todėl jį nustebinti ar nuliūdinti yra ypač sunku. „Šiais laikais ko gero nebėra jau kur per toli eiti, yra tik kur per trumpai sugrįžt. Tikrai nepykstu. Jeigu kažkam gali rūpėti sukurti tokį pokštą, kad mes su Valinskiene skiriamės, tai reiškia kažkam iš principo yra skaudu, kad mes vis dar kartu gyvename"", - įsitikinęs Arūnas. Arūnas Valinskas / Gretos Skaraitienės / BNS nuotr.","Balandžio 1-ąją socialiniuose tinkluose pasklido melaginga informacija apie Arūno ir Ingos Valinskų skyrybas, kurią pats Arūnas Valinskas priėmė su humoru, pabrėždamas, kad tokie pokštai jo nenustebina ir neįžeidžia."
"Anot jo, su viena galimai netikras garantijas pateikusia įmone Krašto apsaugos ministerijos Infrastruktūros valdymo agentūra pasirašė sutartį dėl darbų Rūdninkų poligone, tuo metu su kita „Litgrid"" pasirašė ketinimų protokolą dėl elektros kaupimo įrenginių statybos. LRT Tyrimų skyriaus teigimu, įmonėms Lietuvoje buvo siūlomos netikros Kinijos banko „China Merchants Bank"" garantijos, be to, greičiausiai suklastoti ir Italijos kredito bendrovių „ApiFidi"" ir „CommerFidi"" finansiniai produktai. Garantijos Lietuvos rinkoje pradėtos platinti maždaug prieš metus. Kaip žurnalistams sakė klastotes įsigijusių įmonių vadovai, jas platino patikimi draudimo brokeriai, pavyzdžiui, „AonBaltic"" ir „IBG Insurance Group"", nors įsigyti jas nukreipdavo į įmonę „O kas jeigu"" arba kitus platintojus. Pasak Tyrimų skyriaus, apie rinkoje platinamas galimai suklastotas garantijas Lietuvos banką (LB) 2024 metų balandį įspėjo Draudimo brokerių asociacija, tačiau centrinis bankas neįžvelgė teisės pažeidimų ar grėsmės šių paslaugų klientams. Jos vadovo Šarūno Frolenkos teigimu, įtartina buvo tai, jog platintojai siūlė brangią paslaugą už mažą kainą neįvertinus perkančios įmonės finansų ir pajėgumų. Tyrimų skyriaus teigimu, pernai gruodį LB vis dėlto įspėjo rinkos dalyvius apie galimą garantijų siūlytojų sukčiavimą, nors prieš mėnesį tikino, jog tai ne jo priežiūros sritis. Kauno policija pradėjo ikiteisminį tyrimą dėl dokumentų padirbinėjimo ir platinimo, o perkančiosios organizacijos prašo rangovų įrodyti „ApiFidi"", „CommerFidi"" finansinių garantijų patikimumą arba pateikti naujas garantijas.","Lietuvoje atskleista, kad įmonėms siūlytos galimai suklastotos Kinijos ir Italijos bankų garantijos, o centrinis bankas pradžioje neįžvelgė grėsmės, tačiau vėliau įspėjo apie galimą sukčiavimą, tuo tarpu Kauno policija pradėjo tyrimą dėl dokumentų klastojimo."
"Belgrado „Partizan"" ilgai pretendavo į Eurolygos įkrintamąsias kovas, bet galimybės pasiekti pirmąjį dešimtuką apgriuvo pastarosiomis savaitėmis. Serbijos klubas laimėjo tik vieną mačą iš pastarųjų penkių Eurolygoje, o dabar rikiuojasi vienuoliktoje vietoje, laimėjęs 16 kartų ir tiek pat sykių pralaimėjęs. Iki dešimtoje pozicijoje esančio „Paris"" klubo serbams trūksta dviejų pergalių, o iki reguliariojo sezono pabaigos liko du turai. Standings provided by Sofascore „Nedaug priklauso nuo mūsų, - pripažino „Partizan"" treneris Željko Obradovičius. - Mes žaisime iki pabaigos per likusias rungtynes, bet laukia itin sudėtingi varžovai - pirmiausia „Žalgiris"" Kaune, o tada Madrido „Real"" namuose. Mes pirmiausia rūpinsimės rungtynėmis su „Žalgiriu"". „Partizan"" į Kauną atvyks po pergalės Adrijos lygoje, kur nugalėjo Splito komandą. „Žaidėjai turės laisvą dieną, o tada ruošimės keliauti į Kauną, surengę dvi treniruotes, - sakė Ž.Obradovičius, vėl prakalbęs apie „Žalgirį"". - Žaisime prieš komandą, kuri kai kuriose rungtynėse žaidžia labai gerai."" Eurolygos lentelėje tryliktą vietą užimantis „Žalgiris"" praėjusią savaitę prarado paskutines viltis pasiekti įkrintamąsias kovas. Aukščiau užkopti Kauno klubui irgi nebus paprasta, nes 11-12 vietas besidalinantys „Partizan"" ir Milano „Olimpia"" turi po dvi pergales daugiau. Po akistatos su Belgrado ekipa, žalgiriečių lauks paskutinis sezono mačas Eurolygoje Turkijoje su Stambulo „Anadolu Efes"".","Belgrado „Partizan"" prarado galimybes patekti į Eurolygos įkrintamąsias varžybas po nesėkmingų pastarųjų savaičių, o dabar laukia sudėtingos rungtynės su „Žalgiriu“ Kaune ir Madrido „Real“. Kauno „Žalgiris“ taip pat prarado viltis dėl įkrintamųjų, o likusios rungtynės bus daugiau dėl garbės."
"Lietuvos rinktinės nariai į Kauną suvažiavo iš Švedijos, Šveicarijos, JAV ir kitų šalių - beveik visi mūsų šalies garbę ginantys jaunieji ledo ritulininkai šiuo metu žaidžia užsienio klubuose. „Pirmadienį pirmąkart visi susirinkome, tad tempas buvo šiek tiek lėtesnis - daug dėmesio skyrėme mokymuisi. Prieš ir po treniruotės, žiūrėjome vaizdo medžiagą, aiškinomės žaidimo sistemą. Antradienio treniruotė buvo tikrai geresnė - visi jau buvo pabudę, jautėsi daugiau energijos, atsirado greitis. Matėme, ką gali ši komanda"", - kalbėjo Lietuvos U18 ledo ritulio rinktinės vyriausiasis treneris iš Kanados Mario Durocheris po pirmųjų dviejų treniruočių su komanda. „Artimiausiomis dienomis svarbiausia bus susižaidimas, komandinis darbas, bendras žaidimo supratimas. Turime dešimt naujų žaidėjų. Jie jau žaidė šį vasarį Vengrijoje vykusiame tarptautiniame keturių komandų turnyre, todėl mane šiek tiek pažįsta, tačiau reikia perprasti mūsų sistemą - ypač forecheck’ą ir žaidimą gynybos zonoje. Tai - svarbiausi šios savaitės akcentai"", - kalbėjo treneris, akcentavęs, kad iki galutinės komplektacijos dar trūksta kelių atletų, kurie Kauno ledo rūmuose pasirodys vėliau šią savaitę. Treneris taip pat užsiminė, kad trečiadienį numatytas kontrolinis mačas, kuriame bus dirbama su specialiosiomis situacijomis: „Planuojame draugiškas rungtynes su Japonija ir Pietų Korėja - jose koncentruosimės į kiekybines persvaras (power play) ir žaidimą mažumoje (penalty kill), bet man visų svarbiausia - žaidimas gynyboje."" Paklaustas apie lyderius komandoje, M.Durocheris nedvejojo: „Komandos vedliai bus tie, kurie su manimi jau dirbo pastaruosius dvejus metus. Jie puikiai žino, ko iš jų noriu. O naujiems žaidėjams stengiamės padėti kuo greičiau įsilieti - pateikėme jiems žaidimo schemą, dirbame su vaizdo analize, kad jau sekmadienį jie būtų pasiruošę šimtu procentų."" Treneris atvirai įvardijo ir savo tikslą: „Aš čia tam, kad laimėtume. Todėl mane ir pakvietė. Prieš dvejus metus su U18 rinktine iškovojome sidabrą, o dabar turnyras vyksta namuose, nors tikrai nebus lengvas - Prancūzija ir Lenkija yra stiprios ledo ritulio šalys. Lenkai, pavyzdžiui, visus metus treniruojasi kartu. Matėme japonus Vengrijoje - jie labai greiti. Korėja - dar viena komanda, kurios negalima nuvertinti. Estija? Niekada negali žinoti. Tikimės aukšto lygio ledo ritulio - bus įdomu. Aš tikiu, kad būsime tarp lyderių"", - komentarą baigė treneris. Simas Baltrūnas: „Kiekvienas žinome savo vaidmenį"" „Įspūdis geras - visi žaidėjai susirinko su dideliu noru dirbti, parodyti, ką gali geriausio. Ruošiamės čempionatui visu pajėgumu. Nuotaikos geros, visi sveiki ir motyvuoti"", - sako Lietuvos U18 rinktinės vadovas Simas Baltrūnas po pirmųjų treniruočių dienų. Kalbėdamas apie vyriausiąjį trenerį Mario Durocherį ir jo vadovaujamą sistemą, S.Baltrūnas išskyrė du kertinius principus: „Pagrindiniai akcentai - disciplina ir taktika. Jei laikysimės disciplinos ir žaisime pagal taktinį planą, manau, meistriškumo mums tikrai užteks. Viską atlikdami teisingai, turėsime ir gerą rezultatą čempionate namuose."" Pasak lietuvio, kiekvienas trenerių štabo narys turi aiškią rolę: „Mario kuruoja bendrą treniruočių planavimą ir žaidimo viziją. Dovydas Kulevičius su Artūru Katuliu jam padeda ją įgyvendinti. Aš daugiau atsakingas už vartininkų paruošimą, vaizdo medžiagą, treniruočių analizę, priešininkų analizę. Artūras labiau dirba su gynėjais, ypač rungtynių metu. Dovydas - su puolėjais. Mario stebi visą vaizdą aikštėje, vertina situaciją, o tada koreguoja žaidimo planą, pavyzdžiui, po pirmo kėlinio, jei kažkas neveikia. Aš tuo metu ruošiu vaizdo medžiagą, jei reikia, parodome konkrečius momentus žaidėjams. Visi nuolat bendraujame"" S.Baltrūnas pakomentavo ir planą kontrolinėms rinktinės rungtynėms su Japonija. „Pirmiausia norime pasižiūrėti, kaip atrodo mūsų sudėtis, kas su kuo labiau „limpa"" tiek puolėjų, tiek gynėjų grandyse. Norime įvertinti vartininkų sportinę formą. Be abejo, ir pamatyti, ką moka japonai. Šios rungtynės padės pasitikrinti, kaip per dvi dienas pavyko įsisavinti taktines užduotis, kaip jas išpildo žaidėjai, ir ką dar reikia koreguoti"", - pažymėjo rinktinės vadovas. 2025 m. IIHF U18 pasaulio ledo ritulio čempionato I diviziono B grupės turnyras Kauno ledo rūmuose vyks balandžio 13-19 dienomis. Bilietai į Lietuvos rinktinės rungtynes Kaune tirpsta sparčiai. Organizatoriai ragina sirgalius nedelsti - dalis sektorių jau pilnai išparduoti, o didžiausio susidomėjimo sulaukia rungtynės su Prancūzija.","Lietuvos U18 ledo ritulio rinktinė, treniruojama kanadiečio Mario Durocherio, ruošiasi 2025 m. IIHF pasaulio čempionatui, akcentuodama susižaidimą, discipliną ir taktiką. Komanda, susirinkusi iš įvairių šalių, dalyvaus kontrolinėse rungtynėse su Japonija ir Pietų Korėja, siekdama deramai pasiruošti būsimoms varžyboms Kaune."
"Kaip pranešė Lietuvos Aukščiausiasis Teismas, D.Jočienė šias pareigas pradės eiti birželį. Seimas gruodį pritarė, kad D.Jočienė pareigas eitų iki rugpjūčio 31-osios ir po to pradėtų kadenciją 2025-ųjų rugsėjį. Ji skirta vietoje Bendrajame Teisme Lietuvai atstovavusio Rimvydo Norkaus, kuris nuo pernai spalio pradėjo eiti generalinio advokato pareigas ES Teisingumo Teisme. D.Jočienė iki tol LAT dirbo Baudžiamųjų bylų skyriuje. Tuo metu S.L.Kalėdos kadencija turėtų prasidėti nuo kitų metų rugsėjo. Jis ir iki šiol Lietuvai atstovavo ES Bendrajame Teisme. Vyriausybė jų kandidatūras į Bendrąjį Teismą, anksčiau pritarus prezidentui Gitanui Nausėdai ir Seimui, pateikė praėjusių metų pabaigoje. Minėti du teisininkai gavo aukščiausius įvertinimus nacionalinės atrankos metu, kuri vykdyta rugpjūtį baigiantis 26-ių Bendrojo Teismo teisėjų kadencijoms, tarp jų - dviejų, pasiūlytų Lietuvos. Atrankoje dalyvaujantys asmenys turi atitikti sutartyje dėl ES veikimo nustatytus reikalavimus. Bendrojo Teismo nariai parenkami iš asmenų, kurių nepriklausomumas nekelia abejonių ir kurie tenkina aukštoms teisėjo pareigoms keliamus reikalavimus. Bendrąjį Teismą sudaro 54 teisėjai - po du teisėjus iš kiekvienos ES valstybės narės. Jie skiriami valstybių bendru sutarimu šešerių metų kadencijai, dalį teisėjų keičiant kas trejus metus.","D.Jočienė birželį pradės eiti Lietuvos atstovės ES Bendrajame Teisme pareigas, pakeisdama Rimvydą Norkų, o S.L.Kalėdos kadencija prasidės kitų metų rugsėjį. Jie abu buvo aukščiausiai įvertinti nacionalinės atrankos metu, siekiant pakeisti kadenciją baigiančius 26 Bendrojo Teismo teisėjus."
"Laidoje - atviras ir linksmas pokalbis apie tai, kas slypi po juoko kauke. Svečiuose - komikai Laura Dragūnaitė, Viktoras Balykov ir Antanas Kisliakas, kurių humoras neieško lengvų temų, o dažnai paliečia tai, apie ką garsiai kalbėti vis dar nedrąsu. LNK laidoje „Šeškinės 20"" šį trečiadienio vakarą kalbėdami apie roastų etiką, komikai neslepia - juokas kartais žeidžia, bet esmė - kontekstas ir susitarimas. „Patyčios dažniausiai implikuoja, kad tu nelabai gali apsiginti ir, kad tu įsižeidi, o roast‘ai yra speciali erdvė"", - paaiškino Antanas. „Nereikia apsigauti, tai ir yra patyčios. Tiesiog tuo metu, tame kambaryje mes esam susitarę, kad tokios taisyklės. Tai vis tiek yra įžeidimo humoras. Pirma taisyklė, kad turi būti juokinga ir tiek"", - pridėjo Viktoras Balykov. Komikai TV laidoje / Stop kadras „Kai tu roastini, tu nesieki įžeisti žmogaus, tu galvoji, kaip juokingiau padaryti, o kai tu tyčiojiesi, tu nori įskaudinti"", - LNK laidoje „Šeškinės 20"" šį trečiadienio vakarą kalbėjo Laura. Nors roastuose egzistuoja susitarimas, kad viskas yra tik juoko forma, komikai pripažįsta, jog vis dėlto yra temų, kurių geriau vengti. „Gal geriau neliesti tų temų, kurios labai skaudžios žmogui. Tai aš stengiuosi per daug iš to ir nejuokauti, kad nelipti dar labiau žmogui ant žaizdos. Čia dar toks empatijos dalykas"", - pasakojo Laura. Komikai TV laidoje / Stop kadras Anot Antano Kisliako, komikai nėra gyvuliai. „Nėra taip, kad sėdim ir mėgaujamės, kad kažkam skauda ar liūdna. Visą laiką, kad suprastų žmonės, kurie žiūri, mūsų intencija, pirminis tikslas yra prajuokinti."" „Geriausia juokauti apie kažką, kas yra galios pozicijos prieš tave. Ta prasme, ne iš silpnesnio, bet iš stipresnio už tave. Dar vienas dalykas ką tu gali roast‘inti, tai gali save roast‘inti"", - juokėsi Viktoras. Laura Dragūnaitė laidoje „Šeškinės 20"" taip pat papasakojo ir apie savo komikės karjeros pradžią, nes buvo viena iš pirmųjų komikių merginų. Komikai TV laidoje / Stop kadras „Ėjau žiūrėti, kaip kiti juokauja, nusivyliau jais ir galvoju, reikia man eiti. Tu turi ateiti ir parodyti, kad esi juokingas. Pradžia man tada atrodė gerai, bet dabar, kai žiūriu atgal, suprantu, kad nebuvo taip gerai. Buvo truputį ir avanso iš publikos, nes mergina, o tada nebuvo daug tų merginų, tik Vita Žiba ir tada aš atėjau"", - dalinosi Laura. Laidoje buvo diskutuojama ir apie tai, kokią įtaką vaikams daro roastai ir ar tai neskatina patyčių. „Aš manau, mes daug kalbam apie tai, kad čia nėra siekiama tuo įžeisti, kaip tik, darom tiesiog juokingai. Dar kaip tik mokom tuos vaikus, kad į viską reikia paprasčiau žiūrėti, kad tavo kažkokie trūkumai nieko nereiškia, tu pats gali iš jų pasijuokti ir tada niekas prieš tave nieko neturės"", - tikino L.Dragūnaitė. „Iš manęs tyčiodavosi mokykloje, stovyklose ir nebuvo tada jokių roastų, tai čia ne roastų problema"", - atviravo V.Balykov. Komikai TV laidoje / Stop kadras Komikai taip pat išdavė savo paslaptis, kaip gimsta jų bajeriai. „Šiaip reikia pastoviai galvoti ir įjungti radarą. Tiesiog eini, kažkas nutinka ir turi pagalvoti, ar čia juokinga, ar čia pakankamai juokinga. Dažniausiai, kada ateina, tada ateina, nelabai gali prievartą parašyti tą gerą bajerį"", - sakė Viktoras.","Laidoje „Šeškinės 20“ komikai Laura Dragūnaitė, Viktoras Balykov ir Antanas Kisliakas diskutuoja apie roastų etiką, pabrėždami, kad juokas gali būti žeidžiantis, tačiau svarbiausia yra kontekstas ir susitarimas. Jie pasakoja apie savo patirtį komikų karjeroje, aptaria ribas, kurių reikėtų laikytis, bei"
"Lietuvos kino teatruose rodomame Saulės Bliuvaitės filme „Akiplėša"" į paauglystę žengiančios merginos tikisi ištrūkti iš nykaus industrinio rajono tapdamos garsiomis manekenėmis, o tai verčia vis ekstremaliau žaloti savo kūną. Buvusi viena įžymiausių Lietuvos manekenių, vėliau psichoterapeutės profesiją pasirinkusi Aistė Jasaitytė-Čeburiak dalinasi įspūdžiais apie filmą ir svarsto apie grožio standartus. Kartu su 11-os ir 15-os metų dukterimis filmą žiūrėjusi A. Jasaitytė-Čeburiak sako, kad „Akiplėša"" yra edukuojantis filmas. „Po seanso su mergaitėmis pasikalbėjome, kokią didelę kainą žmonės moka mėgindami pritapti prie kitų ir svajodami pamatyti pasaulį - regis, ko tik dėl to nepadarytum. Tai galėjo labai liūdnai pasibaigti, net mirtimi. Pasikalbėjome, kad svarbiausia yra draugystė ir visgi geriau rinktis su draugais žaisti krepšinį. Mergaitės net susigraudino."" Aistė Jasaitytė-Čeburiak su šeima / Asmeninio albumo nuotr. Žiūrovai kalba, kad „Akiplėša"" rezonuoja ir šiuolaikiniams, ir 1990-ųjų ar 2000-ųjų paaugliams, o paklausta, apie ką jai pačiai yra šis filmas, Aistė šypsosi: „Na, aš ir esu tas buvęs 90-ųjų modelis, tad mane liečia ir asmeniškai, sukelia prisiminimus. Tik aš nepasirinkau tokio desperatiško būdo, to nepatyriau. Ir kirminų nerijau, nors apie juos tikrai girdėjau."" „Žinoma, tai nėra mano istorija, nes nepatekau į tokią abejotiną modelių agentūrą. Mano tėtis anuomet kiekvieną sutarčių sakinį skaitė kartu su advokatais, ginčijosi dėl sąlygų ir įgriso tiems užsieniečiams. Tada aš net verkiau ir galvojau, kad jis nori sužlugdyti mano norus pažinti pasaulį"", - juokiasi Aistė, galiausiai vis dėlto išskridusi į savo pirmąją darbinę kelionę į Japoniją. Grožio standartai ir centimetrai Aistė šypsosi prisiminusi, kaip grožio standartai gali priklausyti ne tik nuo laikmečio, bet ir nuo aplinkos, kurioje esi. „Šešiolikos aš buvau vaikas kaip pagaliukas - labai liesa, net per liesa. Valgiau batoną su uogiene, kad tik priaugčiau svorio. Iš manęs mokykloje šaipėsi, kad esu anoreksikė, distrofikė ir nors dar pati nežinojau, ką reiškia šie žodžiai, juos puikiai įsiminiau. O paskui, patekus į modelių pasaulį, visgi pasirodė, kad tai yra mano privalumas - pasirodo, atitinku kažkokius grožio standartus, tad savęs suvokimas labai pasikeitė."" „Bet laikui bėgant tas centimetrų matavimas įgrįso - matydavau, kaip mano draugėms vis sakydavo, kiek jos turi numesti. O vėliau ir man pačiai atėjo tokia diena, kai kūnas ėmė keistis, pradėjau bręsti ir moteriškėti. Tai būdavo didžiulis stresas - galiu labai gerai tapatintis su tuo, ką patyrė filmo herojės. Mane labai erzino, kad turėjau apie tai galvoti. Buvau socialus ir ekstravertiškas vaikas, tad kasdienybėje užsimiršdavau, bet artėjant darbui, kildavo stresas: ar tilpsiu į tą rūbą? Ar užsisegs nugaroje, ar neužsisegs? Tai pradėjo kankinti"", - prisimena Aistė. „Nebuvau iš tų modelių, kurie nieko nevalgė. Būdavo, pusę dienos stengiesi nevalgyti, o tada užsimanai ir sau valgai. Mano vidus ir intuicija mane vedė taip, kad nepasinerdavau į kraštutinumus. Taip, eidavau į sporto klubą, tačiau nealindavau savęs nei sportu, nei badu. Bijojau, kad jei nevalgysiu, mano dantys pradės gesti, slinks plaukai ir sukris oda. Buvau sąmoningas vaikas"", - sako Aistė. Aistė Jasaitytė-Čeburiak / Asmeninio albumo nuotr. Nuo išorės link vidaus 10 metų itin sėkmingą tarptautinę modelio karjerą dariusi Aistė atskleidžia, kad šis darbas ją paskatino pasirinkti psichologijos studijas. „Man buvo skaudu, kad nuolat vertina ir mano, ir kitų merginų išorę bei žiūri į žmogų kaip į objektą. Žmogus vertinamas vien pagal išvaizdą - panašiai, kaip arklį vertina pagal dantų būklę. Tai buvo labai paviršutiniška ir skaudėjo, kad esu niekam neįdomi kaip žmogus, o aš norėjau bendrauti, draugauti, dalintis. Greičiausiai todėl ir pasirinkau psichologiją - mane užjautrino tai, kad viskas sukosi tik apie išorę. O kur tada laimė, kur žmogaus pasaulis, kur ta pilnatvė, kas mus užpildo? Aukštosios mados industrijoje mačiau, kaip tie sėkmingi žmonės vartoja narkotikus, be paliovos geria, nejaučia pasitenkinimo, yra pavargę, nusidirbę."" Gyvendama ir dirbdama Paryžiuje, Aistė pradėjo neakivaizdines psichologijos studijas Lietuvoje. „Ilgėjausi namų ir labai norėjau grįžti į Lietuvą, todėl būtent čia pasirinkau studijuoti - kad būtų galimybė grįžti namo. Bebaigiant magistro studijas, svarsčiau, ką gi man toliau dirbti, nuo ko pradėti naują karjerą, tad pamaniau, imsiuosi to, ką geriausiai esu patyrusi savo kailiu - spaudimą dėl maisto, išorės, lieknėjimo. Tad pasiprašiau savanoriauti į Valgymo sutrikimų centrą, kur pradėjau kaupti naują profesinę patirtį."" Vėliau jos profesinė veikla valgymo sutrikimais neapsiribojo - šiuo metu ji yra Jungistinės krypties psichologė-psichoterapeutė, psichoanalitikė. „Stojau į kitą pusę - pagalbos, o ne grožio kulto, jaunystės, nevalgymo palaikymo ir eskalavimo. Nes grožio kulte niekas tos laimės neranda - na ir kas, kad sulieknėsi, bet būsi vienas, depresyvus, be socialinių įgūdžių, sustos ir psichologinis, ir fiziologinis tavo augimas. Jokios svajonės šitaip neišsipildys - tai yra labai didelė apgaulė, iliuzija."" Šiuo metu per paauglystę brendantiems jaunuoliams Aistė linki pirmiausiai susidraugauti su savimi. „Už to didelio noro kurti išorę slypi giluminis poreikis būti mylimiems ir pamatytiems, bet nereikia apsigauti - jūsų atvaizdas nekuria ryšio. Jis kuriamas santykiu, elgesiu, rūpesčiu, girdėjimu, o tam, kad kurtum ryšį su kitu, svarbu mokėti priimti save. Tad linkiu savimi rūpintis, save globoti ir nenuvertinti. Puikiai matome, kaip dabar pasaulyje visi tampa labai panašūs siekdami kažkokio paveikslėlio. Ir tai yra visiškai neįdomu, nes išskirtinumas yra savitumas. Patikėkite, net jei pakeisite nosį ar kitą kūno dalį, toks pokytis tikrai neatneš pripažinimo jausmo. Kuriantis, o ne griaunantis žmogus yra labiau matomas ir pripažįstamas."" Filmas skina pergales ir pelno apdovanojimus „Akiplėša"" - debiutinis ilgametražis Saulės Bliuvaitės filmas. Jo pasaulinė premjera įvyko prestižiniame Lokarno kino festivalyje, kuriame iškart susižėrė ne tik pagrindinį geriausio filmo apdovanojimą - „Auksinį leopardą"", bet ir dar tris prizus. Tačiau tai buvo tik sėkmės pradžia - į Lietuvą „Akiplėša"" atkeliavo pasirodžiusi daugiau nei 70-je tarptautinių kino festivalių - nuo Kanados iki Australijos, nuo Indonezijos iki Brazilijos, filmas pelnė 15 prizų ir buvo nominuotas Europos kino apdovanojimui. Filmas „Akiplėša"" / Stop kadras","Saulės Bliuvaitės filmas „Akiplėša"", pasakojantis apie paauglių mergaičių siekį tapti modeliais ir grožio standartų iššūkius, paliečia buvusią manekenę Aistę Jasaitytę-Čeburiak, kuri dalinasi savo patirtimis ir pabrėžia vidinės harmonijos svarbą. Filmas, pelnęs įvairius apdovanojimus, atkreipia dėmesį į jaunimo spaudimą dėl išvaizdos, o Aistė skatina priimti save ir kurti prasmingus santykius."
"Ligos, motinystės, tėvystės bei vaiko priežiūros išmokos apskaičiuojamos individualiai, remiantis žmogaus pajamomis. Vis dėlto taikomi nustatyti minimalūs ir maksimalūs dydžiai, kurie užtikrina, kad išmokos nebus nei mažesnės, nei didesnės nei įstatymo apibrėžtos sumos. Šie dydžiai reguliariai peržiūrimi ir koreguojami pagal šalies vidutinį darbo užmokestį. Antrojo ketvirčio išmokos bus skaičiuojamos atsižvelgiant į 2322,20 euro VDU, kuris buvo taikomas paskutinį 2024 metų ketvirtį. Išmokos sergantiems ir slaugantiems Ligos išmoka per mėnesį negali būti mažesnė negu 11,64 procento šalies VDU, galiojusio užpraeitą ketvirtį iki laikinojo nedarbingumo nustatymo dienos. Taigi, nuo balandžio pradžios iki birželio pabaigos mažiausia ligos išmoka bus ne mažesnė nei 270,30 euro per mėnesį (anksčiau buvo 259 eurai) arba 12,87 euro per dieną. Tai aktualu mažiausias darbo pajamas turintiems žmonėms. Minimali išmoka mokama, jeigu pagal gyventojo draudžiamąsias pajamas apskaičiuotas išmokos dydis yra mažesnis nei minimali riba. Maksimalus kompensuojamasis uždarbis ligos išmokoms apskaičiuoti negali viršyti 2 šalies VDU, galiojusių užpraeitą ketvirtį iki nedarbingumo atsiradimo dienos, dydžio. Taigi, antrąjį metų ketvirtį didžiausia ligos išmoka sieks ne daugiau nei 2 882,31 euro per mėnesį (buvo 2 761,79 euro). Tai aktualu gyventojams, uždirbantiems didžiausias algas. Maksimali mėnesio ligos išmoka slaugant šeimos narį padidėjo nuo 2 934,46 euro iki 3 062,52 euro, o dienos - nuo 139,74 iki 145,83 euro. Išmokos auginantiems vaikus Minimali motinystės, tėvystės ir vaiko priežiūros išmokų riba yra lygi 8 bazinės socialinės išmokos dydžiams. Taip užtikrinama, kad motinystės, tėvystės, vaiko priežiūros išmokos būtų didesnės nei išmokos mokėjimo metu galiojantis minimalių vartojimo poreikių dydis. Taikomi bazinės socialinės išmokos dydžiai, galioję praeitą mėnesį iki teisės gauti išmoką atsiradimo dienos. Taigi, jei žmogus įgis teisę į motinystės, tėvystės arba vaiko priežiūros išmoką šių metų balandžio, gegužės arba birželio mėnesiais, minimali šių išmokų riba bus 560 eurų. Kai vienas iš tėvų teisę į vaiko priežiūros išmoką įgis šių metų antrąjį ketvirtį, maksimali išmoka už du neperleidžiamus mėnesius sieks 3 622,63 euro arba 151 euru daugiau nei pirmąjį metų ketvirtį. Pasirinkus vaiko priežiūros išmoką gauti kol vaikui sueis 18 mėnesių, maksimali išmoka didėja 116 eurų, nuo 2 670,12 euro iki 2 786,64 euro per mėnesį. Pasirinkus išmoką gauti kol vaikui sueis 24 mėnesiai, maksimali mėnesio išmoka pirmaisiais vaiko auginimo metais padidėjo nuo 2 002,59 euro iki 2 089,98 euro, o antraisiais - nuo 1 335,06 euro iki 1 393,32 euro. Maksimali viso mėnesio tėvystės išmoka nuo balandžio sieks 3 603,13 euro ir, palyginti su prieš tai buvusiu ketvirčiu, padidėjo daugiai nei 150 eurų. Išmokos bedarbiams Nedarbo išmoką sudaro dvi dalys - kintama ir pastovioji, kurios dydis priklauso nuo minimalios mėnesio algos (MMA). Pastovi nedarbo išmokos dalis lygi 23,27 proc. mėnesį, už kurį mokama išmoka, galiojančios MMA. 2025 metais MMA siekia 1 038 eurus, taigi pastovi nedarbo išmokos dalis yra 241,54 euro - ji lieka tokia pat, kaip pirmąjį metų ketvirtį. Kintamoji nedarbo išmokos dalis priklauso nuo žmogaus turėtų draudžiamųjų pajamų. Pavyzdžiui, jei žmogus užsiregistruos Užimtumo tarnyboje 2025 metų balandį, pastovi jo nedarbo išmokos dalis sieks 241,54 euro, o kintama dalis bus apskaičiuota pagal vidutines draudžiamąsias pajamas turėtas nuo 2022 metų rugsėjo pradžios iki 2025 metų vasario pabaigos. Jei tokio asmens vidutinės mėnesio draudžiamosios pajamos siekė 1000 eurų neatskaičius mokesčių, nedarbo išmoka mokama balandžio-birželio mėnesiais sieks 629,44 euro, nuo liepos iki rugsėjo - 551,84 euro, nuo spalio iki gruodžio - 474,24 euro. Ne viso mėnesio nedarbo išmoka apskaičiuojama pagal kalendorines to mėnesio, už kurį ji mokama, dienas. Maksimali nedarbo išmoka negali būti didesnė kaip 58,18 proc. VDU, galiojusio užpraeitą kalendorinį ketvirtį nuo bedarbio statuso įgijimo dienos. Taigi, žmonėms, kurie bedarbio statusą įgis nuo balandžio 1 d. iki birželio 30 d., maksimali nedarbo išmoka yra 1351,06 euro.","Ligos, motinystės, tėvystės ir vaiko priežiūros išmokos apskaičiuojamos remiantis žmogaus pajamomis, tačiau taikomi minimalūs ir maksimalūs dydžiai, kurie reguliariai koreguojami pagal šalies vidutinį darbo užmokestį. Nedarbo išmoka susideda iš pastovios ir kintamos dalių, kurių dydis priklauso nuo minimalios mėnesio algos ir turėtų draudžiamųjų pajamų."
"Penkiasdešimtąjį kartą organizuojamas „Klaipėdos muzikos pavasaris"" vienu metu į pajūrį sukvies pagrindinius šalies simfoninius orkestrus: Lietuvos nacionalinį, Lietuvos valstybinį bei Lietuvos nacionalinio operos ir baleto teatro. Scenoje pasirodys daugiau nei 350 atlikėjų, tarp jų chorai iš Lietuvos ir Lenkijos, „Grammy"" nominantė „Kremerata Baltica"". Organizatorių nuotr./Varšuvos choras „Pirmieji festivalio akordai nuskambės kartu su „Auksinių scenos kryžių"" laureate Gabriele Bukine bei Lietuvos nacionalinio operos ir baleto teatro simfoniniu orkestru. Koncerte išgirsite vieną gražiausių romantizmo laikotarpiui priskiriamų kūrinių - Antoníno Dvořáko simfoniją nr. 9 „Iš Naujojo pasaulio"", kuri nuskambėjusi pirmą kartą 1893 m. Amerikoje kompozitorių išgarsino visame pasaulyje. Koncerte skambės ir LNOBT baleto „Čiurlionis"" fragmentai"", - sako KKS repertuaro vadovė Jurgita Skiotytė-Norvaišienė. Žymaus smuikininko Gidono Kremerio iniciatyva geriausius trijų Baltijos šalių instrumentalistus vienijantis kolektyvas „Kremerata Baltica"" melomanų lauks balandžio 5 d. Šis kolektyvas yra nuomonuotas ne vienai Grammy"" statulėlei, koncertavęs daugiau nei 50-yje šalių, aplankęs 600 miestų bei surengęs per 1000 koncertų. O jubiliejiniame festivalyje Klaipėdoje pasirodys su jaunosios kartos Latvijos smuiko virtuoze Elza Siliņa. Balandžio 11 d. Klaipėdos koncertų salės kamerinio orkestro programai diriguoti atvyksta šveicaras Matthias Kuhn. Jį ir orkestrą sieja ne vienus metus trunkantis kūrybinis bendradarbiavimas, kuris šį kartą pristatys ambicingą programą: M.K.Čiurlionio 150-ųjų gimimo metinėms skirtą bei kameriniui orkestrui aranžuotą jo kvartetą, bei vieną populiariausių visame pasaulyje E.Elgaro koncertą violončelei ir orkestrui e-moll, kurio solo partiją atliks Mindaugas Bačkus - įsitikinusi Klaipėdos koncertų salės repertuaro planavimo specialistė Dovilė Kirdaitė. Neatskiriama klasikinės muzikos scenos dalis - Lietuvos valstybinis simfoninis orkestras balandžio 18 d. melomanus džiugins ambicinga simfoninės muzikos programa su ryškiais žinomiausių operų fragmentais. O festivalio paskutinis akordas patikėtas Lietuvos nacionaliniam simfoniniam orkestrui, kuris atliks retai Klaipėdoje girdimą Antono Brucknerio simfonija Nr. 8 c-moll abejingų nepaliks balandžio 25 d. L. Paškevičiaus nuotr./Gabrielė Bukinė Pasak festivalio organizatorių šalia orkestrinio meno grandų bus suteikta galimybė pasirodyti ir augančiai muzikų kartai - išgirsime Vilniaus Balio Dvariono dešimtmetės muzikos mokyklos moksleivių simfoninį orkestrą „Simfukai"". „Pirmą kartą festivalio istorijoje turime tiek daug stiprių Lietuvos simfoninių orkestrų! Džiaugiamės, kad scena jie dalinsis su jaunaisiais menininkais - tai įspūdinga jėga, kuri šiemet kurs ypatingą atmosferą,"" - sako Klaipėdos koncertų salės vadovas Tadas Grabys. Programos sudėtyje netruks ir chorinio atlikimo atstovų. Jaunieji Klaipėdos muzikai, padedami patyrusių meistrų, rengia išskirtinį vakarą, kuriame susijungs skirtingi menai. Balandžio 9-ąją Klaipėdos menų mokyklų ir Vydūno gimnazijos moksleiviai atliks kūrinius, apimančius įvairiausius stilius - nuo gospelo iki lietuviškosios naujosios klasikos, kuriuos lydės Klaipėdos koncertų salės „Aukuro"" choristai, o viską apjungs režisierės Rūtos Bunikytės sceniniai sprendimai. Germain Verhille nuotr./Victorien Vanoosten „Klausytojai išgirs, kaip skamba Klaipėda - miškas, jūra, miestas. Kitą, nekasdienę chorinę pažintį skirs pirmą kartą į uostamiestį atvykstantis Varšuvos technikos universiteto akademinis choras, kuris scenoje žada nustebinti visus klausytojus ne tik savo skambesiu, bet ir netikėtomis, gal net girdėtomis kompozicijomis. „Klaipėdos muzikinio pavasario"" programą bei visą Koncertų salės jubiliejinį repertuarą rasite čia.","„Klaipėdos muzikos pavasaris“ šiemet švenčia 50 metų sukaktį ir suburia pagrindinius Lietuvos simfoninius orkestrus, bei žymiausius atlikėjus, tarp kurių ir „Grammy“ nominantai „Kremerata Baltica“. Festivalio programoje dalyvaus daugiau nei 350 atlikėjų, įskaitant chorų iš Lietuvos ir Lenkijos bei jaunų muzikų pas"
"Nors jau atsisveikino su viltimis patekti į Eurolygos atkrintamąsias, „Žalgiris"" nenuvylė dar kartą visus bilietus į rungtynes išpirkusių savo aistruolių ir padovanojo jiems pergalę prieš Serbijos klubą Belgrado „Partizan"". „Žalgirio"" sirgaliai dar prieš rungtynes nusiuntė stiprią palaikymo žinutę Ukrainai, o neįprastai garsiai užsikūrusių tribūnų užvesti krepšininkai perkėlė energiją ir į aikštę. Tarsi persikėlęs tiesiai iš Monako, kur praėjusią savaitę sužaidė geriausias sezono rungtynes, Laurynas Birutis kilnojo „Žalgirio"" arenos stogą pirmosiomis minutėmis, rinkdamas 6 greitus taškus ir galingai blokuodamas oponento bandymą pelnyti taškus. „Žalgiris"" truktelėjo į priekį 6:0, bet toliau pabėgti jiems varžovai neleido. Pirmojo kėlinio pabaigoje varžovas skaudžiai užvažiavo per veidą Edgarui Ulanovui, o keisdamas kapitoną Andrea Trinchieri nupūtė dulkes nuo Matto Mitchello. Per pastarąsias 7 rungtynes triskart nė nežaidęs, o per likusius mačus vos po 1,5 minutės ant parketo praleisdavęs amerikietis žengė ant parketo ir jau po kelių minučių smeigė tolimą metimą - vos šeštąjį šiame sezone Eurolygoje. Nepaisant to, „Partizan"" perėmė rungtynių kontrolę spurtu 14:2 ir įpusėjus mačui su 16 taškų pelniusiu Carliku Jonesu kontroliavo situaciją (40:35). Eriko Ovčarenko / BNS nuotr./Rungtynių akimirka „Žaidėme blogai puolime ir neatsargiai gynyboje"", - trumpai pirmuosius du kėlinius per ilgąją pertrauką apibendrino A.Trinchieri. Bent jau gynyba italas turėjo būti patenkintas trečiame kėlinyje. Daugiau nei penkias minutes „Partizan"" buvo be taškų, prametė pirmus šešis metimus, o „Žalgiris"" persvėrė rezultatą (43:40). Likusios 15 minučių labiau priminė pelkę, o ne Eurolygos rungtynes. Komandos sunkiai rinko taškus, o nė vienos ekipos persvara neviršijo 4 taškų. Vis tik galiausiai sausas išlipo „Žalgiris"". Sylvainas Francisco, prieš kelias minutes įmetęs vienintelį iš devynių tritaškį, pataikė kertinį dvitaškį likus 13 sek., nutolinusį Kauno klubą iki 4 taškų (68:64), o po Isaaco Bongos baudų metimų tašką rungtynėse dvitaškiu padėjo Alenas Smailagičius - 70:66. „Labai sudėtingos rungtynės, kuriose turėjome nusipelnyti kiekvieno taiklaus metimo. Pirmoje pusėje turėjau jausmą, kad valgome dešrainį be garstyčių - jokio skonio, - vaizdžiai kalbėjo A.Trinchieri. - Žaidėme, bet ne su pakankamu spaudimu, kokiu turėtume žaisti prieš tokią komandą kaip „Partizan"". Sužaidėme siaubingą antrąjį kėlinį, koncentravomės tik į puolimą ir nė sykio nesustabdėme Carliko Joneso. Antroje pusėje žaidėme taip, kaip turėtume. Šias rungtynes galėjo laimėti abi komandos. Pabaigoje kelis kartus apsigynėme ir, manau, nusipelnėme šios pergalės."" „Žalgiris"" nutraukė šešių iš eilės pralaimėjimų seriją prieš „Partizan"" ir nugalėjo šį serbų klubą pirmąkart nuo 2013-ųjų. Be to, kauniečiai užtrenkė oponentams duris į Eurolygos įkrintamąsias varžybas - po šio pralaimėjimo serbai tikrai nebepakils aukščiau 11-osios pozicijos. Į ją vis dar teoriškai likus vienam turui pretenduoja ir „Žalgiris"". „Nesu žmogus, kuris žiūrėtų į tokius faktus. Man visada garbė ir malonumas žaisti prieš „Partizan"", kuriame turiu daugybę draugų, o taip pat ir geriausią Europos trenerį. Užjaučiu, kad šis pralaimėjimas juos eliminavo iš kovos dėl įkrintamųjų, bet tai buvo paskutinės mūsų namų rungtynės, tad turėjome gerbti save, savo sirgalius ir oponentus. Taip ir sužaidėme"", - kalbėjo A.Trinchieri. Jam tai buvo devintoji akistata su Željko Obradovičiumi ir tik pirmoji pergalė prieš devyniskart Eurolygos čempioną. Ar ji italui reiškia daugiau nei kitos? „Ne, - ilgai pagalvojęs atsakė A.Trinchieri. - Man patinka žaisti prieš Željko ir kitus tokius trenerius. Susidurdamas su tokiais genialiais treneriais, tu arba laimi, arba pasimokai. Galiausiai, žaidžia žaidėjai, o aš treniruoju, tad žaidėjai padarė tinkamus dalykus, kad nukaltų mums pergalę."" - Tai pirmas kartas šiame sezone, kai laimėjote rungtynes pataikę mažiau nei 6 tritaškius (5 iš 25). Ką tai pasako apie jūsų komandos pasirodymą? - Svarbiausias rungtynių skaičius yra 39 - tiek atkovojome kamuolių. Iggy atkovojo 8 kamuolius ir tai padarė prieš jų atletiškus krašto puolėjus. Visi prisidėjo prie atkovotų kamuolių. Buvo labai sunku spindėti puolime. Sylvainas nebuvo toks aštrus kaip įprastai, nors jis pataikė svarbų tritaškį, kuris pakeitė rungtynių eigą. Iggy ir Sylvainas kartu įmetė tik 1 tritaškį iš 15, o tai yra „Partizan"" gynybos nuopelnas. Tai buvo niūrios rungtynės, kuriose komandos pelnė iki 70 taškų, tad turėjome gerai žaisti gynyboje. Svarbiausia, kad gerai žaidėme gindamiesi, perėmėme kamuolių ir atsikovojome kamuolius net tada, kai niekaip negalėdavome įmesti. Tai - brandžios komandos požymis. Eriko Ovčarenko / BNS nuotr./Alen Smailagic - Alenas Smailagičius turėjo daug pakilimų ir nuopuolių. Kokią patirtį išgyvenate treniruodamas tokį žaidėją, kuris kartais atrodo lyg NBA, o kartais... - (Nutraukia klausimą) Nežinau, kaip vadinate šiuos vaistus Lietuvoje, bet galbūt žinote „Xanax"". Bet aš myliu šį vyruką. Jis turi didelį talentą, bet kada jį pamatysime? Kai imi žaidėją, turi du pasirinkimus: arba gali koncentruotis į tai, ką jis gali padaryti, arba koncentruojiesi į jo trūkumus. Aš renkuosi koncentruotis į jo talentą. Kai kuriais momentais noriu jį pasmaugti, bet tai vadinama kieta meile. Eriko Ovčarenko / BNS nuotr./Andrea Trinchieri - Carlikas Jonesas pelnė net 16 taškų pirmoje rungtynių pusėje... - Negalėjome jo rasti, jis buvo tarsi peilis, o mes - sviestas. Bet antroje pusėje visa komanda sužaidė gerai - Arnas, Bryantas, net ir Alenas. Kartais jis įveikdavo pirmą gynybos liniją, bet aukojome kūnus ir išprovokavome jo pražangą puolime. Tada ir supratome, kad galime laimėti šias rungtynes. - Sezonas jau artėja link pabaigos. Kokias pamokas jaučiatės išmokęs jo metu? - Nagi, užduodate tokį klausimą šiandien? Aš išsekęs. Negali to klausti po rungtynių, nes galėčiau apie tai šnekėti 20 valandų. Nežinau, kaip vadinate šiuos vaistus Lietuvoje, bet galbūt žinote „Xanax"". - Ignas Brazdeikis teigė, kad ėmėte juo labiau pasitikėti. Kada buvo svarbiausias momentas, kai jis atsiskleidė? - Kai jis pradėjo labiau pasitikėti manimi. - Kokias didžiausias klaidas padarėte šiame sezone ir kokias didžiausias pamokas išmokote kaip treneris? - Nemanau, kad tai yra momentas užbrėžti liniją. Turi turėti šaltą galvą atsakydamas į tokį klausimą. Žinau, kad padariau milijoną klaidų, bet taip pat tikiu, kad kiekvieną dieną atsinešu geriausią savo versiją šiai organizacijai ir žaidėjams. Myliu šiuos žaidėjus. Nesame tobuli, bet bandome daryti teisingus dalykus, kad būtume geriausia įmanoma komanda. - Eurolygos dešimtukas praktiškai aiškus, į jį dar įšokti gali tik Milano „Olimpia"". Kas yra jūsų juodasis arkliukas kovoje dėl titulo? - Nepasakysiu komandos pavadinimo, bet iš mano atsakymo, tikiuosi, suprasite. Tikiu, kad komanda, kuri atvyksta iki atkrintamųjų per kančias ir sudėtingus momentus turi kažką daugiau. Ta komanda, kuri be problemų atvyksta į finalinę stadiją, nesusikuria pakankamai antikūnių, kad laimėtų titulą.","„Žalgiris“ nugalėjo Belgrado „Partizan“, nutraukdamas šešių iš eilės pralaimėjimų seriją prieš šį klubą, ir užkirsdamas kelią jų patekimui į Eurolygos atkrintamąsias. Rungtynės buvo įtemptos ir pasibaigė rezultatu 70:66, o „Žalgiris“ parodė brandžią gynybą, nepaisant prasto pataikymo iš toli."
"„Norime atkreipti mūsų visuomenės dėmesį, kad plaukti gali visi, kad yra plaukimo asmenybių, kurioms būtų galima skirti daugiau viešos pagarbos. Dėl to, kad pasitelkę plaukimą tie žmonės sugebėjo įveikti likimo išbandymus ir yra puikus pavyzdys kitiems. Startuoti viename baseine su geriausiais Lietuvos plaukikais yra tik žingsnis to pripažinimo link"", - sakė varžybas organizuojančios asociacijos „LTU Aquatics"" prezidentas Saulius Binevičius. „Akvilė"" Lietuvos plaukimo čempionatą pradės septynių ryškių asmenybių 50 m plaukimas savo norimu stiliumi. Drauge su ypač populiariu dainininku Vaidu Baumila, kuris neseniai ėmė tobulinti savo plaukimo įgūdžius, lenktyniaus aktoriai Jurgita Jurkutė bei Donatas Šimukauskas, neseniai išmokusi plaukti buvusi olimpietė bėgikė Eglė Balčiūnaitė, šou verslo ryklys Jogaila Morkūnas ir dar dvi išskirtinės asmenybės. Tai - specialiosios olimpiados čempionas Adomas Bužinskas, turintis genetinį sutrikimą - Dauno sindromą, ir po sunkios traumos kojų nevaldantis Nerijus Venckus, kuris ne tik žaidžia vežimėlių krepšinį, tačiau prieš pusantrų metų nutarė pademonstruoti, kad plaukti gali visi. Po „Sportland"" garsenybių plaukimo į baseiną iškart šoks ir greičiausi Lietuvos plaukikai, tarp kurių ketvirtadienį bus jaunasis Lietuvos plaukimo fenomenas Tajus Juška, kylančios žvaigždės Ieva Jurkūnaitė, Ieva Visockaitė ir Smiltė Plitnykaitė, olimpiečiai Danas Rapšys ir Andrius Šidlauskas. Kitomis dienomis, kurių finalinius plaukimus pirmąsyk istorijoje gyvai transliuos „LRT Plius"" televizija, laukiama Rūtos Meilutytės ir Kotrynos Teterevkovos, vietą Lietuvos rinktinėje išsikovojusio Kristupo Trepočkos, jau taip pat debiutavusio rinktinėje Manto Kaušpėdo, pasaulio čempionato dalyvių Eriko Grigaičio bei Evaldo Babakino ir jau minėtų plaukikų, kurie pasirodys pirmąją čempionato dieną. Visas keturias dienas plauks ir gausybė jaunųjų Lietuvos plaukimo vilčių. Visų finalų plaukimų metu dalyviams ir žiūrovams nuotaiką kurs dar viena muzikos žvaigždė - grupės „G&G Sindikatas"" narys DJ Mamania. „Džiaugiamės, kad plaukimas vis plačiau žengia į televizijos ekranus. Tai - ne tik aukšto meistriškumo sportas, tačiau ir svarbus socialinis reiškinys. Tikime, kad plaukimo matomumas gali tapti reikšmingu žingsniu mažinant skendimų skaičių Lietuvoje. Be to, šis sportas yra patrauklus ir potencialiems partneriams - ir dėl savo dinamiškumo, ir dėl pozityvios, visuomenę ugdančios žinutės"", - sakė S.Binevičius. Daugiau informacijos apie varžybas - svetainėje LTUAquatics.com.","Lietuvos plaukimo čempionate dalyvaus įvairios asmenybės, įskaitant garsius sportininkus ir žmones su unikaliomis istorijomis, siekiant pabrėžti plaukimo svarbą kaip sportą ir socialinę veiklą, o renginį tiesiogiai transliuos „LRT Plius“."
"Pirkėjų ypač laukiama šventinė „Maisto fiesta"" „Iki"" parduotuvėse tęsis net 4 dienas - nuo ketvirtadienio iki sekmadienio, balandžio 10-13 dienomis. Norint akcijoje dalyvaujančioms prekėms sutaupyti 40 proc., pakanka tik kasoje pasinaudoti savo „Iki"" lojalumo kortele ar programėle. Realiai sutaupyti gali kiekvienas, nes nuolaidos galioja jau nuo pačios pirmos prekės. Perka ir Velykoms, ir atsargoms namuose - nuolaidos naudingos ir grilio sezonui „Ne paslaptis, kad daugelis pirkinius planuoja žiūrėdami į akcijas. Mums rūpi, kad gražiausia pavasario šventė kiekvienuose namuose būtų skani, įvairi ir spalvinga, todėl platus pas mus ne tik asortimentas, bet plačios ir nuolaidos. Norime, kad artėjant Velykoms pirkėjai galėtų jaustis ramiau ir laisvai rinktųsi savo mėgstamus prekės ženklus. Nereikės lentynose ieškoti būtent konkrečios akcinės prekės - galima nesukti galvos, rinktis pamėgtus produktus ar išbandyti naujus, sutaupyti ir šventei ruoštis su mažiau rūpesčių"", - sako Gintarė Kitovė, „Iki"" komunikacijos vadovė. „Iki"" nuotr./IKI - arčiau tavęs ir su įvairiomis naudingomis akcijomis pirkėjams Pasak G.Kitovės, pirkėjams šventiška „Maisto fiesta"" jau puikiai žinoma - ši tradicinė nuolaidų šventė yra ypač laukiama. Todėl jau ketvirtadienį parduotuvėse pirkinių krepšeliai akivaizdžiai sunkesni, įvairesni, o per savaitgalį tikriausiai neliks nė vieno norinčio sutaupyti, kuris neužsuktų į „Iki"". „Daugelis naudojasi proga ne tik mažiau išleisti Velykoms reikalingiems produktams, bet ir pigiau apsirūpinti atsargomis namuose. Juk aliejaus, kavos, tuno skardinės ar krepšelio koldūnų reikia nuolat, todėl kam už visa tai vėliau mokėti visą kainą, jeigu galima pasinaudoti nuolaida. Pavyzdžiui, 40 proc. nuolaida galioja ir padažams, kečupams, krienams, garstyčioms - o šių reikės visą jau prasidėjusį grilio sezoną"", - atkreipia dėmesį „Iki"" komunikacijos vadovė. „Iki"" nuo ketvirtadienio iki sekmadienio 40 proc. nuolaida su „Iki"" lojalumo kortele arba programėle taikoma: Šaltai ir karštai rūkytiems mėsos gaminiams Šaldytai produkcijai ir ledams Kavos pupelėms Arbatai Prieskoniams ir konditerijos kepimo priedams Saldainių dėžutėms Sausainiams, šakočiams ir vafliams Aliejui Padažams, kečupams, krienams, garstyčioms Mėsos ir žuvų konservams Konservuotiems vaisiams ir daržovėms Ir tai - dar ne visos „Iki"" nuolaidos, kurių kas savaitę tinklas skelbia tūkstančiams aktualių prekių. Pavyzdžiui, pirkėjai noriai naudojasi iki pat Velykų galiojančia 20 proc. nuolaida „Su meile IKI"" tortams, pyragams, pyragėliams - ragauja platų, šviežią „Iki"" konditerių ruoštą asortimentą ir renkasi favoritą velykiniam stalui. Visas kiekvienos savaitės naudingas „Iki"" akcijas maistui, pagal kurias lengva planuotis tiek šventinį, tiek kasdienį meniu, ir geriausius pasiūlymus kitoms prekėms rasite čia: www.iki.lt/leidiniai. Be to, „Iki"" turi vieną plačiausių parduotuvių tinklų Lietuvoje, jos įsikūrusios patogiose vietose, todėl pavyks sutaupyti ne tik pinigų, bet ir laiko. Velykiniams apsipirkimams G.Kitovė rekomenduoja rinktis 3 širdelių formato parduotuves - jose pasirinkimas didžiausias, o nuolaidų daugiausia. Atsidarykite „Iki"" programėlę - gal jau laimėjote Velykų prizą Artėjant Velykoms nesinori išlaidauti, bet taupyti galima ir nuotaikingai. „Eugenijus - prizų kepimo genijus"" - toks šūkis lydi velykinį „Iki"" žaidimą, kuris pirkėjams padeda ne tik sumažinti išlaidas kasdieniams pirkiniams, bet ir padovanoja džiugių įspūdžių. Dalyvauti - visiškai paprasta: Pirkite bent už 20 eurų su „Iki"" programėle arba „Iki"" lojalumo kortele**; Gaukite žaidimo bilietą į „Iki"" programėlę; Nutrinkite žaidimo kortelę ir iš karto sužinokite, ar bilietas buvo sėkmingas bei kokios vertės tai prizas. Laimėti galima „Iki"" dovanų korteles nuo 5 iki 20 eurų. Laimėjimo atveju iškart gaukite dovanų kortelę į „Iki"" programėlę. Žaidimas jau vyksta, o žaisti ir laimėti bus galima iki pat Velykų - 2025 m. balandžio 20 d. G.Kitovė primena, kad geriausiais „Iki"" pasiūlymais pasinaudoti paprasta - naudingos akcijos, įvairios nuolaidos ir ypatingi pasiūlymai skelbiami leidiniuose „Iki"" parduotuvėse, interneto puslapyje www.iki.lt ir mobiliojoje programėlėje. Joje pirkėjai ras ir asmeninių pasiūlymų bei dalyvaudami lojalumo programoje rinks taškus, kuriuos galės išmainyti į vertingus prizus ar nuolaidas. * Pasiūlymas galioja IKI ir IKI EXPRESS parduotuvėse su IKI lojalumo kortele ar programėle 2025 m. balandžio 10-13 d. Nuolaidos nesumuojamos. Nuolaida netaikoma CLEVER, akcijų ir išpardavimo prekėms. Prekių kiekis ribotas. Nuolaida netaikoma IKI GO! parduotuvėse. Pirkite ir iki.lt. ** Į pirkinių sumą neįskaičiuojama: loterijų bilietai, telefono sąskaitų papildymai, tara, dovanu kortelės, pradinio ir specializuoto maitinimo pieno mišiniai, trečiųjų šalių paslaugos (pvz., komunaliniai mokesčiai). Prizų kiekis - ribotas.","„Iki"" parduotuvėse vyks šventinė „Maisto fiesta"", kurios metu nuo balandžio 10 iki 13 dienos pirkėjai, naudodamiesi lojalumo kortele ar programėle, galės pasinaudoti 40 proc. nuolaida daugeliui prekių. Be to, pirkdami už 20 eurų ir daugiau, pirkėjai turės galimybę dalyvauti ž"
"Krovimo stotelę planuojama įrengti iki 2026 metų III ketvirčio pabaigos, stotelės kaina sieks 3,2 mln. eurų. Pasak „LTG Infra"" vadovo Vyčio Žalimo, elektrinių-baterinių traukinių krovimo stotelės įrengimas suteiks galimybę traukiniautojams tvariai nukeliauti iki Varėnos naujais, bateriniais traukiniais. „Tokie traukiniai galės pasiekti nuo kontaktinio tinklo nutolusias vietoves naudodami baterijoje sukauptą energiją ir ten operatyviai jas pasikrauti - šiuo atveju Varėnoje įrengtoje stotelėje. Traukinio baterijos, priklausomai nuo jos išsikrovimo lygio, įkrovimas truktų vos iki 45 minučių. Taip pat svarbu, kad pakrovimas vyks keleivių įlaipinimo, išlaipinimo metu bei maršruto parengimo metu, todėl keleiviams pati kelionė nepailgės"", - sako „LTG Infra"" vadovas Vytis Žalimas. Baterinių traukinių krovimo stotys veikia kaip greitas ir veiksmingas būdas įkrauti traukinių baterijas, kad jie galėtų važiuoti neelektrifikuotais bėgiais. Šiuo metu LTG grupė yra pasirašiusi sutartį dėl 9 keleivinių elektrinių ir 6 baterinių traukinių, kurie bus 100 proc. pritaikyti specialiųjų poreikių turintiems žmonėms. Naujieji modernūs traukiniai, pagaminti pagal šveicarišką technologiją, bus testuojami Lietuvos geležinkeliuose jau šiais metais. Varėnoje įrengiamos krovimo stotelės maksimalus vieno traukinio krovimo galingumas - 2MW-2,5MW, krovimo stotelė bus pajungta prie vidutinės įtampos skirstomojo tinklo (10kV), o krovimo stotelės įranga bus patalpinta į standartinius 12 metrų jūrinius konteinerius. Baterijos įkrovimas vyks be kištukinio lizdo ar kištuko, ji bus kraunama per traukinio pantografą trumpos kontaktinės konstrukcijos pagalba, kuri kartu su transformatorine sudarys krovimo stotelę. Greitojo įkrovimo stotį galima įrengti visur, kur reikalingas tarpinis įkrovimas, kad būtų galima gerokai padidinti baterinių traukinių naudojimo galimybes ir nuvažiuojamą atstumą. Šiuo metu planuojama įrengti vieną krovimo stotelę Varėnoje, tačiau ateityje numatoma plėtra ir į kitus Lietuvos miestus, kuriuose bus įrengtos papildomos krovimo vietos.","Iki 2026 metų pabaigos planuojama įrengti 3,2 mln. eurų vertės baterinių traukinių krovimo stotelę Varėnoje, kuri leis tvariai pasiekti neelektrifikuotas vietoves naudojant baterijų energiją. Ši stotelė užtikrins greitą baterijų įkrovimą per 45 minutes, neapsunkinant keleivių kelionės trukmės, o planuojama plėtra ateityje apima ir kitus Lietuvos miestus."
"2014 metais, baigusi verslo vadybos studijas universitete, anuomet ji tvirtai sau prisiekė daugiau niekada nesėdėti akademiniame suole, tačiau šiandien ji - ir vėl studentė, su užsidegimu studijuojanti specialiąją pedagogiką. Asmeninė nuotr./Aistė rengė edukacines drugelių parodas Kelias, atvedęs ją į Vytauto Didžiojo universiteto (VDU) Švietimo akademiją, prasidėjo nuo jos organizuojamos edukacinės drugelių parodos. Būtent čia, stebėdama, kokie mokytojai yra sutrikę ir pasimetę, bandydami į veiklas įtraukti specialiųjų mokymosi poreikių turinčius vaikus, Aistė suprato savo tikrąjį pašaukimą - padėti tiems, kurie neretai vis dar lieka švietimo sistemos nuošalyje, rašoma pranešime žiniasklaidai. Buvo tarp neapsisprendusiųjų „Aš iki pat paskutinės dienos galvojau, kad studijuosiu psichologiją, bet kai jau reikėjo pildyti prašymus, suabejojau, kad tai yra tai, ko aš noriu"", - pasakoja Aistė, prisimindama savo svarstymus, bebaigiant mokyklą, kur stoti ir kokį universtetą bei studijų kryptį pasirinkti. Daugelis jos bendraklasių, atrodė, tvirtai žinojo, ko nori - vieni buvo apsisprendę siekti medicinos diplomo, kiti rinkosi ekonomiką ar verslo vadybą, o Aistė buvo tarp neapsisprendusiųjų. „Mano tėvai buvo verslūs žmonės, turėjo savo verslus, valdė įvairias įmones, parduotuves ir pan. Atrodė, gal ir man neblogas kelias būtų rinktis verslo vadybą. Mano sesuo yra baigusi kūno kultūros studijas tuometiniame Vilniaus pedagoginiame universitete, brolis - telekomunikacijų inžineriją, taigi šeimoje mes, vaikai, rinkomės labai skirtingas kryptis. Jokio spaudimo, ką rinktis, tėvai nedarė, tiesiog tai buvo laikas, kai turėjau pati pasirinkti ir bandyti atrasti savąjį kelią"", - sako A.Kančauskaitė-Vaitiekūnė. Galiausiai, pasirinkusi verslo vadybos studijas Vilniaus universitete, ji aktyviai įsitraukė į universiteto gyvenimą, dalyvavo ir studentų atstovybės veikloje, tačiau tie metai nestokojo ir kartėlio. Baigusi studijas, ji tvirtai sau pasakė, kad universiteto suole daugiau niekada nebesėdės. „Universitetas man paliko įspūdį kaip vieta, kur gaunamos tik teorinės, pernelyg nuo realaus gyvenimo atitolusios žinios"", - mena ji. Asmeninė nuotr./Aistė Graikijoje išmoktos pamokos Neilgai trukus po studijų baigimo Aistė išvyko gyventi į užsienį - trejus metus praleido Graikijoje. Iš pradžių dirbo barmene, vėliau ėmėsi ir organizacinių, su planavimu bei komunikacija susijusių darbų. „Graikijoje labiausiai išmokau vertinti šeimą. Kai per metus į Lietuvą grįždavau vos kelioms savaitėms, kaip niekad ryškiai mačiau, kaip greitai bėga laikas - vieno susitikimo metu, rodos, sesės ir brolio vaikai dar vaikai, o netrukus, žiūrėk, jie jau beveik paaugliai"", - dalijasi Aistė. Graikų gyvenimo epicentre yra šeima, taigi ten pagyvenusi ji išmoko vertinti laiką drauge, betarpiškai kitais rūpintis ir padėti: „Mačiau, kaip betarpiškai ir artimai jie bendrauja šeimose, mums, lietuviams, to dar mokytis ir mokytis. Jei net neprašai pagalbos, nors jie mato, kad nesusitvarkai ir turi sunkumų, jie patys ateina tau geranoriškai padėti. Ši šalis mane visų pirma išmokė dėkingumo"". Nustumti į užribį Grįžusi iš Graikijos į Lietuvą, Aistė su šeima ėmėsi verslo - pradėjo organizuoti edukacines drugelių parodas. „Iš pradžių tai buvo tiesiog tropinių drugelių paroda, bet ilgainiui pamatę, koks didelis yra darželių bei mokyklų susidomėjimas, įtraukėme daugiau edukacinių elementų. Dabar išsamiai pasakojame vaikams apie drugelio gyvenimo ciklą, jų svarbą gamtoje, mūsų gyvenime, simbolinę reikšmę literatūroje ir panašiai"", - pasakoja pašnekovė. Nuo 2018 metų šis projektas buvo įtrauktas į Kultūros paso programą, taigi edukacinių renginių mokyklose bei darželiuose itin padaugėjo. Būtent darbas su vaikais, turinčiais specialiųjų mokymosi poreikių, kuriuos sutikdavo edukacijose, ir paskatino Aistę grįžti į universiteto suolą. „Ypač po COVID-19 pandemijos, kai intensyviau pradėjome važinėti po šalies darželius ir mokyklas, pamatėme, kokia didelė tai yra problema - labai daug mokytojų vis dar nežino, kaip dirbti su mokymosi sunkumų turinčiais vaikais. Man buvo skaudu matyti, kai, pavyzdžiui, autizmo spektrą turinčius vaikus edukacijų metu buvo bandoma palikti nuošalyje, nebuvo norima įtraukti jų į bendras veiklas drauge su jų bendraklasiais. Kartą tiesiog buvo pasakyta „jam nieko neduokite, nieko nerodykite"". O man svarbu juos įtraukti. Norėjau išmokti būdų, kaip juos įtraukti, sudominti, perteikti jiems visa tą informaciją"", - akcentuoja A.Kančauskaitė-Vaitiekūnė. Tikslas - keisti visuomenės požiūrį Pradėjusi VDU Švietimo akademijoje Vilniuje studijuoti Specialiąją pedagoginę pagalbą: specialiąją pedagogiką, Aistei iš pradžių atrodė, kad pagrindinis jos tikslas - išmokti dirbti su specialiųjų poreikių turinčiais vaikais, tačiau ilgainiui ji suprato, kad ne ką mažesnis iššūkis - ir keisti visuomenės požiūrį. Būtent šis požiūris, Anot Aistės, iš dalies lemia ir tai, kad mūsų šalyje specialiųjų pedagogų itin trūksta - vos pradėję šias studijas nepatyrę pirmakursiai jau sulaukia kvietimų dirbti darželiuose bei mokyklose. „Didelė dalis mokytojų vis dar neturi reikiamų kompetencijų dirbti su šiais vaikais, integruoti juos į kasdienes veiklas. Visuomenė taip pat dar nepasiruošusi šiai integracijai"", - neabejoja ji. Kalbėdama apie nepakankamą visuomenės supratimą, Aistė dalijasi asmenine patirtimi: „Mano sesuo neseniai išgirdo, kad jos vaikui reikia logopedo. Iš pradžių ji išsigando, nes ne visai buvo aišku, kodėl to reikia, kas ta vaiko gerovės komisija ir kaip ji veikia, kodėl reikia vaiką tikrinti ir specifiškai su juo dirbti. Visuomenei logopedas vis dar yra kaip baubas. Jei vaikams prireikia specialiojo pedagogo pagalbos, tai, atrodo, tie vaikai tarsi nustumiami į paraštes, tarsi jie būtų su intelekto negalia, nors toli gražu to nėra"". Paklausta, kokia specialioji pedagogė ji pati norėtų būti, Aistė šypteli ir atsako paprastai „Gera"". Ir netrukus priduria: „Norėčiau daryti įtaką kitiems, keisti tiek vaikų šeimų, tiek pedagogų, tiek visuomenės požiūrį. Labiausiai norėtųsi matyti vaiko sėkmę - kai jis yra įtrauktas, matomas, matyti, kad jis supranta. Ne kad išmoksta dalykų, bet kad supranta"", - pabrėžia pašnekovė. Asmeninė nuotr./Chore ji dainoja nuo devynerių metų Kasmet išbandyti kažką naujo Nors studijos ir darbas užima daug laiko, Aistė savo kasdienybėje randa laiko ir mylimiems pomėgiams. Ji nuo 9 metų dainuoja chore - dabar lanko suaugusiųjų chorą, kuriam vadovauja ta pati vadovė kaip ir mokykloje. „Per tuos užsiėmimus, kurie trunka po 1,5 valandos du kartus per savaitę, apart dainavimo aš apie nieką kitą negalvoju. Man tai - ir atsipalaidavimas, ir terapija"", - sako ji, pabrėždama, kaip svarbu turėti veiklą, kuri padeda pailsėti. Laisvalaikiu ji taip pat fotografuoja įvairius renginius - dažniausiai koncertus ir konferencijas, namuose gamina rankų darbo žvakes, iš epoksidinės dervos gamina suvenyrus, kurių reikia drugelių parodai. „Svarbu nuolat mokytis, kiekvienais metais išbandyti, atrasti ir išmokti kažką naujo. Stengiuosi mokytis ir niekada nesustoti"", - savo patirtimi dalijasi Aistė. Pasaulinė autizmo švietimo, suvokimo ir priėmimo diena minima balandžio 2-ąją.","Aistė Kančauskaitė-Vaitiekūnė, baigusi verslo vadybos studijas ir praleidusi laiką Graikijoje, grįžo į Lietuvą, kur organizuodama edukacines drugelių parodas susidūrė su specialiųjų poreikių turinčiais vaikais ir nusprendė studijuoti specialiąją pedagogiką Vytauto Didžiojo universitete. Jos tiksl"
"Praėjusią naktį termometro stulpelis įvairiose šalies vietose smuktelėjo žemiau nulio, o kaimyninėje Latvijoje iškrito ir pirmasis sniegas. „Šalnos jau pasirodė, nuo automobilių grandėme šerkšniuką, tačiau žemė dar pakankamai įšilusi, yra teigiama temperatūra, todėl ledo ant kelio dangos dar nebuvo, turbūt nebus dar kelias savaites"", - svarsto Lietuvos automobilių kelių direkcijos (LAKD) Kelių priežiūros skyriaus vedėjo pavaduotojas Raimundas Indrulėnas. Per metus keliuose išbarstoma nuo 80 iki 100 tonų natrio chlorido, iš jų Vilniuje - 15 tonų. „Praėjusiais metais buvo rekordinė žiema - apie 25 tūkst. tonų sunaudojame, o smėlio druskos mišinio pagaminame ir sunaudojame 13-18 tūkst. tonų kub. m"", - priduria A. Vilūnas. Panašiai tinklalapiui LRT.lt kalba ir sostinėje kelius prižiūrinčios įmonės „Grinda"" vadovas Algimantas Vilūnas, kurio teigimu, sudėtingesnė situacija keliuose tampa apie spalio vidurį. „Iš daug metų patirties žinome, kad spalį ant keleto tiltų, viadukų ir pakilimų Vilniuje formuojasi plikledis. Dabar bėdų kol kas nėra, viskas kaip priklauso, maršrutai sudėlioti"", - patikina A. Vilūnas. „Juk nebūna taip, kad krinta sniegas ir būna švaru."" Savo ruožtu R. Indrulėnas sako, kad dažniausiai valyti kelių automobiliai siunčiami nuo Vėlinių, nors paskutiniais metais šaltasis sezonas prasideda daug vėliau ir užsitęsia ilgiau. „Žiemos dabar prasideda nuo gruodžio vidurio, Kalėdų - tkia tendencija yra pastaruosius kelerius metus. Kaip bus šiemet - neaišku, kelininkai nėra sinoptikai"", - tęsia R. Indrulėnas. LAKD atstovo teigimu, ilgalaikėmis sinoptikų prognozėmis apskritai neverta pasitikėti. „Geriausiu atveju, penkių parų prognozėmis, kurias mes ir gauname iš sinoptikų. Bet per tas penkias paras taip pat daug kas gali pasikeisti, taigi, tiksliausia yra dviejų parų - šiandienos ir rytdienos"", - LRT.lt sako R. Indrulėnas. Per metus keliuose išbarstoma nuo 80 iki 100 tonų natrio chlorido, iš jų Vilniuje - 15 tonų. „Praėjusiais metais buvo rekordinė žiema - apie 25 tūkst. tonų sunaudojame, o smėlio druskos mišinio pagaminame ir sunaudojame 13-18 tūkst. tonų kub. m"", - priduria A. Vilūnas. R. Indrulėno skaičiavimais, daugiausia druskos barstyti kelius sunaudojama, kai temperatūra siekia 0-5 laipsnių šalčio. LAKD atstovas patikina, kad šaltajam metų sezonui ruošiamasi ir „kelininkai nebus užklupti netikėtai"". „Keiksnoti kelininkus galima, bet jei naktį pasnigo, tai negalime snaigių gaudyti ore. Vis tiek reikia tam tikro laiko, kad nuvalytume gatves ir pabarstytume jas druska. Juk nebūna taip, kad krinta sniegas ir būna švaru. Bet per daugelį metų nesame nė karto pažeidę sutarties su savivaldybe, yra numatyti normatyviai, per kiek laiko turime atlikti darbus"", - LRT.lt dėstė A. Vilūnas.","Praėjusią naktį Lietuvoje temperatūra nukrito žemiau nulio, tačiau keliai dar nėra apledėję, nes žemė įšilusi, o Latvijoje jau pasirodė pirmasis sniegas. Lietuvos kelininkai ruošiasi šaltajam sezonui, tačiau pabrėžia, kad žiemos dabar prasideda vėliau, o kelių valymas ir barstymas druska priklauso"
"Iš Guamo kilęs Dante Gogo Taitano yra vienas iš keturių JAV kariuomenės 3-iosios pėstininkų divizijos karių, kurie nuo kovo 25 dienos laikomi dingusiais be žinios Lietuvoje, leidiniui „Pacific Daily News"" patvirtino jo dėdė Willy Floresas. „Mes vis dar puoselėjame viltį ir meldžiamės, bet viską atiduodame į Viešpaties rankas"", - šeštadienio vakarą sakė W.Floresas. W.Floresas leidiniui „Pacific Daily News"" pasakojo, kad jo sūnėnas, kuris mokėsi Okkodo vidurinėje mokykloje, į kariuomenę įstojo vos prieš kelerius metus. „Jis buvo pagarbus jaunuolis, džiaugėsi, kad įstojo į kariuomenę ir pradės naują gyvenimą. Mes juo labai didžiavomės"", - sakė dingusio kario dėdė. Taitano motina Helen Gogo atsisakė žiniasklaidai komentuoti šią situaciją, tačiau paprašė visuomenės toliau melstis už jos sūnų. Kaip rašo BNS, vikšrinė gelbėjimo mašina M88 „Hercules"" su keturiais amerikiečių kariais per pratybas Pabradės poligone Švenčionių rajone dingo antradienį. Trečiadienį nustatyta įvykio vieta - maždaug penkių metrų gylyje pelkėtoje vietovėje aptikta minėta technika. Kol kas neaišku, ar joje yra dingę kariai, šiuo metu gelbėtojai bando ištraukti šarvuotį į sausumą. Žiūrėkite vaizdo įrašus: Didelio masto gelbėjimo operacijoje dalyvauja Lietuvos ir JAV kariuomenė, šalies institucijos. Į pagalbą atvyko ir keliasdešimt Lenkijos karių su įranga.","Dante Gogo Taitano yra vienas iš keturių amerikiečių karių, dingusių be žinios Lietuvoje po vikšrinės gelbėjimo mašinos M88 „Hercules“ incidento Pabradėje; šeima viliasi ir meldžiasi dėl jo saugumo, kol vyksta didelio masto gelbėjimo operacija."
"Hormoniniai pokyčiai šiuo laikotarpiu didina dantenų uždegimo riziką, o netinkama burnos higiena ar negydytas dantų ėduonis gali lemti, kad ėduonį sukeliančios bakterijos bus perduotos vaikui. Pasak Kauno klinikų Burnos priežiūros ir vaikų odontologijos klinikos gydytojos vaikų odontologės prof. Eglės Slabšinskienės, dantų ėduonies prevencija prasideda dar prieš gimimą - labai svarbu, kad mama rūpintųsi savo burnos higiena, gydytų esamus pažeidimus ir rinktųsi visavertę mitybą, rašoma klinikų pranešime žiniasklaidai. Pranešimo aut. nuotr./Prof. E. Slabšinskienė Nėštumo metu moters organizme vyksta hormoniniai pokyčiai, kurie gali paveikti burnos sveikatą. Tinkama mityba, kurioje netrūksta baltymų, vitaminų A, D, C, kalcio, fosforo ir geležies, padeda užtikrinti stiprius būsimus vaiko dantis. „Jei mityboje trūksta šių medžiagų, kūdikio dantų audiniai gali būti silpnesni ir labiau pažeidžiami ėduonies. Esant mitybos trūkumams, rekomenduojama vartoti nėščiosioms skirtus vitaminus ir mineralus"", - teigia prof. E. Slabšinskienė. Dantenų sveikata taip pat turi didelę įtaką nėštumo eigai. Tyrimai rodo, kad net 60-75 proc. nėščiųjų susiduria su dantenų uždegimu (gingvitu), kuris pasireiškia paraudimu, patinimu ir kraujavimu, gali atsirasti dantenų išvešėjimas. „Paprastai užtenka kasdieninės geros burnos higienos, ir pasibaigus nėštumui gingivitas išnyksta. Tačiau jei gingivitas dar buvo prieš nėštumą ir ilgai negydomas, dantenų liga gali pereiti į sunkesnią periodonto ligą - periodontitą. Periodonto ligos gali didinti priešlaikinio gimdymo ar mažo naujagimio svorio riziką, todėl svarbu laiku kreiptis į specialistą"", - pabrėžia profesorė. Prof. E. Slabšinskienė teigia, kad nėštumo metu nereikėtų vengti vizitų pas gydytoją. „Mitas, kad odontologinės procedūros gali būti pavojingos būsimai mamai ar kūdikiui. Priešingai - nėštumo metu svarbu reguliariai lankytis pas odontologą, rūpintis kasdiene burnos higiena ir, esant poreikiui, gydyti dantis"", - sako ji. Gydytoja vaikų odontologė pabrėžia, kad šiuolaikinė medicina leidžia saugiai atlikti dantų gydymą, rentgeno tyrimus ir net vietinę nejautrą. Svarbiausia - laiku kreiptis į specialistus ir neignoruoti burnos sveikatos problemų. Po gimdymo taip pat svarbu rūpintis kūdikio burnos sveikata. Pirmuosius dantukus reikia pradėti valyti iškart jiems išdygus, o pirmą kartą pas odontologą apsilankyti dar iki vaikui sueis vieneri metai. „Vyresnių nei vienerių metų vaikų, kuriems nustatyta ankstyvos vaikystės dantų ėduonies rizika, nereikėtų dažnai maitinti naktį nei krūtimi, nei iš buteliuko. Norint užkirsti kelią dantų ėduoniui, mažylių dantys turėtų būti valomi dantų pasta su fluoru, kurios sudėtį ir kiekį turėtų rekomenduoti specialistas"", - sako prof. E. Slabšinskienė. Dantų ėduonį sukeliančios bakterijos iš mamos vaikui gali būti perduodamos per bučinius, bendrus stalo įrankius ar net aplaižytą čiulptuką. Tačiau burnos ligų patogenai gali būti perduodami ir horizontaliuoju būdu - tarp šeimos narių, todėl rūpintis burnos sveikata svarbu ne tik būsimai mamai, bet ir tėčiui.","Nėštumo metu moters hormoniniai pokyčiai gali didinti dantenų uždegimo riziką, todėl svarbu užtikrinti tinkamą burnos higieną ir visavertę mitybą, siekiant apsaugoti būsimą kūdikį nuo dantų ėduonies. Reguliarios vizitai pas odontologą ir gera burnos priežiūra yra būtini tiek nėštumo metu, tiek po gim"
"Nei JAV, nei Lietuvos kariuomenės atstovai neatskleidžia šios nelaimės aplinkybių, nes vyksta tyrimas. Žinoma tik tiek, kad kariai dalyvavo pratybose ir vyko ištraukti kitos įstrigusios transporto priemonės. Ar transporto priemonė iš tiesų buvo įstrigusi, ar tai buvo tik pratybų legenda neaišku. Neaiški ir vieta, kurią turėjo pasiekti kariai. Taip pat nėra iki galo aišku, kada tai vyko - tamsiu ar šviesiu paros metu ir kiek laiko dingusių karių nebuvo pasigesta. Jų artimieji kalba apie kelias valandas. Krašto apsaugos viceministras Tomas Godliauskas Žinių radijo laidoje „Dienos klausimas"" sakė, kad, jo žiniomis, nelaimė įvyko ankstų rytą. Karių paieška paskelbta antradienį 16 val., o paskutinis kontaktas su jais buvo prieš 10 valandų. Vadinasi, įvykis galėjo įvykti apie 6 valandą ryto, kai jau švinta. Beveik 70 tonų sveriantis amerikiečių šarvuotis M88 „Hercules"" į pelkę paniro važiuodamas ne keliu, o bekele, miško proskyna, po kuria eina aukšto slėgio dujų vamzdis. 15min montažas/Pelkė, pažymėta Regia.lt žemėlapyje Didžiausia mįslė, į kurią turės atsakyti tyrėjai, kaip amerikiečių kariai ten atsidūrė. Važiavo ten, kur negalima važiuoti Gynybos paramos fondo vadovas, atsargos pulkininkas Vaidotas Malinionis Žinių radijo laidoje „Dienos klausimas"" sakė, kad amerikiečių kariai važiavo ten, kur negalima važiuoti. Žygimanto Gedvilos / BNS nuotr./Vaidotas Malinionis „Pirminiais duomenimis, tai įvyko toje teritorijoje, kurią kariuomenė ne visiškai valdo. Tai yra savivaldybės teritorija. Iki Žeimenos upės yra karinė teritorija, ja gali naudotis ir civiliai, bet ten visą tvarką ir priežiūrą vykdo kariškiai. Ten tokių pasalūniškų vietų nėra. Jeigu jos būtų, jos būtų sužymėtos. Toje teritorijoje, kadangi ten yra Švenčionių rajono savivaldybės teritorija, bet ja leidžiama naudotis kariškiams, yra apribojimas, kad joje galima judėti tik keliais. Viskas. Jokių išsukimų, kaip tikrajame poligone, kurį tvarko kariuomenė, negali būti ir tai yra draudžiama. Bet kadangi ta operacija vyko tamsiu paros metu ir mūsų sąjungininkai amerikiečiai turbūt nusiuntė tą techniką gelbėti kitos technikos... Galbūt sėdint tame vilkike jie palaikė miško kirtimo liniją keliu. Dėl to jie galėjo nuvažiuoti ne ten, kur reikėjo"", - svarstė atsargos pulkininkas. V.Malinionis turi ir kitą versiją, tačiau pripažįsta, kad ji nepagrįsta jokiais duomenimis. „Aš dar turiu ir kitą versiją. Jie vis tiek naudojasi GPS signalais. O hibridinio karo metu tie signalai yra trikdomi mūsų nedraugų. Aišku, čia tyrimas pasakys, bet tamsiu paros metu naviguojant..."" - svarstė jis. Tačiau krašto apsaugos viceministras T.Godliauskas šią versiją vertina skeptiškai. Jis pažymėjo, kad poligono teritorijoje nebuvo iki šiol fiksuota GPS signalų sutrikimų. Skirmanto Lisausko / BNS nuotr./Tomas Godliauskas Žemėlapiuose viskas sužymėta T.Godliauskas laidoje pažymėjo, kad įvykis įvyko poligono teritorijoje. Anot jo, kariai naudoja navigacijos sistemas, žemėlapius. „Ypač operuojant tokią techniką kaip M88, tai yra vienas sunkiausių technikos vienetų, kad galėtų išvilkti kitas sunkiasvores transporto priemones, tankus. Tad jos operavimas irgi yra labi savotiškas. Operatoriai labai stipriai stebi aplinką ir turi stebėti, kokiais keliais jie važiuoja"", - sakė T.Godliauskas. JAV kariuomenės nuotr./JAV karių gelbėjimo operacija Pabradėje. Tolumoje už pelkės matoma proskyna, kurią kairiai galėjo palaikyti keliu. Jis pažymėjo, kad poligonuose dėl nuolat atliekamų įvairių darbų yra daug pokyčių, todėl navigacijos ne visuomet gali veikti tiksliai, tačiau jis iš kariškių girdėjo, kad skaitmeniniuose žemėlapiuose matoma, ar yra pelkė, ar durpynas, ar bala.","Per pratybas Lietuvoje amerikiečių šarvuotis M88 „Hercules"" įstrigo pelkėje, kai bandė ištraukti kitą transporto priemonę. Tyrimas dar vyksta, todėl nelaimės aplinkybės nėra aiškios, tačiau žinoma, kad kariai galėjo nuklysti nuo kelio dėl netikslios navigacijos ar kitų veiksnių."
"„Naujasis maršrutas - tai ne tik kvietimas artimiau susipažinti su M. K. Čiurlionio gyvenimu ir kūryba, bet ir naujas būdas patirti Kauną, pratęsiantis ilgą mūsų siūlomų maršrutų kolekciją. Joje atsiveria patys įvairiausi Kauno veidai nuo japoniško, skandinaviško ar žaliojo iki modernistinio ar literatūrinio"", - teigia „Kaunas IN"" turizmo ir rinkodaros skyriaus vadovė Agnė Kriaučiūnienė. PALAIKYKITE. Paremti 15min kultūrą galite skirdami paramą VšĮ „Penkiolika minučių"". „Čiurlenantis Kaunas"" iš įprastų maršrutų išsiskiria tuo, kad ne tiesiog pateikia lankytinų objektų sąrašą, bet ir skatina sulėtinti tempą ir ieškoti subtilesnių ryšių su M. K. Čiurlionio dvasia, patirti Kauną per garsus, vaizdus ir nuotaikas. Maršrutą papildo specialiai šiam tikslui sudarytas grojaraštis, padėsiantis sukurti gilesnį ryšį su aplinka. Tarp rekomendacijų - ir knygos bei populiarieji virtualios realybės filmai „Angelų takais"" ir „Pasaulių sutvėrimas"". Nors didysis menininkas niekada negyveno Kaune ir čia lankėsi vos keletą kartų, miestas, kuriame įkurtas Nacionalinis M. K. Čiurlionio dailės muziejus, amžiams susijęs su šio genijaus kūryba ir semiasi iš jos įkvėpimo. Tad naujasis maršrutas pristato daugiau nei 3 dešimtis objektų ir patirčių, suskirstytų į tris kategorijas. Faktų medžiotojus sudomins vietos, kuriose lankėsi pats Čiurlionis ar galima pamatyti jo darbus - ar objektus, kuriuose šie buvo saugomi anksčiau. Šioje maršruto dalyje - jau nebeegzistuojanti Adamčiko progimnazija, Kauno valstybinis muzikinis teatras, Sofijos Čiurlionienės namai ir, be abejo, Nacionalinis M. K. Čiurlionio dailės muziejus, kurio kolektyvas daug prisidėjo rengiant naująjį maršrutą. Įkvėpimo žvejams patiks Kauno kultūros įstaigų, bibliotekų ir meno erdvių, kuriose galima geriau pažinti M. K. Čiurlionio kūrybą, jo idėjas ir įkvėpimus, sąrašas. Jame keliautojai ras Ąžuolyno biblioteką, Kauno Vinco Kudirkos viešosios bibliotekos Meno ir muzikos skyrių, Kauno valstybinę filharmoniją ir Nacionalinį Kauno dramos teatrą ir daug kitų vietų. Čiurlenantis Kaunas Simbolistams ir interpretatoriams skirta maršruto dalis - tai vietos ir patirtys, kurios nėra tiesiogiai susijusios su M. K. Čiurlionio asmenybe ar kūryba, bet įkvepia interpretacijoms, apmąstymams ir naujiems atradimams. Tarp jų - VDU Kauno botanikos sodas ir „Mokslo saloje"" veikiantis planetariumas. Spausdintą maršruto „Čiurlenantis Kaunas"" versiją galima pasiimti „Kaunas IN"" turizmo informacijos centre, Nacionaliniame M. K. Čiurlionio dailės muziejuje ir kitose turizmui draugiškose vietose. Skaitmeninės jo versijos ieškokite visit.kaunas.lt.","Naujasis maršrutas „Čiurlenantis Kaunas“ kviečia pažinti M. K. Čiurlionio kūrybą ir patirti Kauną per garsus, vaizdus ir nuotaikas, siūlydamas daugiau nei 30 objektų ir patirčių, suskirstytų į tris kategorijas, įkvėptas menininko dvasios."
"„Šį butą įsigijau net nemačiusi. Pirkau tik legendą, kuri žadino smalsumą sužinoti daugiau, - šypsosi komunikacijos specialistė Ermita GEDUTĖ (40), atverdama savo namų Vilniaus senamiestyje duris. - Pirkau emociją, kurios negalėjau rasti naujos statybos prabangiuose, bet tuščios sielos apartamentuose."" Ermitos gyvenime 120 kvadratinių metrų ploto butas atsirado nelengvai - ir tik per laimingą atsitiktinumą. „Visada norėjau gyventi senamiestyje, - pasakoja ji. - Kai išsiskyriau su pirmuoju vyru, ten turėjome įsirengę gražų dviejų aukštų butą, kuriame spėjome pagyventi labai trumpai, - teko parduoti, o pinigus pasidalyti pusiau. Turėdama ribotą biudžetą, norėjau sau ir dukroms rasti kad ir kuklesnius namus, bet - senamiestyje. Kelerius metus kas rytą tikrindavau skelbimus, ar neatsirado ko nors naujo, patyriau daug nesėkmių. Rodos, jau radau butą, apžiūrėjau, patiko, išvažiavau tvarkyti dokumentų, pakeliui skambina brokeris: „Pardavėme, kiti pirkėjai pasiūlė daugiau, ir šeimininkai sutiko..."" Vienu metu net buvau nuleidusi rankas, bet tada pamačiau šio buto skelbimą."" Butas pačioje senamiesčio širdyje buvo avarinės būklės, labai apleistas, tačiau kaina pasirodė įkandama. „Tiesiog pajutau, kad turiu jį imti, - prisimena Ermita. - Brokerė pasakė, kad šeimininkai atostogauja ir grįš po dešimties dienų - tik tuomet galėsiu atvykti apžiūrėti. Bet jau buvau pasimokiusi iš patirties: ryžausi nuotoliniu būdu","Ermita Gedutė įsigijo avarinės būklės butą Vilniaus senamiestyje, pasikliaudama emocija ir legenda, nors jo net nebuvo mačiusi. Po daugybės nesėkmių ir riboto biudžeto, ji nusprendė rizikuoti ir įsigyti šiuos namus, kurie atitiko jos norą gyventi senamiestyje."
"Keturių moterų gyvenimai - tarsi įmantrus kokteilis: aistringi, kartais kartūs, bet visada svaiginantys. Antradienio vakarą, lietuviško kino gerbėjams neįprastoje aplinkoje, paslaptingoje kabareto erdvėje „Nijinsky III"", buvo pristatytas naujausias serialo „Meilužės"" sezonas. Šioje magiškoje ir teatrališkoje kabareto atmosferoje kiekvienas žvilgsnis ir šešėlis tik sustiprino pikantiško serialo siužetą apie draugystę, meilę ir paslaptis, kurios niekada nelieka amžiams paslėptos Išskirtinėje premjeroje dalyvavo ne tik serialo kūrybinė komanda ir aktoriai, bet ir gausybė lietuviško kino gerbėjų. „Trečiasis sezonas intriguoja giliais moterų draugystės bei moralinių dilemų tyrinėjimais. Kiekviena veikėja susiduria su iššūkiais, kurie papildo bendrą istoriją ir siužetą. Naujas sezonas žiūrovus pakvies ne tik pramogauti, bet ir apmąstyti vertybių bei tapatybės svarbą. Be to, tai vienas iš estetiškai patraukliausių moterims skirtų serialų Baltijos šalyse. Atskleisiu paslaptį, kad serialas „Meilužės"" virsta tarptautine frančize, o pirmoji jiems skirtu turiniu galės mėgautis Latvijos auditorija"", - apie ateities planus atvirauja „Go3"" turinio vadovas, Justinas Docka. Trečiojo „Meilužės"" sezono premjeros svečiai / Pauliaus Peleckio / BNS nuotr. Naujame „Meilužių"" sezone vaidina: Deimantė Bubelytė, Judita Urnikytė, Akvilė Žirgulytė, Milda Gecaitė, Šarūnas Datenis, Tomas Erbrėderis, Justina Nemanytė, Vaidas Maršalka, Ugnė Zavistauskaitė, Eglė Jackaitė, Vytautas Medineckas, Eimantas Pakalka ir kt. „Šiame sezone atsiranda „stipri"", komiška kriminalinė serialo siužeto linija. Pagrindinių aktorių kolektyvas ne tik išliko, bet ir pasipildė naujais veidais. Lyginant su praėjusiais sezonais „įvedėme"" naujų, itin prabangių lokacijų. Net ir premjeros vieta gali simbolizuoti perėjimą nuo įprastų ir nuobodžių santykių prie kažko drąsesnio, neapibrėžto, netikėto, ką žmonės išvys ir tiesiog užburiančiame seriale „Meilužės"", - prodiuseris Gediminas Duoba žada užkerėti žiūrovus. Trečiojo „Meilužės"" sezono premjeros svečiai / Pauliaus Peleckio / BNS nuotr.","Serialo „Meilužės“ trečiojo sezono premjera, pristatyta paslaptingoje kabareto erdvėje, intriguoja žiūrovus giliomis moterų draugystės ir moralinių dilemų tyrinėjimais, prabangiomis lokacijomis bei planuojamu tarptautiniu plėtimu."
"Prieš kurį laiką 15min rašė apie bendrovės „Pieno žvaigždės"" sukurtą prekės ženklą „Svalya"", pritaikytą rusų rinkai. Skaitytojai tuomet dalijosi nuotraukomis, kuriose šio gamintojo produktai su rusiškomis etiketėmis buvo matomi prekybos centro „Orient Market"" lentynose Maltoje. 15min su „Pieno žvaigždžių"" įmone tiek tada, tiek ir pakartotinai bandė susisiekti, tačiau bendrovės atstovai į klausimą, kodėl užsienyje prekiaujama rusiškomis etiketėmis pažymėta produkcija - taip ir neatsakė. Po šios publikacijos su 15min susisiekę skaitytojai ėmė dalintis nuotraukomis ir iš kitų užsienio šalių, kuriose pastebėta ir daugiau Lietuvoje gamintų produktų su rusiškomis etiketėmis. Tarp jų - ir Kėdainių konservų fabriko, ir „Vičiūnų"" produkcija. „Kėdainių konservų"" agurkų sriubą su rusiška etikete skaitytojai užfiksavo Niujorko maisto prekių tiekėjo platformoje „tastydeli.com"", o marinuotus burokėlius - „Bandi Foods"" platformoje, prieinamoje 38 JAV valstijose. „Vičiūnų"" gaminta silkė, krabų lazdelės, chinkaliai ir „Pieno žvaigdžių"" fermentinis sūris, grietinė, varškė, sviestas su rusiškomis etiketėmis užfiksuoti Vokietijoje, prekybos tinkle „MixMarkt"". Tačiau šis prekybos tinklas turi iki 345 parduotuvių 15 Europos šalyse. Šie gamintojai 15min tikino, kad šitaip prisitaiko „prie vietos klientų poreikių"". Įvyko lūžis Apie septyniolika metų Strasbūre gyvenantis Andrius Dogelis pastebėjo, kad lūžis parduodant lietuviškus produktus užsienio rinkoms įvyko prieš septynerius metus. Pasak jo, anksčiau ant pakuočių galėdavai matyti užrašus vokiečių ar prancūzų kalba, o dabar - net pačiuose populiariausiuose prekybos tinkluose, tokiuose kaip „Rewe"", „Edeka"" ar „Kaufland"", galima rasti lietuviškų produktų su rusiškomis etiketėmis. „Tarp kitko, vokiečiai savaitgaliais gauna akcijų ir pasiūlymų leidinius. Prekybos tinkle „MixMarkt"" galima rasti daug produktų iš Rytų Europos, tarp jų ir lietuviškus produktus su rusiškomis etiketėmis. Išvydę tai, vokiečiai automatiškai susidaro įspūdį, kad lietuviai galbūt yra slavai, ir iškyla net klausimų apie tikėjimą Lietuvoje"", - dalijosi pastebėjimais A.Dogelis. Tai - identiteto problema? A.Dogelis pasitelkė kitų šalių pavyzdžius. Latvija ir Estija taip pat eksportuoja produktus į Vakarų Europą, tačiau jų gaminami produktai niekada pirkėjams nepateikiami su rusiškomis etiketėmis.","Straipsnyje aptariama, kaip lietuviški produktai su rusiškomis etiketėmis pasirodo užsienio rinkose, sukeldami diskusijas apie vietos klientų poreikius ir identiteto problemą, nes kitos Baltijos šalys tokių etikečių nenaudoja."
"Pasak pareigūnų, įvykus incidentui, pavyko išgelbėti 39 keleivius ir penkis įgulos narius. Devyni žmonės buvo sužeisti, iš jų keturi - sunkiai. Pažymima, kad į incidentą pateko grupė rusų turistų, kuri tądien išsiruošė į įprastą apžvalginę ekskursiją po koralinį rifą netoli kurortinio Hurgados miesto. „Reuters""/„Scanpix""/Turistų povandeninis laivas „Sindbad"" Tarp šešių žuvusių turistų buvo du vaikai, pranešė Rusijos žiniasklaida. Oficiali nelaimės priežastis kol kas neaiški. Laivas „Sindbad"" kelerius metus buvo naudojamas kaip turistinis povandeninis laivas. Raudonosios jūros gubernatorius Amras Hanafis teigė, kad tarp 45 „Sindbad"" keleivių buvo žmonės iš Rusijos, Indijos, Norvegijos ir Švedijos. Laive taip pat buvo penki Egipto įgulos nariai. Tačiau ketvirtadienį Rusijos žiniasklaida skelbė, kad visi laivu plaukę turistai buvo rusai. A.Hanafis patvirtino, kad visi šeši žuvusieji buvo poilsiautojai iš Rusijos, tačiau išsami informacija apie aukas dar nepaskelbta. Pasak BBC, žinoma, kad tarp žuvusiųjų buvo dviejų gydytojų pora, o jų dukterys šiuo metu yra ligoninėje dėl sužeidimų. Pareigūnas pabrėžė, kad šis pramoginis laivas turėjo galiojančią licenciją, o įgulos vadas - tinkamus „mokslinius sertifikatus"". Šiuo metu vyksta incidento tyrimas. Rusijos kelionių organizatorių asociacija platformoje „Telegram"" paskelbtoje žinutėje teigė, kad povandeninis laivas atsitrenkė į rifą ir vėliau, būdamas 20 metrų gylyje, ėmė prarasti slėgį. Išplaukė ne visi Viena iš laivu plaukusių turisčių Jelena Boldariova britų bulvariniam leidiniui „The Sun"" teigė, kad laivas buvo panardintas su atidarytais liukais, todėl į jį greitai plūstelėjo vanduo. Pasak jos, dauguma išsigelbėjusiųjų sugebėjo per atviras angas išlipti. „Kai kuriems pavyko išplaukti, kai kuriems - ne"", - sakė moteris. Jai su vyru pavyko saugiai išsigelbėti, bet jos dukros ir motina sunkios būklės buvo išvežtos į ligoninę. Kol kas E.Boldariovos įvykių versijos nepatvirtino jokie oficialūs šaltiniai. Nedavė gelbėjimosi liemenių Pramoginiame povandeniniame laive įrengti dideli iliuminatoriai, kad keleiviai galėtų stebėti įspūdingus Raudonosios jūros koralus ir jūros gyvūniją, daugiau nei 20 metrų gylyje, rašoma „Sindbad Submarines"" interneto svetainėje. Socialinių tinklų nuotrauka/Turistų povandeninis laivas Egipte Dr.Jamesas Aldridge'as iš Bristolio į tokią pačią kelionę povandeniniu laivu leidosi 2025 m. vasario mėn. BBC žurnalistams jis pasakojo, kad laivas „buvo gerai prižiūrėtas"" ir „atrodė taip, kaip parodyta reklamoje"". „Švieži dažai, moderni įranga, dėmesingas ir profesionalus angliškai kalbantis personalas (įskaitant du narus, kurie lydėjo jus žemyn)"", - pasakojo vyras. Jis paaiškino, kad keleiviai išklausė saugos instruktažą, kuris buvo įrašytas keliomis kalbomis, bet pridūrė, kad gelbėjimosi liemenės nebuvo išduodamos. „Po rifą keliavome 40 minučių. Pirmąsias 20 stovėjau veidu į rifą, povandeninis laivas niekada nenukrypo „per arti"" ir niekada nesijaučiau nesaugus"", - sakė J.Aldridge'as. Tai jau antras incidentas Raudonojoje jūroje maždaug per šešis mėnesius. Praėjusių metų lapkritį netoli Egipto Marsa Allamo kurorto nuskendo laivas „Sea Story"", kuriuo plaukė daugiau kaip 40 žmonių. 11 žmonių yra dingę arba, kaip manoma, žuvo. Naujausios tragedijos priežastys kol kas nėra aiškios. Tačiau dėl tokių incidentų dažnumo kyla daug klausimų dėl vietos valdžios institucijų taikomų saugos priemonių tokiose turistų pamėgtose jūros ekskursijų vietose ir dėl to, ar tinkamai tikrinama sauga.","Egipte įvyko povandeninio laivo „Sindbad“ incidentas, kuriame žuvo šeši rusų turistai, įskaitant du vaikus, o devyni buvo sužeisti; nelaimės priežastys dar tiriamos, tačiau kelionės organizatoriams kyla klausimų dėl saugos priemonių."
"Socialiniai darbuotojai, kaip ir visa visuomenė, yra skaitmeninio pasaulio dalis, naudojasi telefonais, kompiuteriais, tad lygiai, kaip ir kiti, yra pažeidžiami. „Tam, kad išvengtume grėsmių, turime stiprinti savo skaitmeninį imunitetą, treniruoti atsparumo raumenį"", - pataria D. Remeika. Pasak eksperto, skaitmeninis atsparumas - mūsų gebėjimas saugiai ir kritiškai naudotis skaitmeninėmis technologijomis, atpažinti dezinformaciją, apsisaugoti nuo jos. Saugiai, vadinasi, „neatidaryti durų"" sukčiams, - ar tai būtų skaitmeninės, ar namų durys. Kritiškai - netikėti viskuo, kas sakoma, rašoma, rodoma, teigiama. Mat įvairūs suinteresuoti asmenys formuoja žinutes, manipuliuoja informacija taip, kad mes patikėtume. Sutrūkinėjęs pasaulis - priežastis manipuliacijoms Darius Remeika pabrėžia, kad šiais laikais pasaulį suvokiame fragmentiškai. Anksčiau, prieš kelis dešimtmečius, pasaulis buvo mažesnis. Tai reiškia, kad žinias apie tai, kas vyksta, gaudavome vos iš kelių šaltinių. Pavyzdžiui, prenumeravome kelis laikraščius, klausėmės vienos radijo stoties, naujienas sužinodavome įsijungę žinias. Tokiu būdu mus pasiekdavo mažiau žinučių ir naujienų. Tuo tarpu dabar turime neribotą prieigą prie įvairių naujienų, kanalų, galime bet kada susirasti labai įvairios informacijos. Su tokiu milžinišku informacijos srautu pasaulis tapo didesnis, t.y. mus pasiekia tiek daug informacijos, kad nebespėjame jos visos apdoroti. Todėl apie pasaulį sprendžiame iš fragmentų, tarsi dėliotume dėlionę. Bėda ta, kad pilna įvairių suinteresuotų subjektų, kurie nori į tą dėlionę įkišti savo fragmentus. Taip atsiranda įvairios manipuliacijos. Pavyzdžiui, socialinių tinklų kūrėjai uždaro vartotojus į savotiškus burbulus - kai žmogui rodoma tik ta informacija, kuri atitinka jo interesus, pažiūras, elgesį. Skaitmeninės platformos taip elgiasi norėdamos mus kuo ilgiau užlaikyti ir parduoti reklamą. Tačiau kartu jos apriboja vartotoją ir slopina jo pasaulio suvokimą, - atskiria nuo kitaminčių ir taip ugdo netoleranciją. Skaitmeniniai prietaisai - grėsmių šaltinis Informacinių karų ekspertas Darius Remeika išskiria kelias pagrindines skaitmenines grėsmes: „phishing"", „SMishing"", „vishing"". „Phishing‘as"" - tai tokia sukčiavimo forma, kuri apima apgaulingų el. laiškų ar pranešimų siuntimą iš pirmu žvilgsniu patikimo šaltinio. Pavyzdžiui, el. paštu galite gauti kvietimą pasitikrinti sveikatą, apdrausti gyvybę, kuo greičiau pasitikrinti banko sąskaitą ir pan. Tokie laiškai būna itin įtikinami ir labai sunku atpažinti, kad jis melagingas. Visgi ekspertas pataria, kad tokių laiškų siuntėjai būna abejotini, tad reikia stebėti šaltinius, iš kur tokia informacija ateina. Be to, skaitmeninėje erdvėje pasitaiko žinučių, kuriose figūruoja visuomenėje žinomų žmonių pavardės, jų nuotraukos. Žinomų ekspertų, gydytojų, politikų, mokslininkų, televizijos laidų vedėjų, dainininkų tapatybė naudojama kurti pagaulioms naujienoms, pavyzdžiui žinutėms apie sveikatą, greitą praturtėjimą, skatinant žmones spausti nuorodas, palikti jautrius asmeninius duomenis. „SMishing"" - žodžių „SMS"" ir „phishing"" junginys - tai sukčiavimas, kai sukčiai, naudodamiesi mobiliojo telefono trumposiomis žinutėmis, apgaule priverčia jus atidaryti kenkėjišką priedą arba nuorodą. „Voice phishing"" arba „Vishing"" - nuo angliško žodžio „voice"", reiškiančio „balsas"" - kai skambina sukčiai ir kalbina mus telefonu. Tikrai teko girdėti apie sukčių „laimėjimus"" išviliojant pinigus iš vyresnio amžiaus žmonių, pasakius, kad „sūnui atsitiko nelaimė"". Dažnai sukčiai skambina ir kalbina užsienio kalba, pavyzdžiui, rusiškai. Žmogui yra daromas emocinis spaudimas, sakoma, kad kažkas vyksta jo sąskaitoje, kad reikia kuo greičiau prisijungti. Ekspertas pataria į tokias žinutes, kurios ragina kuo skubiau veikti (pavyzdžiui, pervesti pinigų), žiūrėti su itin didžiuliu atsargumu ir abejone. Mat apgavikai tokiu spaudimu nori apeiti mūsų kritinį mąstymą. Pirmas dalykas, kaip kovoti su dezinformacija - tapti jai atspariems. Turime ugdyti kritiškumą. Pavyzdžiui, informaciją rinkti tik iš patikimų šaltinių. Vienas iš tokių patikimų šaltinių visuomenei, pasak eksperto, gali būti socialiniai darbuotojai. Socialinis darbuotojas - visuomenės temperatūros matuotojas D. Remeikos teigimu, socialinių darbuotojų vaidmuo, formuojant visuomenės nuomonę, yra nepamainomas. Socialiniams darbuotojams, pasak jo, tenka itin didžiulė atsakomybė, mat būtent jiems tenka bendrauti su pažeidžiamomis visuomenės grupėmis. Juk šios grupės turi balsavimo teisę. Jų balsas lemia rinkimų rezultatus, t.y. kokia politika bus vykdoma, kokie sprendimai bus priimami. Jei šių rinkėjų pažiūros yra formuojamos priešiškai nusiteikusių valstybių propagandos mašinos, jos gali kenkti mūsų šalies demokratijai, laisvei, saugumui, žmonių gerovei. Pasak D. Remeikos, įvairūs tyrimai rodo, kad gyventojai yra labiau pažeidžiami, jei jų pajamos yra žemos. Jie gali būti lengvais taikiniais tiek sukčiams, kurie veikia emocinio spaudimo principais, tiek ir priešiškai nusiteikusių valstybių agentams. Taip pat pažeidžiamumas atsiranda su amžiumi. Vyresni žmonės jaučia nostalgiją jaunystei ir praėjusiems laikams, todėl dažnai ideologizuoja sovietmetį, pamiršdami visą totalitarizmo nešamą siaubą. Socialiniai darbuotojai kasdienybėje susiduria su įvairiomis žmonių emocijomis ir gali pajausti, kada visuomenėje atsiranda neigiama emocinė perkrova. Ekspertas pataria, kaip kalbėti su priešiškai nusiteikusiais klientais. Susiduriant su kitoniška nuomone, svarbiausia, neatstumti, sakant, kad tu neteisus. Nes taip iš karto sukeliamas konfliktas, priešiškumas. Reikia būti šalia suklaidinto žmogaus. Per klausimus, per susidomėjimą, neprimetant savo nuomonės, sukelti abejonę, ar tikrai jo sakomi teiginiai yra teisingi, ar tikrai tie šaltiniai, kuriais vadovaujamasi, nėra priešiški. Vis tik, anot D. Remeikos, reikia turėti gebėjimų atpažinti suklaidintą žmogų. Tad pats socialinis darbuotojas turi jausti atsakomybę, kokias žinias jis vartoja, o gal jis pats yra „suvedžiotas"" dezinformacijos? Todėl, pasak eksperto, labai svarbu paties socialinio darbuotojo žinios ir tai, kaip jis pats dalyvauja demokratijos procesuose, kokie jo įsitikinimai. Patardamas, kai nepaslysti, informacinių karų ekspertas ragina atsiminti dvi taisykles: 1) jei kas nors liepia skubėti atlikti kažkokius veiksmus - priešintis; 2) būti įtariems vairiems pasiūlymams, nes „niekas nieko neduoda už dyka"". Dariaus Remeikos paskaitą galima peržiūrėti čia >> --- Straipsnį paruošė Profesinių kompetencijų tobulinimo centras. Darius Remeika šių metų kovo mėnesį socialinių paslaugu srities darbuotojams skaitė paskaitą apie tai, kaip nepasiklysti propagandos ir informacijos sraute. Mokymus organizavo Socialinių darbuotojų ir kitų socialinių paslaugų srities darbuotojų profesinių kompetencijų tobulinimo centras. Socialinių darbuotojų ir kitų socialinių paslaugų srities darbuotojų profesinių kompetencijų tobulinimo centras (PKTC) įkurtas Lietuvoje 2022 m. siekiant vystyti inovatyvias socialinių paslaugų teikimo praktikas. Centro funkcijas vykdo Lietuvos socialinių darbuotojų asociacija 2025-2027 m. įgyvendindama projektą „PKTC: Inovatyvūs kompetencijų sprendimai"". Projektą finansuoja Lietuvos Respublikos socialinės apsaugos ir darbo ministerija. Daugiau apie PKTC: facebook.com/pktcentras ir pktc.lt Šaltinis: https://sc.bns.lt/view/item/ekspertas-pataria-norite-priesintis-propagandai-treniruokite-atsparumo-raumeni-503807","Darius Remeika pabrėžia skaitmeninio atsparumo svarbą, siekiant apsisaugoti nuo dezinformacijos ir sukčiavimo, ypač socialiniams darbuotojams, kurie dažnai bendrauja su pažeidžiamomis visuomenės grupėmis. Jis pataria ugdyti kritinį mąstymą bei atsargiai vertinti skubius veiksmus reikalaujančias žinutes, kad būtų išvengta manipuliacijų ir propagandos poveikio."
"Ukrainietė Maria Kovalchuk tik neseniai atgavo sąmonę ir dar negali kalbėti, todėl kol kas nėra galimybių iš jos pačios sužinoti, kas nutiko. Visgi anonimu norėjęs likti šaltinis pasakojo, neva į ligoninę atvežta mergina atrodė taip, tarsi būtų buvusi žiauriai skriaudžiama, mušama. Shutterstock ir soc.tinklų nuotr /Maria Kovalchuk Šaltinis pridūrė, kad nors policija teigė, jog sužalojimus ukrainietė patyrė krisdama iš didelio aukščio, sumušimai rodo ką kitą. Jis spėja, kad mergina dalyvavo vakarėlyje, kur prieš ją galimai kelias dienas smurtauta. „Policija slepia detales. Mano draugas, dirbantis toje pačioje ligoninėje, kurioje guli Kovalchuk, savo akimis matė, kad, kai ją atvežė, jos burna buvo ištepta Dubajaus šokoladu, o dantys sudėti, kaip čia pasakius, į jos „Birkin"" („Hermes"" prekės ženklo rankinę - red. past.)"", - pridūrė šaltinis. Verta pažymėti, kad oficialaus šios informacijos patvirtinimo bent jau kol kas nėra. Nukentėjusiosios motina Anna atsisako komentuoti situaciją, pabrėždama, kad šia tema kalbės tik tada, kai policija baigs tyrimą. Tiesa, nukentėjusiosios šeima įtaria, kad dukra galėjo patekti į seksualinę vergiją. Žmonės.lt primena, kad ukrainietė draugams anksčiau pasakojo, kad kovo 9-ąją buvo pakviesta į vakarėlį viešbutyje. Tačiau kovo 11-ąją ji dingo. 20-metė mergina draugams pasakojo, kad į vakarėlį ėjo su dviem vyrais, kurie yra modelių verslo atstovai. Nukentėjusiosios mama teigė, kad dukra jai pasakė, jog liks su dviem vyrais, tačiau susirūpino, kai nepavyko su jais susisiekti. Marios buvimo vieta keletą dienų nebuvo žinoma, kol ji buvo rasta kritinės būklės kelio pakraštyje. „OnlyFans"" modeliui sulaužytos galūnės ir stuburas, todėl ji buvo nugabenta į ligoninę. „Spėliojama, kad ji nuėjo į vakarėlį. Tačiau šiuos vakarėlius organizavęs žmogus jos nematė. Ji buvo rasta sunkios būklės. Ji neturi nei dokumentų, nei telefono, nei nieko. Jai buvo atliktos trys operacijos. Ir ji dabar negali kalbėti"", - sakė merginos mama. Modelio draugė, rusė Angelina sakė, kad buvo pakviesta į tą patį vakarėlį, tačiau ji atsisakė kvietimo ir grįžo į Rusiją likus kelioms dienoms iki draugės Marios dingimo.","Ukrainietė Maria Kovalchuk buvo rasta sunkios būklės po vakarėlio, į kurį nuėjo su dviem vyrais, ir yra įtariama, kad ji galėjo tapti smurto auka, tačiau policija teigia, jog sužalojimus patyrė krisdama iš aukščio. Mergina šiuo metu yra ligoninėje ir negali kalbėti, o jos šeima į"
"Reikšmingi veiksniai Pasak šiltnamio efektą sukeliančių dujų (ŠESD) valdymo konsultanto Simo Abraškevičiaus, nors perėjimas nuo vidaus degimo varikliais varomų transporto priemonių prie elektromobilių yra būtinas žingsnis siekiant dekarbonizacijos (šiltnamio efektą sukeliančių dujų išmetimo sumažinimo), čia reikšmę turi daugybė veiksnių, o ypač - tvaresnė gamyba, nes šis procesas vis dar taršesnis kuriant elektromobilius. Simas Abraškevičius (Asmeninio archyvo nuotr.) „Būtina atsižvelgti ir į transporto priemonių gamybą, žaliavų gavybą, ilgaamžiškumą bei susidarančias atliekas transporto priemonių gyvavimo ciklo gale. Gamybos procesai, ypač tokių žaliavų kaip plienas, aliuminis, plastikai, mineralai, išgavimas, reikalauja daug energijos ir sukelia didelę emisiją. Baterijos dažnai linksniuojamos kaip viena iš neigiamų elektrifikacijos pusių. Vis dėlto tai liečia tik gamybos dalį, kuri visoje ŠESD lygtyje nėra pati didžiausia"", - sako S. Abraškevičius. Labai svarbūs, anot jo, ir žiediškumo principai - metalų perdirbimas, saugus baterijų apdorojimas ir transporto priemonės dizainas: mašina turėtų būti taip suprojektuota, kad ją būtų galima išardyti, o tinkamas detales pritaikyti naujam gamybos procesui. Visgi kurie automobiliai palankesni gamtai? S. Abraškevičiaus teigimu, gamybos etapu vidaus degimo varikliu varomas automobilis sugeneruoja iki keleto kartų mažesnę emisiją, tai reiškia, kad elektromobiliai iš gamyklos išvažiuoja turėdami didesnį pradinį ŠESD pėdsaką. Tačiau net ir naudojant taršią elektros energiją eksploatacijos etapu ši proporcija ganėtinai greitai pasikeičia elektromobilio naudai. Specialistas pabrėžia, kad svarstant, kas ekologiškiau, reikia įvertinti, jog nors elektromobilių gamyba išties yra taršesnė nei degalais varomų transporto priemonių, pats gamybos etapas sudaro mažiau nei 10 proc. bendros gyvavimo ciklo emisijos, todėl bendrame kontekste nėra kertinis kriterijus. Didžiąją dalį automobilio sugeneruojamos gyvavimo ciklo emisijos - kiek per 80 proc. - sudaro eksploatacijos etapas, keletas procentų lieka perdirbimui. Tad nors elektromobiliai sulaukia kritikos dėl santykinai neilgo baterijų gyvavimo, perdirbimo technologijų stokos, taršesnės gamybos, S. Abraškevičiaus nuomone, svarbu vertinti bendrą gyvavimo ciklą, ne pavienius etapus. Eksploatacijos periodu, anot pašnekovo, remiantis Europos Sąjungos (ES) suvartotos elektros vidurkiu, lengvasis elektromobilis vieną kilometrą nuvažiuoja netiesiogiai išmesdamas 100-150 g CO₂, tai yra iki 75 proc. mažiau nei, pavyzdžiui, benzininis automobilis. Paklaustas apie iššūkius perdirbimo etapu, specialistas pamini elektromobilių baterijas. „Baterijų perdirbimas, kurio metu atgaunama dalis retųjų metalų, vis dar yra besivystanti, tačiau sparčiai tobulėjanti sritis. Baterija pagaminta iš jau kartą naudotų medžiagų, nors ir nežymiai, tačiau iš karto sumažina kito elektromobilio pradinį ŠESD pėdsaką, taip pat sprendžiama ir potencialaus resursų trūkumo problema"", - aiškina S. Abraškevičius. Ką daro gamintojai? Europos aplinkos agentūra (EEA) prognozuoja, kad iki 2050 m. įprasto ES elektromobilio viso gyvavimo ciklo emisija gali būti net 73 proc. mažesnė nei šiandieninio benzininio automobilio. Siekdami neutralumo klimatui ne tik eksploatacijos periodu, bet ir per visą gyvavimo ciklą, transporto priemonių gamintojai vis dažniau gamyboje naudoja perdirbtas, perdirbamas, natūralias ar kitokias gamtą tausojančias medžiagas. Kauno technologijos universiteto (KTU) Aplinkos inžinerijos instituto direktorė, prof. dr. Žaneta Stasiškienė pasakoja, kad populiariausia gaminant automobilius yra naudoti vandenynuose surinktą perdirbtą plastiką. Labiausiai šiam tikslui tarnauja išmesti žvejybos tinklai, buteliai. Žaneta Stasiškienė (Asmeninio archyvo nuotr.) „Vandenynuose surinktos plastiko atliekos dažniausiai praverčia gaminant automobilių sėdynes, jų užpildus, skydelius, durų šonus. Šiuo metu atliekama daug tyrimų ir bandymų, kad antrines žaliavas transporto srityje būtų galima naudoti dar plačiau, pavyzdžiui, kėbului. Visgi kol kas tvaresnių medžiagų daugiausia galima rasti automobilių salone. Ateityje, tobulėjant technologijoms, tuo pasidžiaugti bus galima ir kalbant apie išorę"", - dėsto profesorė. Kadangi užtikrinti salono saugumą yra lengviau, pasak Ž. Stasiškienės, čia galima naudoti platesnį spektrą antrinių medžiagų, tokių kaip minėti perdirbti plastikai, taip pat metalai, aliuminis, tam tikros biologinės medžiagos, augalinės kilmės ištekliai. Vis dažniau transporto priemonių sėdynės gaminamos iš kanapių, kviečių pluoštų. Žiedinė ekonomika Kaip vieną didžiausių perdirbtų medžiagų naudojimo lyderių profesorė įvardija „Ford"". Bendrovė iš perdirbto plastiko gamina ne tik įvairias smulkias salono detales, bet ir automobilio dugno uždangalus, net bagažinės vidų. Žiedinė ekonomika (Shutterstock nuotr.) Kartu su „Ford"" šioje srityje žengia ir BMW, „Volvo"", „Toyota"", „Hyundai"". Pastarasis gamintojas taip pat yra pažangus ekologiškos odos naudotojas. O Štai „Ford Capri"" elektra varomo modelio salonas daromas iš „Sensico"" medžiagos, kuri neturi natūralios odos elementų ir yra draugiškesnė aplinkai. Ford Explorer interjeras (Gamintojo nuotr.) Vis dažniau transporto priemones gaminančios įmonės siekia populiarinti žiedinę ekonomiką ir būtent dėl šios priežasties skelbiasi naudojančios perdirbtą plastiką. Profesorės Ž. Stasiškienės manymu, būtent žiedinės ekonomikos svarbos suvokimas padėtų automobilių gamintojams ir apskritai visai pramonei kovoti ne tik su plastiko, bet ir bendra atliekų tarša bei klimato kaita. Vienas didžiausių teršėjų Apskritai transportas yra vienas didžiausių šiltnamio efektą sukeliančių dujų šaltinių pasaulyje, taip pat jis prisideda prie oro bei triukšmo taršos, bioįvairovės nykimo. Tarptautinės energetikos agentūros (IEA) duomenimis, transporto sektoriaus sukeliama emisija sudaro apie ketvirtadalį visos pasaulinės su energija susijusios ŠESD emisijos. Didžiąją dalį teršalų - daugiau nei 70 proc., išmeta kelių transportas, ypač lengvieji automobiliai, krovininiai sunkvežimiai ir autobusai, varomi vidaus degimo varikliais. Taigi, anot ŠESD emisijų valdymo konsultanto S. Abraškevičiaus, pokyčiai, apimantys visą transporto priemonės gyvavimo ciklą, yra tiesiog privalomi ir ateityje gamintojai jų imsis vis dažniau.","Elektromobilių perėjimas yra svarbus žingsnis siekiant sumažinti šiltnamio efektą sukeliančių dujų emisijas, tačiau būtina atsižvelgti į elektromobilių gamybos taršumą ir žiedinės ekonomikos principų taikymą. Transporto sektorius yra vienas didžiausių teršėjų, todėl svarbu vertinti visą transporto priemonės gyvavimo cik"
"Ketvirtadienį Vilniuje prasidėjo Lietuvos plaukimo čempionatas. Prieš pagrindines varžybas į baseiną šoko ne tik profesionalūs plaukikai, bet ir žinomi Lietuvos žmonės. Jie dalyvavo atskirose varžybose. Žinomų žmonių plaukimo varžybose dalyvavo: • aktorė ir laidų vedėja Jurgita Jurkutė, • aktorius Donatas Šimukauskas, • dainininkas Vaidas Baumila, • verslininkas Jogaila Morkūnas, • buvusi bėgikė Eglė Balčiūnaitė, • specialiųjų žaidynių laimėtojas Adomas Bužinskas, • socialinių tinklų kūrėjas Nerijus Venckus. Ne visi žinomi žmonės šoko į vandenį nuo starto bokštelio. Kai kurie jų į vandenį tiesiog įlipo. Tik Vaidas Baumila ir Jogaila Morkūnas bandė varžybas pradėti kaip tikri sportininkai. Vaidas į vandenį įšoko per anksti ir pasigirdo nemandagus žodis. 50 metrų atstumą greičiausiai įveikė aktorius Donatas Šimukauskas. Jis atplaukė pirmas. Antras atplaukė Jogaila Morkūnas, o Adomas Bužinskas buvo trečias. Jurgita Jurkutė sakė, kad plaukimo treniruotes lankė prieš daug metų. Eglė Balčiūnaitė sakė, kad tik neseniai išmoko plaukti. Ji džiaugėsi, kad gali dalyvauti tokiose varžybose. Nerijus Venckus, kuris turi negalią ir nevaldo kojų, taip pat įveikė visą plaukimo atstumą ir buvo pasitiktas plojimais. Žinomų žmonių plaukimo varžybos vyko linksmai ir be didelės įtampos. Tai buvo smagus būdas pradėti Lietuvos plaukimo čempionatą ir paskatinti žmones domėtis plaukimu.","Vilniuje prasidėjus Lietuvos plaukimo čempionatui, žinomi Lietuvos žmonės dalyvavo atskirose varžybose, kuriose greičiausiai 50 metrų nuplaukė aktorius Donatas Šimukauskas, o renginys buvo linksmas ir skatinantis domėtis plaukimu."
"Renginio metu į susirinkusiuosius kreipėsi ir iškilmingą pavardžių skaitymą pradėjo vienas iš išgelbėtųjų vaikų - dailininkas Samuelis Bakas. Anot VU pranešimo, taip pat į susirinkusiuosius kreipėsi ir pavardes skaitė premjeras Gintautas Paluckas, teisingumo ministras Rimantas Mockus, švietimo, mokslo ir sporto ministrė Raminta Popovienė, VU rektorius Rimvydas Petrauskas, Vilniaus miesto meras Valdas Benkunskas, Lietuvos žydų bendruomenės narys Miša Jakobas, Izraelio, Nyderlandų, Vokietijos, Ukrainos ambasadoriai, Lenkijos ir Jungtinių Amerikos Valstijų ambasadų atstovai, kiti renginio svečiai ir VU bendruomenės nariai. „Nuoširdžiai tikiu, kad ši Vilniaus universiteto ir Vyriausybės iniciatyva yra kasmetinė pastanga priminti, kad neramiame, užtikrintumo stokojančiame pasaulyje yra pamatinių tiesų, padorių žmonių ir teisingų moralinių laikysenų. Kad tiesa egzistuoja ir ją verta ginti"", - sakė VU rektorius R. Petrauskas. „Gyvename sudėtingais laikais, kai aplinkybės verčia galvoti ir apie valstybės, ir apie savo pačių likimą. Ir tokiomis akimirkomis labai svarbu deklaruoti, kad nepasiduosime baimei, nepasiduosime pykčiui, netoleruosime tų, kurie siekia galios kiršindami bendrapiliečius, ne tik atsiribosime, bet ir darysime viską, kad istorijos klastojimas, žmogiškojo orumo niekinimas, propagandos metodai netaptų viešojo gyvenimo norma"", - teigė jis. Žydų gelbėtojų diena pirmą kartą oficialiai paminėta 2023 metų kovo 15 dieną, kai VU Simono Daukanto kiemelyje iškilmingai perskaitytos žydų gelbėtojų - Pasaulio tautų teisuolių ir Žūstančiųjų gelbėjimo kryžiumi apdovanotų asmenų - pavardės, taip pat pagerbtos Holokausto aukos. Seimas kovo 15-ąją yra paskelbęs atmintina diena. 1966 metų kovo 15 dieną VU bibliotekininkei Onai Šimaitei buvo suteiktas garbingas Pasaulio tautų teisuolės vardas. Ji mirė 1970 metais, ir paaukojo savo kūną mokslui ir medikams studentams. 2002 metais po mirties ji buvo pagerbta Lietuvos apdovanojimu - Žūvančiųjų gelbėjimo kryžiumi. Jeruzalėje auga O. Šimaitei skirtas medis. O. Šimaitė per nacių okupaciją turėjo leidimą lankytis Vilniaus gete. Lankymosi pretekstas - surinkti žydų, daugiausia studentų, iš bibliotekos paimtas knygas. Tačiau moteris tapo geto kalinių rėmėja, padėdavo gauti maisto, netikrų dokumentų, į getą įnešdavo reikalingų daiktų, ginklų, išnešdavo laiškus, vertingas knygas, rankraščius. Ji padėjo dešimtims žydų, dėl to pati buvo suimta ir išsiųsta į Dachau koncentracijos stovyklą. Pasaulio tautų teisuoliais pripažinta per 900 Lietuvos piliečių, gelbėjusių žydus nuo Holokausto Antrojo pasaulinio karo metais. Pagal šalies gyventojų skaičių tai - antra didžiausia žydų gelbėtojų šalis pasaulyje.","Vilniaus universitete iškilmingai paminėta Žydų gelbėtojų diena, kurios metu buvo perskaitytos Pasaulio tautų teisuolių pavardės ir pagerbtos Holokausto aukos, taip pat prisiminta bibliotekininkė Ona Šimaitė, kuri gelbėjo žydus Antrojo pasaulinio karo metu."
"Sprendimą dėl baudos „Amber Grid"" antradienį uždarame posėdyje priėmė Valstybinė energetikos reguliavimo taryba (VERT). Tai BNS patvirtino jos pirmininkas Renatas Pocius. „Įvertinusi tai, kad bendrovė bendradarbiavo su taryba, jau atliko faktiškai kai kuriuos procedūrinius veiksmus, atlieka ir planuoja atlikti ateityje, taryba skyrė finansinę sankciją, kuri siekia 0,1 proc. bendrovės 2023-ųjų metų apyvartos"" - BNS antradienį teigė R.Pocius. Pernai „Amber Grid"" pajamos siekė 82 mln.eurų. VERT vadovo teigimu, bauda „Amber Grid"" skirta už netinkamą dujų perdavimo sistemos naudojimą GIPL dujotiekyje sumontuojant detales, kurių dalis neturi kilmę patvirtinančių dokumentų. „Mes suprantame, kad tokia dujų (perdavimo - BNS) sistema, kuri neturi kilmę patvirtinančių dokumentų, yra traktuojama, kad ji yra netinkamai eksploatuojama"", - teigė R.Pocius. „Bet jokiu būdu nenorime teigti, kad sistema yra nesaugi eksploatuoti, nes tokių signalų iš bendrovės nesame gavę"", - pridūrė jis. „Amber Grid"" kaltina „Alvorą"" Savo ruožtu, „Amber Grid"" BNS informavo, kad 81 tūkst. eurų baudą išsireikalaus iš pagrindinės GIPL rangovės „Alvoros"". „Amber Grid"" VERT skirtą sankciją traktuoja kaip patirtą žalą dėl GIPL rangovo veiksmų. Bendrovė planuoja baudos sumą išreikalauti iš už pažeidimą atsakingo GIPL rangovo - įmonės „Alvora"", - BNS antradienį teigė „Amber Grid"". Gabrielės Navickaitės / 15min nuotr./Paviršiuje sumontuotos detalės GIPL dujotiekio Jauniūnų stotyje „Amber Grid"" apgailestauja, kad nagrinėdama sankcijos skyrimo klausimą VERT nevertino „Alvoros"" veiksmų"", - nurodė operatorė. Bendrovės atstovė Laura Šebekienė BNS patikslino, kad „Amber Grid"" taip pat svarsto skųsti reguliuotojo skirtą baudą. VERT vadovas R.Pocius 15min anksčiau yra sakęs, kad VERT svarsto skirti „Amber Grid"" sankciją, siekiančią iki 10 proc. metinės apyvartos, nes įmonė nustatytomis sąlygomis ir terminais neįvykdė VERT nurodymų. Valstybės įmonė „Amber Grid"" nustatytu laiku - iki liepos pabaigos - nepateikė nepriklausoma ekspertize grįsto vertinimo dėl magistralinio dujotiekio GIPL eksploatavimo saugumo. Gabrielės Navickaitės / 15min nuotr./Paviršiuje sumontuotų jungiamųjų alkūnių vizualinė apžiūra Jauniūnų stotyje Iki šiol nėra atsakymų dėl saugumo Šio vertinimo VERT neturi iki šiol. Rugsėjo pabaigoje Taryba iki kitų metų sausio 25-osios pratęsė terminą, per kurį „Amber Grid"" privalo atlikti nepriklausomą įvertinimą, ar dujotiekis gali būti saugiai eksploatuojamas iki neatitinkančių reikalavimų jungiamųjų dalių pakeitimo. Po daugiau nei metus kartu su tarptautiniais partneriais vykdytų 15min tyrimų „Amber Grid"" galiausiai pripažino tai, ką ilgą laiką neigė - magistraliniame dujotiekyje sumontuotos rusiškos kilmės detalės, nors sertifikatuose jų gamintojomis yra nurodomos Rumunijos ir Lenkijos bendrovės. 15min taip pat skelbė tyrimą, kad ir čekiškomis dokumentuose įvardintos dujotiekio detalės - flanšai - taip pat gali būti rusiškos kilmės. Valstybės įmonė „Amber Grid"" šiuo metu teisiasi su buvusia pagrindine GIPL rangove statybų bendrove „Alvora"", siekdama išsireikalauti žalos atlyginimo ir detalių keitimo kaštų atlyginimo. Tuo metu „Alvora"" pabrėžia, kad detalės sumontuotos statybas prižiūrint ir jas priėmus „Amber Grid"". Paaiškėjus skandalingiems faktams apie tai, kad magistraliniame dujotiekyje sumontuotos Europos standartų ir projekto reikalavimų neatitinkančios detalės, iš „Amber Grid"" ir patronuojančios „Epso-G"" pasitraukė būrys buvusių atsakingų už statybų priežiūrą ir korupcijos prevenciją asmenų. Tiesa, visi darbus paliko savo noru. Vilniaus apygardos prokuratūra dėl galimo sukčiavimo ir dokumentų klastojimo jau trečius metus atlieka ikiteisminį tyrimą, apie kurį neteikia informacijos.","Valstybinė energetikos reguliavimo taryba skyrė „Amber Grid“ 0,1 proc. metinės apyvartos baudą už netinkamą detalių naudojimą GIPL dujotiekyje, o „Amber Grid“ planuoja šią sumą susigrąžinti iš rangovo „Alvora“. Bendrovė taip pat svarsto skųsti šią sankciją, nes detalių kilmė ir sertifikatai neatitinka Europos standartų, o dėl šio klausimo vyksta teisminis procesas."
"Trisdešimties koncertų programoje laukia žanrų ir muzikinių stilių įvairovė. Pirmą kartą koncertai vyks Kauno istoriniame Pelėdų kalne ir Ąžuolyno bibliotekoje. Aštuoni koncertai bus nemokami. Festivalio renginiai taip pat vyks Jiezne, Prienuose, Žiežmariuose, Rietave, Birštone ir Jonavoje. Festivalio meno vadovas, Nacionalinės premijos laureatas, tenoras Edgaras Montvidas taip pristato išskirtinį trisdešimtąjį sezoną: „Nepaisydamas įvairių iššūkių, Pažaislio muzikos festivalis sutinka savo 30-ąjį jubiliejų plačiai išskleidęs sparnus ir pasiruošęs skrydžiui. Tapęs neatsiejama Lietuvos kultūros dalimi, atrandamas pasaulio žvaigždžių, gausiai lankomas Lietuvos publikos, šiųmetis festivalis vėl kviečia patirti žanrų įvairovę, nerti į garsų vandenyną. Asmeninio archyvo nuotr./„Perfect nemesis"" duetas Jaukūs senosios muzikos vakarai Zapyškio bažnytėlėje, muzikiniai piknikai su mėgstamais atlikėjais, pasaulinių žvaigždžių rečitaliai Kauno filharmonijoje, didieji koncertai vienuolyno kieme, ištikimų festivalio draugų sugrįžimas, jubiliejai - laukia išties turtinga šventinė programa. Sveikinu visus mus šio gražaus gimtadienio proga - švęskime meną, švęskime muziką, švęskime gyvenimą!"". Pažaislio kieme - du simboliniai koncertai ir G.Gershwino „Rhapsody in Blue"" versija akordeonui 1995-aisiais festivalio pirmtakai surengė koncertą Pažaislio vienuolyno kieme, tą vakarą gimė ne tik Pažaislio muzikos festivalis, bet ir nauja tradicija - klasikinės muzikos koncertai po atviru dangumi Lietuvoje. Festivalio direktorė Giedrė Mikaitienė prisimena: „Tąsyk beveik 3000 klausytojų susirinko išgirsti Georgo Friedricho Händelio oratorijos „Mesijas"". Simboliška, kad trisdešimtojo festivalio pradžios koncertui vėl pasirinkome šį kūrinį - prieš tris dešimtmečius palietusį ne vieno mūsų širdį. Sakome, jei muzika tave pažino kartą - tai visam laikui. O festivalis yra ta vieta, kur jau ne viena klausytojų karta žengia pažinties su klasikine muzika keliu."" Gegužės 31 d. oratoriją „Mesijas"" atliks rinktinės pajėgos: Lietuvos kamerinis orkestras, Kauno valstybinis choras bei solistai: sopranas Lina Dambrauskaitė, mecosopranas Rachael Wilson (JAV), tenoras Anthony‘is Gregory‘is (JK) ir bosas Tadas Girininkas. Muzikiniam oratorijos veiksmui vadovaus Italijoje reziduojantis jaunosios kartos iraniečių dirigentas Hosseinas Pishkaras. Jono Danielevičiaus nuotr./Mūza Rubackytė Rugpjūčio 24 d. Pažaislio vienuolyno kieme publika susitiks su Lietuvoje retai viešinčiu charizmatiškuoju akordeono virtuozu Martynu Levickiu. Solistas kartu su Kauno miesto simfoniniu orkestru atliks jo paties aranžuotą ir specialiai akordeonui pritaikytą George‘o Gershwino „Rhapsody in Blue"" („Žydrosios rapsodijos"") versiją. Koncerte taip pat skambės prancūzų genijaus Georges‘o Bizet „Karmen siuita"". Rugpjūčio 31 d. Pažaislio muzikos festivalio trisdešimtmetį vainikuos Giacomo Puccini operos „Toska"" koncertinis atlikimas. Tą dieną simboliškai bus minima ir dar viena ypatinga sukaktis - festivalio meno vadovo E.Montvido 50 metų jubiliejus. Pasaulio teatruose vieną dažniausiai inscenizuojamų operų festivalyje atliks Lietuvos valstybinis simfoninis orkestras, Kauno valstybinis choras ir solistai: sopranas Aušrinė Stundytė, bosas-baritonas Kostas Smoriginas bei tenoras Edgaras Montvidas. Šventiniam koncertui diriguos maestro Gintaras Rinkevičius. Koncertai, dedikuoti iškiliausiems Jubiliejinėje festivalio programoje numatyta nemažai koncertų, kuriuose skambės Mikalojaus Konstantino Čiurlionio kūriniai, priminsiantys apie šio iškilaus kompozitoriaus 150-ąsias gimimo metines. Pažaislio festivalio ir Kauno šokio teatro „Aura"" bendradarbiavimo dėka atgims šokio spektaklis „Jūra"", kurį režisuoja choreografė Birutė Letukaitė pagal M.K.Čiurlionio to paties pavadinimo simfoniją. Choreografei šis kūrinys tapo pagrindine metafora, siekiant kalbėti apie pakitusį šiuolaikinio žmogaus ir gamtos santykį. Birželio 29 d. spektaklyje Nacionaliniame Kauno dramos teatre šoks Kauno šokio teatras „Aura"", Nacionalinės M.K.Čiurlionio menų mokyklos Baleto skyriaus moksleiviai, Miko Petrausko scenos menų mokyklos Šokių skyriaus moksleiviai, gros Kauno miesto simfoninis orkestras, diriguos Martynas Staškus. Senojoje Zapyškio bažnyčioje įvyks trys koncertai, kurių atlikėjai savo programose taip pat pristatys M.K.Čiurlionio kūrybą. Programose skambės kompozitoriaus epinė simfoninė poema „Jūra"", simfoninės poemos „Miške"" aranžuotė fortepijonui keturioms rankoms, kanonai ir fugos styginių kvartetui. Rugpjūčio 26 d. Kauno filharmonijoje bus minimos vieno garsiausių Lietuvos tenorų Virgilijaus Noreikos 90-osios gimimo metinės. Maestro, profesoriaus, arba, kaip jį vadindavo patys studentai, Šefo jubiliejui dedikuoto koncerto metu pasirodys V.Noreikos ugdytiniai: tenorai E.Montvidas, Kristianas Benediktas, Mindaugas Jankauskas, Rafailas Karpis, Kęstutis Alčauskis, baritonai Dainius Puišys, Laimonas Pautienius ir Eugenijus Chrebtovas. Koncertą ves muzikologas Viktoras Gerulaitis. Svarbus paminėjimas vyks ir Raudondvario dvaro menų inkubatoriuje - kompozitoriaus Johanno Strausso 200-osioms gimimo metinėms skirtas koncertas. Ansamblio „Huelgas"" sugrįžimas ir Jurgos Šeduikytės debiutas festivalyje Pasak festivalio direktorės, kasmet ieškoma dar neatrastų, naujų erdvių koncertams. Šiemet tokiais atradimais taps Kauno istorinis Pelėdų kalnas ir Ąžuolyno biblioteka. „Mūsų koncertinių erdvių sąrašą papildžiusiame Pelėdų kalne įvyks Jurgos Šeduikytės debiutas festivalyje. Ji drauge su fortepijono meistru bei muzikos dėstytoju Kęstučiu Pavalkiu pakvies į patyriminį koncertą „Svajonių dirbtuvės"". O iki kalną užlies Jurgos balsas, publiką kviesime susirinkti į mūsų nuostabių partnerių „Vieno prancūzo sandėliuko"" ir „La Petite Patisserie"" rengiamą pikniką, kurio metu bus pasakojama apie turtingą Pelėdų kalno istoriją, jo apylinkes bei čia gyvenusias ir kūrusias asmenybes"", - naujienomis dalijasi G. Mikaitienė. Asmeninio archyvo nuotr./Jurga Šeduikytė Po rekonstrukcijos neseniai duris atvėrusios Ąžuolyno bibliotekos „Žvaigždžių salėje"" rugpjūčio viduryje numatyta Ugniaus Dičiūno (obojus), Martyno Šedbaro (fagotas) ir Anastasijos Avdejevos (forepijonas) programa „Gaublio siuita"", kurioje skambės Osvaldo Balakausko, Claros Schumann ir kitų kompozitorių kūryba. Liepos 20 d. antrą kartą į festivalį sugrįš senosios muzikos ansamblis iš Belgijos „Huelgas"". Ansamblio vadovas Paulas Vanas Nevelas parengė programą „Polifilo sapnas"", kurią įkvėpė jo perskaitytas literatūros veikalas: XV-XVI a. gyvenusio Francesco Colonnos to paties pavadinimo knyga. Šioje knygoje aprašoma veikėjo Polifilo meilės istorija ir iki mažiausių smulkmenų pateikiama to meto Polifilo gyvenimo estetika: architektūra, gamta (iki pat kvapų), gėlės, papuošalai, literatūra ir muzika, šokiai, antikinė kultūra, fizinė elegancija, senoviniai ritualai. Ansamblio atliekama polifoninė a cappella muzika skambės unikalia akustika pasižyminčiuose Lietuvos banko Kauno rūmuose. Festivalio draugų programos ir premjera vaikams Kauno filharmonijoje bus gausu koncertų, kuriuose trisdešimtmečio progai skirtas programas paruošė publikai gerai pažystami ir visada laukiami festivalio draugai, čia savo rečitalį pristatys ir Lietuvos publikos pamėgtas tenoras Stephenas Costello iš JAV. Solistas, laikomas vienu ryškiausių savo kartos tenorų, birželio 4 d. atliks amerikiečių tenoro ir aktoriaus Mario Lanzos dainas. Birželio 19 d. ne viename festivalio sezone viešėję smuikininkas Sergejus Krylovas su Lietuvos kameriniu orkestru ir pianistu Andriumi Žlabiu atliks Johanno Sebastiano Bacho, Giuseppe’s Tartini kūrinius bei Kaune pirmą kartą skambėsiančią paties A.Žlabio sukurtą muziką. Liepos 10 d. koncertuos viena laukiamiausių festivalio viešnių, kurios kiekvienas pasirodymas prilygsta išskirtiniam muzikiniam įvykiui: pianistė Mūza Rubackytė pristatys naujausią programą „Nuo Baltijos iki Adrijos"", skirtą 150-osioms M.K.Čiurlionio metinėms paminėti. Joje susipins skirtingų epochų ir kraštų muzikinės spalvos. Koncerte skambės M.K.Čiurlionio, Leopoldo Godowskio, Ramintos Šerkšnytės ir Ferenco Liszto kūriniai. Liepos pabaigoje publika pasitiks kitą laukiamą festivalio viešnią - mecosopraną Justiną Gringytę ir jos scenos partnerį pianistą Malcolmą Martineau (JK). Atlikėjai šventinio festivalio koncertui pasirinko G. Bizet dainas iš ciklo „20 melodijų"", op. 21. Rugpjūčio pradžioje į trio susiburs bene žinomiausias Lietuvos pianistas Petras Geniušas, visame pasaulyje gerbiamas violončelininkas Davidas Geringas ir didžiausiose Europos, Azijos bei Amerikos scenose koncertuojanti smuikininkė Dalia Kuznecovaitė. Fortepijoninio trio repertuare - Jeano Sibeliuso, Anatolijaus Šenderovo, Franzo Schuberto kūriniai. Birželio 1 d. filharmonijos salėje kompozitorė Silvija Miliūnaitė ir režisierė bei libreto autorė Birutė Mar pristatys muzikinio spektaklio šeimai „Muzikos miestas"" premjerą. Joje pašėlęs ir be galo smalsus vaiduokliukas Naktukas kvies keliauti kartu ir pažinti įvairiaspalvį Muzikos ir teatro pasaulį bei susipažinti su kitais spalvingais personažais. Spektaklyje muzikinius kūrinius atliks: Kauno Juozo Naujalio mišrus choras „Cantica"" ir solistai: Aistė Jakaitė, Kotryna Dogadajeva, Paulius Katiliavas, Samanta Aleksandravičiūtė, Rojus Gustas. Solistų galvas papuoš Kauno Antano Martinaičio dailės mokyklos mokinių kūriniai. Dvaruose - džiazas ir Pietų Amerikos ritmai, BLC terasoje - muzikinis piknikas Pernai festivalio publikos atradimu tapusiame Žemosios Panemunės dvare šiemet rugpjūčio 10 d. vyks džiazo vakaras su kvartetu iš Italijos „Double Breath"", kurio vienas iš narių - Gianluca Littera - gros lūpine armonikėle. Tai labai neįprastas didžiųjų scenų instrumentas, kurį į prestižines koncertų sales iškėlė būtent šis italų virtuozas. Jis - vienas iš nedaugelio pasaulio solistų, šiuo instrumentu atliekančių klasikinę, šiuolaikinę ir džiazo muziką. Prieš koncertą dvaro sode dalyvių laukia „Vieno prancūzo sandėliuko"" ir kepyklėlės „La Petite Patisserie"" rengiamas didysis metų piknikas „Pietūs ant žolės: Le Grand Pique-Nique"". Rugpjūčio 3 d. Babtyno dvare koncertuos grupė „Ayom"", burianti atlikėjus iš Brazilijos, Angolos, Graikijos ir Italijos. Juos vienija aistra tradicinei Afrikos ir Pietų Amerikos muzikai, kurią jie perteiks klausytojams kaip skirtingų kultūrų gyvybingumo išraišką. Liepos 13 d. muzikinis piknikas sugrįžta ant BLC verslo centro stogo terasos. Į pasimatymą šioje išskirtinėje erdvėje kviečia „Vieno prancūzo sandėliukas"", „La Petite Patisserie"", Pažaislio muzikos festivalis ir jaunų kūrėjų duetas „Perfect Nemesis"". Muzikinėje programoje - romantiška, bet kartu energinga kelionė po kompozitoriaus Yanno Tierseno muzikos interpretacijas bei autorinę dueto kūrybą, įkvėptą kelionių, miesto ritmų ir subtilios melancholijos.","Pažaislio muzikos festivalis švenčia 30-ąjį jubiliejų su įvairia žanrų ir stilių programa, įskaitant koncertus istoriniuose objektuose ir nemokamus pasirodymus. Paminėtos ypatingos sukaktys, tokios kaip M.K.Čiurlionio 150-osios gimimo metinės ir E.Montvido 50 metų jubiliejus, įtraukiant pasaulinio lygio atlikėjus ir naujas koncertų erdves."
"„Darbuotojai dažnai nežino, kada ir kiek jiems priklauso"", - pastebi ji savo socialinio tinklo „Instagram"" paskyroje. Advokatės teigimu, ar atleidžiamam darbuotojui priklauso išeitinė išmoka, lemia tai, pagal kokį Darbo kodekso (DK) straipsnį jis yra atleidžiamas. Valstybinė darbo inspekcija pateikia atmintinę, kurioje nurodo, kada išeitinė išmoka yra mokama. Pavyzdžiui, kai darbuotojas atleidžiamas darbdavio iniciatyva be darbuotojo kaltės. Tuomet darbuotojui turi būti išmokėti du vidutiniai jo atlyginimai. Tiesa, jei darbuotojas dirba trumpiau nei metus, tuomet jam priklauso pusė jo vidutinio atlyginimo. Taip pat papildomai išmokama Ilgalaikio darbo išmoka, atsižvelgiant į darbuotojo nepertraukiamąjį darbo stažą toje darbovietėje. „Nesant darbo sutarties šalių valios"" darbuotojui išmokamas vienas vidutinis atlyginimas, o jei jis dirba trumpiau nei metus - pusė jo vidutinio atlyginimo. Darbdavio valia atleistam darbuotojui privalo būti išmokėta ne mažesnė kaip 6 mėnesių vidutinių atlyginimo dydžių išeitinė išmoka. Išeitinė išmoka priklauso ir kai darbdavys bankrutuoja - tuomet mokama dviejų jo vidutinių atlyginimų dydžio išmoka, o jei dirbama trumpiau nei metus - pusė jo vidutinio atlyginimo. Jei darbdavys atleidžia „dėl svarbių priežasčių"" savo iniciatyva, darbdavys privalo išmokėti darbuotojui du vidutinius atlyginimus. Jei darbuotojas dirba trumpiau nei metus, tuomet turėtų gauti vieną savo vidutinį atlyginimą. Esant terminuotai darbo sutarčiai, o darbuotojui dirbant ilgiau, nei dvejus metus, terminuotai sutarčiai pasibaigus, darbuotojui išmokamas vieno mėnesio jo vidutinis atlyginimas. Atšaukus juridinio asmens vadovą, jam dirbant ilgiau nei dvejus metus, jam išmokamas vieno mėnesio jo vidutinis atlyginimas. Išimtis - kai atleidimą lėmė darbuotojo veiksmai. Šioje atmintinėje rasite detalesnę informaciją. O kas lemia išeitinės išmokos dydį? „Vaikų turėjimas arba neturėjimas išmokos dydžio nelemia. Tačiau tam tikrais atvejais gali lemti sveikata. Kai darbuotojas turi sveikatos problemų, jis gali būti atleistas pagal DK straipsnį, pagal kurį numatytas išmokos mokėjimas"", - nurodė E.Kiznė. Anot jos, dažnu atveju darbo stažas turi įtakos išeitinės išmokos dydžiui. Be to, advokatės aiškinimu, išeitinės išmokos paprastai skaičiuojamos pagal darbuotojo vidutinį darbo užmokestį (VDU). Kitaip tariant, kuo didesnis VDU, tuo didesnė išeitinė išmoka.","Advokatė paaiškina, kad išeitinės išmokos dydis priklauso nuo atleidimo priežasties pagal Darbo kodeksą, darbo stažo ir vidutinio darbo užmokesčio. Valstybinė darbo inspekcija pateikia atmintinę, kurioje nurodytos situacijos, kada išmokos mokamos, pavyzdžiui, atleidimo darbdavio iniciatyva arba bankro"
"„D.Trumpas, nustatydamas muitus beveik visam pasauliui, nuskriaudė pasaulinę prekybos sistemą. Pasekmės bus visuotinės. JAV prekėms bus nustatyti priešpriešiniai muitai. Senosios prekybos grandinės bus nutrauktos, tačiau atsiras naujų. O kaip dėl mūsų? Rusija jau dabar beveik neprekiauja su Amerika, kaip ir su ES: beveik visai apyvartai taikomos sankcijos. Tačiau mes vis dar vystomės - ir gana sparčiai: 2025 m. pirmąjį ketvirtį augimas sieks apie 3 proc. Taigi nėra reikalo nerimauti. Remiantis nemirtingu Lao Tzu patarimu, turėtume sėdėti ant kranto ir laukti, kol pro mus praplauks priešo lavonas. ES ekonomikos lavonas"", - pyktį liejo D.Medvedevas. Jis ignoravo D.Trumpo paskelbtą faktą, kad bazinis muitų lygis visoms pasaulio šalims, o tai reikštų ir Rusijai, bus 10 proc. Kokius naujus muitus įveda D.Trumpas Donaldas Trumpas / Yuri Gripas - Pool via CNP / picture alliance / Consolidated News Photos JAV prezidentas D.Trumpas trečiadienį paskelbė naujus didelius tarifus prekybos partneriams ir pavadino tai „ekonominės nepriklausomybės deklaracija"". Viso pasaulio ekonomikoms bus taikomas naujas 10 proc. bazinis tarifas, o toms, kurias Vašingtonas laikys nesąžiningais veikėjais, bus taikomi griežtesni tarifai. Tačiau yra keletas išimčių. Balandžio 5-ąją 0 val. 01 min. vietos (6 val. 01 min. Lietuvos laiku) laiku įsigalios bazinis 10 proc. tarifas, o balandžio 9-ąją tuo pačiu metu bus pradėti taikyti didesni muitai įvairiems Vašingtono prekybos partneriams, kuriuos Baltieji rūmai laiko „didžiausiais pažeidėjais"". Didesni papildomi muitai daro poveikį pagrindinėms JAV prekybos partnerėms: trečiadienį D.Trumpas paskelbė importą iš Europos Sąjungos (ES) apmokestinantis 20 procentų muitu. Jis taip pat nustatė 34 proc. tarifus prekėms iš Kinijos. Kinijai muitai didėja nuo papildomų 20 proc., kuriuos JAV nustatė kovą dėl jos tariamo vaidmens neteisėtoje fentanilio tiekimo grandinėje. Tai reiškia, kad iš viso Kinijai buvo nustatyti 54 proc. muitai. Jis taip pat nustatė 26 proc. muitus prekėms iš Indijos, 25 proc. muitus Pietų Korėjai ir 24 proc. muitus Japonijai. „Valstybėms, kurios su mumis elgiasi blogai, apskaičiuosime bendrą visų jų muitų, nepiniginių kliūčių ir kitų sukčiavimo formų normą"", - nurodė D.Trumpas. Pasak jo, šie skaičiai yra „maždaug perpus mažesni už tuos, kuriuos jie mums taiko ir taikė"".","D. Trumpas paskelbė naujus tarifus, vadindamas tai „ekonominės nepriklausomybės deklaracija“. Visoms pasaulio šalims bus taikomas 10 proc. bazinis tarifas, o kai kurioms šalims, kaip ES, Kinijai, Indijai ir kitoms, bus nustatyti dar didesni muitai dėl jų nesąžiningos prekybos praktikos."
"Peterborougho magistratų teismas lietuvį praėjusią savaitę pripažino kaltu dėl vairavimo išgėrus ir skyrė jam 333 svarų sterlingų (apie 396 eurų) baudą. Petrui D. taip pat atimta teisė vairuoti 16 mėnesių. Paskelbus šį sprendimą vietos policijos konsteblis Robertas Footas sakė, kad tokios būklės jis galėjo sukelti avariją ir kam nors pakenkti. Automobilių stovėjimo aikštelėje praeivis pastebėjo „Mercedes"", prie kurio vairo sėdėjo alkoholinius gėrimus geriantis Petras. „Niekada negalima sėsti prie vairo išgėrus, jam dar pasisekė, kad jis nesukėlė avarijos ir niekam nepadarė žalos, tačiau galėjo būti visai kitaip"", - teigė konsteblis. Anot jo, lietuvio organizme sulaikymo metu tą pirmadienio rytą alkoholio koncentracija beveik dvigubai viršijo Anglijos įstatymų leidžiamą kiekį. Bylos duomenimis, kovo 3-iosios ryte, apie 9 valandą praeiviai Peterboroughe esančioje automobilių stovėjimo aikštelėje pastebėjo „Mercedes"", prie kurio vairo sėdėjo alkoholinius gėrimus geriantis vyras, jie apie tai pranešė policijai, o kai pareigūnai atvyko į vietą, mašina pastebėta važiuojanti netoliese. Anglijoje leistina alkoholio norma, konvertavus ją į lietuviškąjį matavimą, siekia apie 0,8 promilės, remiantis Cambridgeshire’o policijos grafystės pranešimu, P. D. šią normą viršijo bemaž 2 kartus. Paskelbus apie įvykį Peterborougho spaudoje, vietos lietuviai Petrą D. identifikavo kaip galimai dėl socialiniame tinkle „TikTok"" skelbiamų vaizdo įrašų pagarsėjusį asmenį.","Peterborougho teismas lietuvį Petrą D. pripažino kaltu dėl vairavimo išgėrus, skyrė 333 svarų baudą ir atėmė teisę vairuoti 16 mėnesių; incidentas įvyko, kai jis buvo pastebėtas geriantis alkoholį automobilių stovėjimo aikštelėje, o alkoholio koncentracija jo organizme viršijo leistiną normą beveik dvig"
"„Svarbus momentas Ignui Štombergui - jo pirma treniruotė su pirma komanda, prie kurios prisijungė ir Mantas Juzėnas, Aleksas Bieliauskas ir Dovydas Buika"", - rašoma klubo įraše. A big moment for Ignas Stombergas - his first practice with the first team, also joined by Mantas Juzenas, Aleksas Bieliauskas, and Dovydas Buika. 👀 pic.twitter.com/x4gokREQzD — BC Zalgiris Kaunas (@bczalgiris) April 1, 2025 17 metų 208 cm ūgio I.Štombergas šį sezoną vilki antrosios „Žalgirio"" komandos marškinėlius Nacionalinėje krepšinio lygoje (NKL). Antrajame šalies divizione jis per beveik 13 minučių renka po 5,6 taško ir 4 atkovotus kamuolius. I.Štombergas laikomas talentingiausiu savo kartos (2008 m. gimimo) žaidėju. Buvusio „Žalgirio"" žaidėjo ir trenerio sūnus gyvena Kaune - kitame mieste, nei kitą šeimą pajūryje sukūręs jo garsus tėvas, o ir rungtyniauja kitoje pozicijoje nei tėvas - labiau 4-5. FIBA nuotr./Ignas Štombergas „Ignas Štombergas - labai talentingas aukštaūgis, labai lengvai bėga per aikštę, turi puikų pojūtį krepšiniui, trūksta tik tam tikrų techninių pagrindų. Kaip suprantu, jis buvo projektuojamas kaip potencialus aukštaūgis, o tokia ankstyva specializacija jam kiek pakenkė, - prieš kelis mėnesius apie talentingą žaidėją 15min sakė „Žalgirio"" sistemos treneris Tautvydas Šležas. - Jis meta nuo peties, kiek keistai, mūsų treneriai bando pataisyti šią metimo dalį, bet įdomu, kad jo riešas labai minkštas, visiškai kaip tėvo, su kuriuo dažnai bendrauja. Vis dėlto, Saulius žaidė 3-4 pozicijose, o Ignas man yra šiuolaikiškas vidurio puolėjas, galintis saugoti lanką, dėti į krepšį per galvas, nes yra labai atletiškas. Be to, sugeria visą informaciją kaip kempinė. Jis labai stipriai tobulėja, daro didelę pažangą, labai gerai klauso, o tai svarbu, nes įklausyti ir išgirsti yra du skirtingi dalykai. Be to, jis žiūri tiesiai į akis, kai su juo kalbi, - tai retas atvejis šešiolikmečiui.""","Ignas Štombergas, talentingiausias 2008 m. kartos krepšininkas, pirmą kartą treniravosi su pagrindine „Žalgirio"" komanda. 17-metis, 208 cm ūgio žaidėjas, šį sezoną atstovauja antrosios komandos Nacionalinėje krepšinio lygoje, kur per 13 minučių renka po 5,6 taško ir"
"„Išsiaiškinau, kad išmokų apskaičiavimas gaunantiems mažas pensijas vyksta taip: gruodžio mėnesį priskaičiuojama nepriemoka, bet ji yra išmokama ne gruodžio, o sausio mėnesį, automatiškai (ne tik mano mamai, bet ir visiems pensininkams) padidėja pensija. Vasario mėnesį pensijos sumažėja. Nors skelbiama, kad pensijos padidėjo penkiais ar septyniais procentais, pensija realiai didėja tik dviem procentais"", - pasakojo Violeta. Shutterstock nuotr./Pensija Ji pateikia ir konkretų pavyzdį - jos mama, neturinti reikiamo stažo, 2024 metų gruodį gavo pensiją, kuri siekė 412,30 Eur. 2025 metų sausį ji buvo padidinta iki 454,25 Eur, o vasarį suma vėl sumažėjo ir sudarė 420,51 Eur. „Taip neturi būti! Jeigu pensija yra priskaičiuota už praeitus 2024 metus, ji ir turėjo būti išmokėta gruodžio mėnesį. O sausio mėnesį turėjo būti padidėjimas. Kitaip tariant, sausį padidina pensiją, vasarį - sumažina. Ir tiek žinių"", - stebėjosi ji. Reaguodama į Violetos išsakytas abejones, „Sodros"" patarėja komunikacijai Malgožata Kozič 15min sakė, kad visos pensijos didėjo, o Violetos mamos situacija susidarė dėl sausį išmokėtos priemokos už gruodį.","Violeta pasakoja, kad jos mamos pensija padidėjo sausį dėl gruodžio mėnesio nepriemokos, tačiau vasarį sumažėjo, todėl nors pensijos oficialiai didėja, realus augimas yra mažesnis. „Sodros“ atstovė aiškina, kad tokią situaciją lėmė vienkartinė priemoka."
"Humoro kupina ir visus „nusipelniusius"" per dantį nuolatos ne tik patraukianti, bet ir apdovanojanti šventė kaip ir kasmet pritraugė gausybės žiūrovų. Ceremonijos metu buvo paskelbta net 11 nominacijų, o jų laureatams skirtos „Auksinių svogūnų"" statulėlės. Pirmąkart istorijoje nominacija „Metų citata"" neturėjo jokios konkurencijos. Na, negali ginčytis - Eugenijus Gentvilas išties pranoko pats save ir tapo absoliučiu nominacijos nugalėtoju, kai pasipiktinęs išklojo, jog daugiau nei 2000 eurų Seimo narių atlyginimas didelis būtų nebent tik valkatoms. Eriko Ovčarenko / BNS nuotr./„Auksiniai svogūnai"" Staigmenų pateikė ir „Metų dainos"" nominacija. Šįkart čia varžėsi ne tik Lietuvoje prieš rinkimus skambėję sunkiai pamirštami politikų hitai, bet ir… kūrinys, atkeliavęs iš pačios Šiaurės Korėjos. Visgi būtų naivu tikėtis, kad kažkas būtų galėjęs pasirodyti geriau nei Antanas Nedzinskas - jo daina ne tik visiems nunešė stogus, bet ir atvėrė jam duris į Seimą. Kai kurių dalykų retai net ir pasakose pasitaiko, bet Mindaugas Sinkevičius, pelnęs „Metų siurprizo"" apdovanojimą, visgi įrodė, kad fantastinis scenarijus įmanomas ir realybėje. Juk jis ne tik buvo išteisintas „čekiukų"" skandale, bet dar ir ramiai grįžo į Jonavos mero postą! O štai pagrindinę nominaciją „Metų pasaka"" pelnė Briuselyje miegančią gražuolę suvaidinusi ir Lietuvą 7-iems socialdemokratų nykštukams valdyti palikusi Vilija Blinkevičiūtė. Sutikite, tai - pasaka, kuri, matyt, niekuomet nebus pamiršta. Tuo tarpu „Metų intrigantą"" viešame balsavime išrinko žiūrovai. Kas galėjo tapti tuo neįtikėtiną fantaziją turinčiu apsukruoliu, „išdūrusiu"" R.Žemaitaitį dėl kelionės pas Eloną Muską? Lietuvos nuomone, tai - Andrius Tapinas. Kai kurie skandalai negali būti pamiršti. Ir visai nesvarbu, kad jie - ne iš politikos pasaulio. Būtent todėl šiemet naują nominaciją „Metų šou skandalas"" pelnė Vytenis Partikas, visai Lietuvai prisigyręs, kad pasididino krūtinę. Ko jau ko, bet rinkimų praėjusiai metais netrūko. Vieni jų buvo visai be intrigos, o štai kiti - mažų mažiausiai gėdingi. Juk būtent taip daugelis pasijuto tuomet, kai Petras Gražulis išjojo savo pamokslų skaityti jau ir už Lietuvos ribų - į Europos parlamentą. Būtent už tai jam suteiktas „Metų rinkimų"" apdovanojimas. Niekas nepamirš ir tos dienos, kai Baltijos šalys atsijungė nuo Rusijos elektros bambagyslės. Tačiau ne tik dėl šio istorinio fakto, bet ir dėl frazės „Goodbye Russia, goodbye Lenin"", nuskambėjusios iš Lietuvos prezidento Gitano Nausėdos lūpų. Už tai jam šiemet įteiktas „Metų atsisveikinimo"" apdovanojimas. O štai „Metų pabėgimo"" apdovanojimas atiteko Lietuvos politikos Bunke pramintai Agnei Širinskienei. Ir net ne už vieną, o jau už kelis jos eilinius pabėgimus pas kitą! Ramūno Karbauskio atrasta ir vėliau nuo jo pabėgusi, ji pasuko kartu su R.Žemaitaičiu, o galiausiai pasirinko Saulių Skvernelį. Belieka tik spėlioti, kur dar keliai nuves A.Širinskienę… Kraują kaitino ir pikantiškoji „Metų bučinio"" nominacija. Ir ne tik todėl, kad visi bučiniai šioje nominacijoje buvo nevykę, bet dar ir dėl to, kad būtent šį apdovanojimą pelnė specialiai šventėje pasirodę, „patobulinti"" jo kaltininkai - Donaldas Trumpas ir Melania Trump. Ne daug kas pasiginčytų, jog yra nors dar bent viena lygiavertė istorija, kuri galėtų varžytis su mitais ir legendomis apipinta R.Žemaitaičio kelione į Niujorką. Tiek visko prižadėta buvo, o išnyko kaip dūmas! Na, širdgėlą šiemet turėtų atpirkti bent sąžiningai nusipelnytas „Metų kelionės"" apdovanojimas… Eriko Ovčarenko / BNS nuotr./„Auksiniai svogūnai"" O tai pat balandžio 1-ąją įvykusios transliacijos metu žiūrovus džiugino ir scenoje uždainavę „politikai"", kuriais vienam vakarui tapo ryškiausios Lietuvos scenos žvaigždės. Tarp jų - Deivis Norvilas, Inga Valinskienė, Nijolė Pareigytė-Rukaitienė, Marius Jampolskis, Ramūnas Rudokas bei daugelis kitų.","Į kasmetinę humoro kupiną „Auksinių svogūnų“ šventę susirinko gausybė žiūrovų, kur buvo paskirtos 11 nominacijų su laureatais, įskaitant išskirtines nominacijas, kurios apima „Metų citatą“, „Metų dainą“, „Metų siurprizą“ ir kitas. Šventėje dalyvavo tiek"
"Užtruko beveik aštuonerius metus, kol R. Kriukas grįžo su savo stiklo kūriniais ir skulptūromis į Vilniaus parodų erdves. Per tą laiką parodų surengta Ukrainoje, Vokietijoje, Latvijoje, Olandijoje, Didžiojoje Britanijoje, Belgijoje, Čekijoje. R. Kriuko kūrybos keturiasdešimtmečiui skirta paroda „Prabangos sinonimai"" VDA parodų salėse „Titanikas"" veiks iki balandžio 26 dienos. Idėja savo stiklo darbus eksponuoti „Titanike"", menininkas pasakoja, gimė meno mugėje „ArtVilnius‘2019"". Tais metais mugės žiūrovai R. Kriuką išrinko mėgstamiausiu menininku, o VDA parodų salės „Titanikas"" "" tapo viena iš geriausių mugės galerijų. „Tąsyk pajuokavome su VDA parodų salių direktoriumi Vidu Poškumi, kad geriausias menininkas turėtų eksponuotis geriausioje galerijoje. Juokai užsimiršo, prisiminėme juos prieš dvejus metus, sutarėme parodą, o prieš metus pradėjau jai ruoštis"", - pasakoja menininkas ir priduria, kad prieš parodą gal aštuonis kartus apžiūrėjo ekspozicijos erdvę, planavo kūrinių išdėstymą. „Remigijaus Kriuko paroda yra tarp dviejų Lewisų - Lewiso Carrollo, kuris sukūrė „Alisą Stebuklų karalystėje"" ir Luiso Bunuelio, pastačiusio kino filmą „Kuklus buržuazijos žavesys"", - parodą atidaryme įvertino menininkas ir menotyrininkas V. Poškus. „Džiaugiuosi, kad „Titanikas"" priima į savo glėbį šį menininką, tikiuosi, tai bus išskirtinis įvykis mūsų parodų salių istorijoje ir unikali proga mūsų studentams bei dėstytojams mokytis iš nepaprastą talentą turinčio menininko"", - parodos atidaryme sakė Vilniaus dailės akademijos rektorė, dr. Ieva Skauronė. „Žvelgdama į stiklu grįstą R. Kriuko kūrybos kelią, suvokiu, kaip svarbu suprasti ir kelio atkarpą, ir patį ėjimą. Juolab, kad nueita jau keturiasdešimties metų atkarpa. Joje būta visko: pakilimų ir nuopuolių, vertingų pamokų ir eksperimentų, sėkmės ir šukių, išgyvenimo mūvint vienintelius džinsus, nežinios, kryžkelių ir pripažinimo. Tame įvairių patirčių laike, o ir visoje Remigijaus kelionėje ryškiausią ir labai aiškią liniją brėžia prabanga. Prabanga būti savimi ir atkakli ištikimybė prabangiai materijai - stiklui!"", - sako parodos kuratorė, menininko žmona ir įkvėpėja dr. Indrė Stulgaitė-Kriukienė. Kuratorė įsitikinusi, kad ši paroda R. Kriuko kūrybos sekėjus tikrai nustebins. Kiek atsitraukęs nuo sau gana įprasto dekoratyvaus stiliaus, menininkas aktyviau išmėgina instaliacijos žanrą. Sauliaus Keraičio nuotr./Remigijaus Kriuko parodos atidarymo akimirka „Tai nėra naujiena Remigijaus kūryboje, - ji pabrėžia, - viena kita performatyvi skulptūrų kompozicija jau yra pasirodžiusi, tačiau parodoje autorius kuo rimčiausiai imasi pasakoti asmenines patirtis, aptaria ekologijos temas"". Vienas iš pavyzdžių - kūrinys „Po manęs net ir tvanas"". Menininkas pasakoja, kad šio kūrinio idėja gimė vienoje kelionėje su dukra po Šri Lanką. Išgėrę vandenį, jiedu dairėsi, kur išmesti buteliukus. Šiukšlių dėžės nerado, aplinkui plytėjo šiukšlynai. „Pamatęs, kad blaškomės, prie mūsų priėjo vienas iš vietinių jaučių varovų. Paėmė iš mūsų buteliukus ir švystelėjo tolyn, į džiungles"", - prisimena. Matyt, tai ir yra paaiškinimas, kodėl jo kūrinio viršuje įtaisyta tuščia šrilankietiško alaus skardinė. Sauliaus Keraičio nuotr./Remigijaus Kriuko parodos atidarymo akimirka Dar vienas įspūdingas parodos kūrinys - „Pavasarinė auksinio beržo kelionė pas giminaičius"". Šį darbą R. Kriukas sukūrė kartu su fotografu Mariumi Rudžiansku. Auksinio beržo mintį menininkas sako nešiojęsis keletą metų. Dviejų metrų septyniasdešimties trijų centimetrų stiklo skulptūrą „Liūtis"" R. Kriukui padėjo gaminti keturių, o kartais ir šešių vyrų komanda. „Stiklą pūtėme užsilipę į balkoną"", - kūrybos subtilybes atskleidžia menininkas ir priduria, kad kūrybai iš gyvo stiklo visuomet reikia komandos. Parodoje stiklines skulptūras globoja tapybiniai eksperimentai, lydi fotografija. Jos ašis - žiūrovą atkakliai persekiojantis auksinis elementas, kuris atsiduria vis kitose skulptūrinėse situacijose. „Šis elementas - ir menininko mėgstamas veidrodinių paviršių motyvas, ir neatsiejamas minėtos prabangos sinonimas. Kiek išvis toji Remigijaus prabanga jų turi? Tegu žiūrovas pats juos susirenka, įvardija ir įvertina"", - sako parodos kuratorė I. Stulgaitė-Kriukienė. Sauliaus Keraičio nuotr./Remigijaus Kriuko parodos atidarymo akimirka „Esu nepaprastai dėkingas Indrei už tai, kad ji išgrynino parodos koncepciją, atrinko kūrinius ir atskleidė mano kūrybos vientisumą. Jei norėčiau parodyti visus savo paskutiniųjų metų darbus, man ir trijų galerijų neužtektų, bet Indrė subtiliai surinko tik tuos, kurie atspindi svarbiausią parodos temą"", - gerų žodžių meno kolegei, parodos kuratorei ir žmonai negaili menininkas. „Jaudinuosi ne mažiau nei menininkas. Vaikščiodama po parodos užkulisius galvojau, kad Remigijus man primena nuolat su stiklo malūnais kovojantį Don Kichotą. Aš jau seniai nesu jo Dulsinėja, greičiau - Sančas Pansa, nešiojanti jo ginklus, pamaitinanti, kartais išlyginanti kelnes ir turinti pristabdyti jo stiklines upes, nes mums ir kelių salių neužtektų, jei norėtume pademonstruoti visus kūrinius. Teko daug ko atsisakyti, kad sukurtume šios parodos ekspoziciją, kurią paliekame jums, žiūrovai, įvertinti"", - parodos atidaryme kalbėjo I. Stulgaitė-Kriukienė. Remigijaus Kriuko paroda „Prabangos sinonimai"" VDA parodų salėse „Titanikas"" (Maironio g. 3, Vilnius) veikia nuo kovo 26 iki balandžio 26 dienos. Parodos koncepcija - I. Stulgaitės-Kriukienės, grafinis dizainas - Mariaus Žalneravičiaus, fotografijos - Mariaus Rudžiansko.","Remigijus Kriukas, po aštuonerių metų pertraukos, grįžo su savo stiklo kūriniais ir skulptūromis į Vilnių, kur VDA parodų salėse „Titanikas"" surengta jo paroda „Prabangos sinonimai"", skirta kūrybos keturiasdešimtmečiui. Parodoje menininkas pristato naujus kūrinius, įskaitant"
"Tokios jungtys tiesiamos Kauno, Klaipėdos, Šiaulių ir Panevėžio miestuose. Šiuo metu Kaune įrengiamas 5,5 kilometro ilgio naujas dviračių takas sujungs Neries krantinę ir Jotvingių gatvę. Jam tiesti skirta daugiau nei 1,6 mln. litų ES sanglaudos fondo lėšų. „Atkarpa tarp Neries krantinės ir Jotvingių g. dar nebaigta, ir šiuo metu dviračių takas paklotas maždaug iki Kuršėnų stotelės Neries krantinėje. Dabar baigta tako dalis yra patogi visiems, kurie gyvena Vilijampolėje arčiau Neries. Tai pagerino susisiekimą dviračiais iš Vilijampolės su senamiesčiu ir centru. Kai bus pilnai pabaigta, ta jungtis bus svarbi Šilainių gyventojams tarp Neries ir Žemaičių g. (Šarkuvos, Vėtrungės, Rasytės, Jotvingių g. J.Grušo g. ir pan) ir Panerių g. žmonėms, nes jie galės patogiai ir saugiai važiuoti į centrą, ko anksčiau nebuvo"", - teigia dviračių bendruomenėje gerai žinomas dviratininkas ir VšĮ „Dviratai"" atstovas Linas Vainius. Anot dviratininko, Kaune taip pat labai patogi dviračių tako atkarpa po P. Vileišio tiltu. „Jos dėka dviratininkai išvengs važiavimo per Kauno pilies auto žiedą prie tilto, kuris buvo itin nepatogus dėl didelio eismo. Tuos, kurie važinėja rekreacijos, sveikatingumo, susisiekimo ir kitais tikslais, šios dvi atkarpos džiugina, nes padidino saugių ir patogių dviračių takų skaičių, paįvairino maršrutus. Aš abu takus pravažiavau daug kartų. Tai nauji, gražūs ir patogūs takai"", - projektus vertina Linas Vainius. Planuojama, kad minėtas dviračių takas atitiks E techninei kategorijai keliamus reikalavimus. Beje, verta paminėti ir tai, kad projektas atitinka Ilgalaikės (iki 2025 metų) Lietuvos transporto sistemos plėtros strategijos, Kauno regiono plėtros iki 2013 m. plano ir Kauno miesto strateginio plano 2008-2015 m. nuostatas, tikslus, uždavinius ir priemones. Tai užtikrina projekto įgyvendinimo tikslingumą strateginiu aspektu. 2007-2013 metais dviračių takų plėtrai miestuose numatyta apie 16,6 mln. litų ES sanglaudos fondo lėšų, už kurias darbai vykdomi Kaune, Klaipėdoje, Šiauliuose ir Panevėžyje. Daugiausia tiesiami nauji dviračių takai, tačiau rekonstruojama ir dalis senesnių. Šalia takų įrengiami dviračių stovai ir suoliukai, apsauginiai atitvarai. Šia ES parama Lietuvos didžiųjų miestų savivaldybės galėjo pasinaudoti pagal Susisiekimo ministerijos administruojamą Sanglaudos skatinimo veiksmų programos priemonę „Kompleksinė ekologiško viešojo transporto plėtra"", kuriai iš viso skiriama beveik 75,4 mln. litų ES sanglaudos fondo lėšų. Savivaldybių nuožiūra šios lėšos panaudojamos miestų autobusų parkams atnaujinti, pėsčiųjų ir dviračių takams tiesti bei viešojo transporto infrastruktūrai gerinti.","Kauno mieste įrengiamas naujas 5,5 km ilgio dviračių takas, jungiantis Neries krantinę ir Jotvingių gatvę, kuris gerina susisiekimą dviračiais ir atitinka strateginius miesto plėtros planus. Projektas yra dalis ES sanglaudos fondo finansuojamos iniciatyvos, skirtos dviračių takų plėtrai Lietuvos miestuose."
"Pavasaris vilioja į lauką ne tik pasigrožėti atbundančia gamta, bet ir pasimėgauti jos teikiamais malonumais - vienas iš tokių yra jo didenybė grilis. Ant grilio kepta mėsa - tai puota ne tik pilvui, bet ir bendravimo su šeima ir draugais šventė, galimybė atsipalaiduoti, įkvėpti gryno oro ir atsukti veidą saulės bučiniui. Naujokams ir patyrusiems grilio kepėjams kiekvieno sezono pradžioje iškyla klausimas, kokias marinuotų gaminių naujienas siūlo parduotuvės, ką skanaus nusipirkti ir išsikepti, o gal rinktis šviežią mėsą ir marinuoti patiems? Pataria mėsininkas profesionalas. Sezono pradžiai - populiariosios dešrelės Orų prognozės palankios grilio mėgėjams - lauke jau statome kepsnines, kaitiname anglis, čirškiname mėsą. Visada populiarios ir mėgstamos kiaulienos dešrelės, kurias ant grilio paruošite greitai ir paprastai. Kaip tik tinkamos sezono pradžiai, kad atgautume grilio kepimo įgūdžius. Dešreles skanu valgyti su daržovėmis, duona, pagardinti ketčupu, garstyčiomis ar naminiais pagardais ir padažais. „Norfoje"" šviežios sveriamos mėsos skyriuose galite įsigyti keturių rūšių dešrelių: šviežių kiaulienos, šviežių kaimiškų, pikantiškų kaimiškų ir šviežių tradicinių kiaulienos dešrelių. „Visos gardžios, skiriasi tik ingredientai - dominuoja švelnesni tradiciniai arba labiau pikantiški prieskoniai"", - teigia mėsininkas Dainius Bartošius. Roberto Riabovo / BNS nuotr./Dainius Bartošius Pasitinkame pavasarį su šašlyko aromatu Šašlykų mėgėjų gretos taip pat neretėja. Pavasario pradžią tiesiog būtina pažymėti išsikepus šašlykų - juk pasiilgome to nepakartojamo keptos mėsos kvapo, sklindančio toli už kiemo ar sodo ribų ir sužadinančio apetitą pavėjui gyvenantiems kaimynams. „Norfoje"" šviežios sveriamos mėsos skyriuose ieškokite kiaulienos šašlykų majoneziniame laukinio česnako marinate, kaimiškų kiaulienos šašlykų, tradicinio „Vasaros"" kiaulienos šašlyko, kiaulienos sprandinės šašlykų česnakų ir pipirų marinate. „Rinkitės mėgstamiausią skonį - drėgnesnį su majonezo marinatu, gaivesnį su marinatu, kuriame dominuoja actas, nenusivils ir česnako mėgėjai"", - sako D.Bartošius. Tradiciškai prie šašlykų išsivirkite ryžių, pasigaminkite marinuotų svogūnų, nepamirškite ir didelio dubens šviežių daržovių salotų. Roberto Riabovo / BNS nuotr./Dainius Bartošius Į eilę rikiuojasi mėsos kepsniai Grilio patiekalų asortimentas dar toli gražu - ne visas. Ant kepsninės prašyte prašosi marinuotos mėsos kepsniai, tereikia išsirinkti mėgstamiausią kiaulienos dalį - šoninę su riebaliuku, šonkaulius, sultingą sprandinę ar mentę. Pasak D.Bartošiaus, „Norfoje"" platus pasirinkimas marinuotos mėsos. Riebesnės mėsos mėgėjams patiks kaimiškas kiaulienos šoninės su kaulu šašlykas, kiaulienos šonkauliai amerikietiškame marinate, kiaulienos šoninė amerikietiškame marinate ir marinuotos kiaulienos karkos kepsnys česnakiniame marinate. Teikiantiems pirmenybę sultingai, minkštai, mažiau riebalų turinčiai mėsai, verta rinktis kiaulienos mentę su kaulu česnakiniame marinate, kiaulienos sprandinę be kaulo žolelių marinate. Ir tikras ypatingų progų „topas"" - šventinė kiaulienos sprandinė be kaulo medaus-graikinių riešutų skonio marinate. Roberto Riabovo / BNS nuotr./Dainius Bartošius Ragaujame naujienas - yra iš ko pasirinkti Jau viską išbandėte ir norite paragauti ką nors naujo? Prašom - tikrai yra iš ko pasirinkti. D.Bartošius rekomenduoja išsikepti marinuotos kiaulienos nugarinės su šonkauliu žolelių marinate ar marinuoto kiaulienos kumpio su oda BBQ marinate. Išbandykite ir marinuotos kiaulienos nugarinės su kaulu medaus-garstyčių marinate bei marinuotos kiaulienos sprandinės su kaulu BBQ marinate. „Tai gaminiai, kuriuos pasiūlysime „Norfos"" parduotuvių mėsos vitrinose šiltuoju sezonu"", - sako D.Bartošius. Namų grilio meistras Daugelis labiau linkę pirkti jau marinuotus, paruoštus grilio mėsos kepsnius ir šašlykus, nes neturi laiko patys ruošti mėsą, bet visada atsiranda ir tokių, kuriems patinka eksperimentai virtuvėje. Tereikia nusipirkti kokybiškos, šviežios mėsos ir paskleisti prieskonių burtus. D.Bartošius pataria rinktis sprandinę - niekada neprašausite pro šalį, nes šios mėsos dalies riebaliukai suteikia mėsai sultingumą ir skonį. Tinka ir kitos mėsos dalys - nugarinė, išpjova, mentė, tik gali prireikti ilgiau kepti ir parinkti tinkamą kepimo būdą. Mėsininkas akcentuoja dar vieną svarbų patarimą - mėsą pjaustykite gabaliukais skersai raumeninių skaidulų, nes supjausčius išilgai raumens, skaidulos kepant susitrauks, kepsnys bus kietas, sunkiai kramtomas. „Pirmiausia mėsą po minutę apkepkite iš abiejų pusių, kad susidariusi plutelė sulaikytų mėsos sultis kepsnio viduje. Svarbiausia, mėsos neperkepti, tuomet ji išliks sultinga. Kiaulienos kepsniai, priklausomai nuo jų dydžio, turi kepti iki 15 minučių apie 200C temperatūroje"", - pataria D.Bartošius. Shutterstock nuotr./Grilis. Švelnaus skonio nugarinės su kaulu kepsneliai Reikės: 1,5 kg „Norfos"" mėsinės kiaulienos nugarinės su kaulu, 1 arb. š. druskos, 1 arb. š. pipirų, 2 arb. š. rozmarinų ar kitų žolelių, 4 vnt. česnako skiltelių, 1 vnt. citrinos žievelės. Gaminimas: Kiaulieną supjaustykite taip, kad kiekvienoje porcijoje būtų po vieną kaulą. Mėsą nusausinkite ir įtrinkite druska bei prieskoniais. Pamarinuokite mėsą mažiausiai 1 val. Kepkite ant grilio, kiekvieną pusę po maždaug 8 min. Patiekite su citrinos griežinėliais. Išpjovos kepsnys per 15 min Reikės: 1 vnt. „Norfos"" mėsinės kiaulienos išpjovos, 1 valg. š. aliejaus, 1/2 arb. š. druskos, 1/2 arb. š. pipirų, 1/2 arb. š. česnako granulių, 1 vnt. cukinijos. Gaminimas: Mėsą nusausinkite ir įtrinkite druska ir prieskoniais. Įkaitinkite kepsninę, padėkite mėsą ant grotelių. Šalia padėkite išilgai perpjautą cukiniją. Kepkite apie 15 min., mėsą kelis kartus paverskite. Išimkite mėsą iš kepsninės, kelias minutes palaikykite ir supjaustykite porcijomis. Patiekite su kepta cukinija. Sprandinės šmotas, marinuotas su garstyčiomis ir medumi Reikės: 1 kg „Norfos"" mėsinės kiaulienos sprandinės be kaulo, 1 arb. š. druskos, 4 valg. š. garstyčių, 4 valg. š. medaus, 1 arb. š. rozmarinų. Gaminimas: Mėsą nusausinkite ir įtrinkite druska, žolelėmis, garstyčiomis ir medumi. Padėkite į šaldytuvą marinuotis apie 2 val. Įkaitinkite kepsninę, padėkite mėsą ant grotelių ir kepkite apie 1 val., kol temperatūra mėsos viduje pasieks 75 laipsnius. Išėmę mėsą iš kepsninę šiek tiek palaikykite aplinkos temperatūroje ir pjaustykite porcijomis. Patiekite su šviežiomis daržovėmis ir mėgstamu padažu. Skanaus!","Pavasario sezonui prasidėjus, daug dėmesio skiriama grilio kepimui, siūlant įvairias marinuotos mėsos rūšis, tokias kaip kiaulienos dešrelės, šašlykai ir kepsniai. Mėsininkas Dainius Bartošius pataria tiek naujokams, tiek patyrusiems grilio meistrams, kaip pasirinkti ir paruošti sk"
"„Informacijos apie tai, kad buvo kažkokie įtarimai dėl vienos ar kitos įmonės (gaminusių ar tiekusių dronus - BNS), neturėjau"", - BNS teigė parlamentaras. L.Kasčiūno teigimu, tokio atvejo pamoka turėtų būti griežtesnė įmonių, užsiimančių dronų gamyba, patikra: „Gebėjimas atskirti, kur lietuviškos detalės, kur galbūt pristatomos kaip lietuviškos"". Pasak jo, dabar svarbiausia viską išsiaiškinti, kad sąžiningos įmonės galėtų toliau dirbti. „Jeigu kažkas gudravo, be jokios abejonės, tą reikia išsiaiškinti. Mano, kaip ministro tikslas buvo, kad Lietuvos gynybos pramonė turėtų droninių pajėgumų ir kad galėtume turėti lietuviškus dronus, tam atidarėme visas programas, skirtas dronų pramonei ir įmonėms, visų pirma lietuviškoms, kad užsikurtų lietuviškų dronų pramonė"", - BNS aiškino L.Kasčiūnas. „Labai svarbus dalykas, ar surinkta Lietuvoje, ar Kinijoje, ar detalės surinktos Lietuvoje ir programuota buvo Lietuvoje, ar tie dronai veikė kaip nors - ar izoliuotai, autonomiškai ar buvo integruota į sistemą"", - pridūrė jis. Po tokių paaiškėjusių faktų buvęs krašto apsaugos ministras sako, kad „reikia užsiduoti sau klausimą"" dėl gynybos pramonės gyvybingumo. „Ar mes esame suinteresuoti, kad gynybos pramonė Lietuvoje būtų, ar norime kad ji gamintų dronus, ginkluotę, kuri reikalinga Lietuvai"", - teigė jis. Pasak L.Kasčiūno, dėmė krenta ne visai pramonei, o atskiroms įmonėms. „Reikėtų atskirti pramonę nuo kažkokios įmonės"", - tvirtino jis. L.Kasčiūnas nesiėmė svarstyti ir spėlioti, viena ar daugiau įmonių „bandė gudrauti"". „Tikėkimės, kad šešėlis (mes tas gynybos pramonei BNS) bus išsklaidytas. Viską reikia padaryti, kad būtų išsklaidytas. Kitos išeities neturime, mes turime turėti lietuvišką gynybos pramonę, tai didžiulis mūsų saugumo ir gynybos ramstis, jeigu mes jos neturime, tada neturime didelio pajėgumo, milžiniško potencialo, kuris šioje vietoje yra ypatingai svarbus. Turime viską išsklaidyti, kad sąžiningos įmonės turėtų toliau dirbti ir gaminti lietuviškus dronus"", - tvirtino L.Kasčiūnas Pasak jo, tokios įmonės ir jų savininkai daugiau niekada neturi dalyvauti krašto apsaugos pirkimuose. L.Kasčiūno manymu, įtarimą sukėlę pirkimai greičiausiai susiję su kiniškais dronais - ten pagamintais arba atsivežtomis jų detalėmis. „Manau, kad kalba eina apie Kiniją, visi (dronų gamyboje - BNS) priklauso nuo Kinijos"", - teigė jis. Krašto apsaugos ministrės Dovilės Šakalienės teigimu, galimai nusikalstama veika padaryta 2024 metų rudenį, paskelbus dronų pirkimą. D.Šakalienė teigė, kad šiuos orlaivius naudojo Šaulių sąjunga, Krašto apsaugos sistemos institucijos.","Parlamentaras L. Kasčiūnas pabrėžia būtinybę griežčiau tikrinti dronų gamintojus Lietuvoje, siekiant užtikrinti, kad jų produkcija yra autentiškai lietuviška, ir teigia, kad įtarimai dėl nesąžiningumo nukreipti tik į atskiras įmones, o ne visą pramonę. Ministrė D. Šakalienė nurodo, kad galimai nusikalstama veika įvyko 2024 m. rudenį vykdant dronų pirkimus, kurie buvo skirti Šaulių sąjungai ir kitoms krašto apsaugos institucijoms."
"Grupė „Hypocrite"" pristato naują albumą „Šokis Dievams"", tačiau šįkart jie nusprendė peržengti tradicinio albumo pristatymo ribas. Lietuvoje dar niekas nėra to daręs: valandos trukmės YouTube podcastas, kuriame grupės nariai atskleidžia kiekvienos dainos istoriją, dalijasi kūrybiniais užkulisiais bei pristato unikalius pasirodymus, nufilmuotus skirtingose lokacijose. „Dainos gali kalbėti pačios, bet mes norėjome, kad žmonės išgirstų ir tai, kas slypi tarp eilučių. Kiekviena daina - tai atskiras pasaulis, su savo istorija ir atmosfera. Tad šįkart nusprendėme padaryti kitaip - pasidalinti viskuo atvirai. Dar taip atvirai nekalbėjau"", - sako Edgaras Bechteris. Ir tai dar ne viskas. Kiekviena albumo daina „Hypocrite"" YouTube kanale pasirodys atskirai kas mėnesį su unikaliomis vizualizacijomis ir vaizdo klipais, suteikiant joms naują gyvavimo ciklą. Tačiau jau dabar viso albumo galima klausytis Spotify, Apple Music ir YouTube podcast’e - tam, kad net ir tie, kurie nenaudoja muzikos platformų, galėtų iškart pasinerti į visą kūrybinę kelionę. „Muzika šiandien suvartojama per greitai. Mes norime, kad kiekviena daina turėtų savo akimirką - kad ji būtų ne tik išgirsta, bet ir pajausta. Tai ne tik albumas - tai mūsų pokalbis su klausytojais. Dalijamės mintimis, istorijomis, net abejonėmis"", - teigia Dmitrijus Kudrinas Klipo filmavimas „Šokis Dievams"" - albumas apie pasirinkimus „Šokis Dievams"" - tai albumas apie tai, kam mes skiriame savo energiją. Visi kažkam „šokame"" - meilės, karjeros, savo svajonių ar iliuzijų labui. Vieniems tai džiaugsmas, kitiems - vidinė kova. Ar meilė - tai laisvė, ar grandinės? Ar muzika - tai tik garsai, ar ritualas? Mūsų albume šokio ekstazė susilieja su filosofiniais klausimais"", - apie albumo idėją pasakoja Edgaras Bechteris. „Kai žmonės klausys šio albumo, jie nesupras, kur pateko - čia pop? Čia repo tusas? O gal reivo vakarėlis? Bet būtent tai daro šį albumą ypatingą. Kiekviena daina buvo nufilmuota skirtingoje lokacijoje, suteikiant jai unikalią atmosferą. Tai ne tik muzika - tai istorijos, kurios turi savo vizualinį pasaulį"", - priduria Antanas Jakimavičius. „Hypocrite"" visada buvo apie eksperimentus, ir šis albumas - ne išimtis. Čia nėra dviejų vienodų dainų - kiekviena jų turi savo charakterį, savo ritmą, savo veidą"", - sako grupės vokalistas Dmitrijus Kudrin. Klipo filmavimas Kiekviena daina - tikra istorija Šio albumo tekstų autorius Edgaras Bechteris į jį sudėjo daug asmeninių patirčių - nuo santykių peripetijų iki gilesnių apmąstymų apie žmonių ryšius ir pasaulio chaosą. „Mane visada domino santykiai - ne tik romantiniai, bet ir apskritai, kaip mes veikiame vieni kitus. Augame per žmones, su kuriais susiduriame. Kartais tai skauda, kartais pakelia į viršų. Visa tai yra šiame albume"", - pasakoja Edgaras. Pavyzdžiui, daina „Samsara"" gimė iš pasaulinės situacijos - karo Ukrainoje, socialinio neteisingumo ir vis kartojamų istorijos klaidų. „Kai rašiau „Samsarą"", galvojau apie tai, kad žmonija lyg ir turėtų mokytis iš savo klaidų, bet vis kartoja tas pačias. Nesąžiningumas, galia, manipuliacija - visa tai sugrįžta ratu. Gal kada nors išmoksime?"", - svarsto Edgaras. Grupė „Hypocrite"" / Ignė Butrimaitė nuotr. Benas Povilonis: „Tai buvo kova su savimi"" Už albumo skambesį atsakingas Benas Povilonis, kuris prie „Šokis Dievams"" dirbo dienomis ir naktimis - tiesiogine prasme. Perfekcionizmas, kūrybinis maksimalizmas ir nesibaigiantis noras išgryninti garsą privedė jį prie išsekimo - albumo prodiusavimo pabaigoje Benas atsidūrė ligoninėje. „Mes su šiuo albumu ėjome iki galo. Tai nebuvo tiesiog darbas - tai buvo kova su laiku, nuovargiu ir savimi pačiu. Bet aš žinojau, kad negaliu paleisti kažko, kas nėra iki galo išdirbta. Kiekvienas garsas, kiekvienas niuansas buvo svarbus"", - sako Benas.","Grupė „Hypocrite"" pristato albumą „Šokis Dievams“ inovatyviai, naudodama YouTube podcastus, kur atskleidžia dainų istorijas ir kūrybos užkulisius, o kiekviena daina bus pasirodoma su unikaliomis vizualizacijomis. Albumas nagrinėja globalius ir asmeninius klausimus, o prodiuseris Benas Povilonis dėl perfekcionizmo ir intensyvaus darbo patyrė sveikatos problemų."
"Dalis šių žaidimų gali atrodyti kaip pramoga ar išbandymas, tačiau iš tiesų gali būti pavojingi vaiko ar aplinkinių sveikatai ar net gyvybei, rašoma pranešime žiniasklaidai. „Pirmieji, kurie gali pastebėti vaiko emocines permainas, yra šeimos nariai ar kiti artimiausi žmonės. Tačiau labai svarbu, kad ir aplinkiniai - draugai, kaimynai, ugdymo įstaigos pedagogai - būtų dėmesingi ir pastabūs. Jei jaunas žmogus akivaizdžiai pasikeitė, tapo uždaras, pernelyg įsitraukęs į virtualią erdvę, svarbu nelaukiant reaguoti ir pasirūpinti vaiko saugumu ir emocine sveikata"", - sako sveikatos apsaugos ministrė Marija Jakubauskienė. Kaip tėvams ir artimiesiems atpažinti grėsmes? Tėvai ir artimieji turėtų būti ypač budrūs, jei bendravimas socialiniuose tinkluose skatina atlikti pavojingus veiksmus (pvz., savęs žalojimą, dusinimąsi, nuodingų medžiagų vartojimą ir pan.) Tokiais atvejais gali būti naudojamas psichologinis spaudimas, gėdinimas ar grasinimai, viskas gali prasidėti kaip nekaltas „žaidimas"", bet palaipsniui užduotys gali tapti vis pavojingesnės. Svarbu žinoti, kad aukomis dažniau gali tapti emociškai jautresni vaikai ir paaugliai, kurie ieško dėmesio, supratimo ar priklausymo grupei jausmo. 6 patarimai, kaip elgtis: 1. Domėkitės savo vaiko virtualiu gyvenimu. Skirkite dėmesio pokalbiams apie tai, ką vaikas veikia internete, su kuo bendrauja, kokius kanalus seka, kokį turinį vartoja. Kadangi kiekvienam vartotojui algoritmas parenka skirtingą turinį, tai, ką programėlėse matote jūs, gali labai skirtis nuo to, ką mato jūsų vaikas. Atkreipkite dėmesį, ar vaikas nenaudoja amžiui netinkamų programėlių (pavyzdžiui, „TikTok"", „Snapchat"" ir „Messenger"" leidžiama nuo 13 metų). 2. Stiprinkite emocinį ryšį su vaiku. Vaikai, kurie jaučia tėvų paramą ir supratimą, rečiau įsitraukia į pavojingas veiklas. 3. Stebėkite elgesio pokyčius. Atkreipkite dėmesį, jei vaikas tapo uždaras, jaučiate nuotaikų svyravimus, sutriko jo miegas ar apetitas, pastebėjote savižalos požymių (pvz., po ilgomis rankovėmis slepiamos žaizdos), vis daugiau laiko leidžia prie ekranų. 4. Susitarkite dėl saugaus elgesio internete. Kalbėkite su vaikais apie tai, kad internete galima sutikti ne tik naudingos, bet ir klaidinančios ar pavojingos informacijos. Paaiškinkite, jog prašymai siųsti asmenines nuotraukas, dalintis duomenimis ar dalyvauti slaptuose iššūkiuose gali būti pavojingi ir apie tai reikia pasitarti su suaugusiuoju. 5. Saugokite vaiką pasitelkdami technologijas. Naudokite apsaugos programas, įdiekite tėvų kontrolės programas ar filtrus, kurie leidžia stebėti, kokiu turiniu domisi vaikas. Nustatykite limitus, kiek vaikas gali praleisti laiko prie ekrano. 6. Laiku kreipkitės pagalbos. Jei įtariate, kad vaikas patiria psichologinį spaudimą, savižalą ar yra išnaudojamas - nedelskite ir kreipkitės į psichikos sveikatos specialistus, policiją ar kitas institucijas. Kur kreiptis pagalbos? Vaikai ar paaugliai gali skambinti nemokamais emocinės pagalbos telefonais anonimiškai į vaikulinija.lt tel. 116 111 (kasdien 11.00-23.00) ar jaunimolinija.lt tel. 0 800 28888 (visą parą). Tėvai gali anonimiškai kreiptis į Tėvų liniją tel. 0 800 900 12. Psichologinių krizių pagalbos centras (pkpc.lt arba telefonu 1815) teikia skubią, profesionalią, nemokamą, anonimišką psichologinę pagalbą bendruomenėms, organizacijoms, šeimoms, kurios susiduria su netikėtais ir sukrečiančiais įvykiais - smurtine mirtimi, savižudybe, staigia mirtimi dėl ligos ar kitų priežasčių. Konsultantai-psichologai suteiks skubią konsultaciją ir nukreips į Mobiliąją komandą, kuri teikia individualias ir grupines konsultacijas įvykio paveiktiems žmonėms. Jei jūsų vaikas turi psichologinių sunkumų ar psichikos sutrikimų požymių, kreipkitės į psichikos sveikatos centrą, kur dirba gydytojas vaikų ir paauglių psichiatras su specialistų komanda. Jei jūsų aplinkoje kas nors šiuo metu vartoja pavojingą medžiagą ar atlieka kitą sveikatą trikdantį veiksmą ar skatina tai daryti - skambinkite 112. Priklausomybė nuo socialinių tinklų didėja Psichologai pastebi, kad vaikų ir jaunų žmonių priklausomybės nuo socialinių tinklų sparčiai plinta. Su šia problema specialistai susiduria, kai į juos kreipiasi paaugliai dėl elgesio ir miego sutrikimų, mokymosi sunkumų, nervinių tikų, savęs žalojimo ir pan. „Kai mokykloje telefonai yra visiškai neribojami, tai vaikai per pertraukas ir net pamokas renkasi savo mobiliuosius ekranus, o ne socialinius gyvus ryšius. Paradoksalu, bet kai nėra to gero gyvo ryšio, visada yra internetinis ryšys. Tačiau visur reikalinga pusiausvyra: vaikas, paauglys privalo turėti ir gyvų santykių, tada sumažėja pavojus, kad jį „įtrauks"" virtualūs ryšiai"", - sako sveikatos apsaugos ministrės patarėja Neringa Grigutytė. Mokslininkai akcentuoja, kad visos ugdymo įstaigos privalo turėti mokinių asmeninių išmaniųjų įrenginių naudojimo taisykles ir jų laikytis, tačiau Lietuvoje tokias taisykles turi tik maždaug pusė šalies ugdymo įstaigų. Sveikatos apsaugos ministerija pasisako už nacionaliniu lygiu nustatytus reikalavimus dėl išmaniųjų telefonų naudojimosi taisyklių ir ribojimų ugdymo įstaigose. SAM ir Jaunųjų psichiatrų asociacijos parengta informacija","Pranešime pabrėžiama, kad kai kurie žaidimai ir socialinių tinklų veikla gali kelti pavojų vaikų sveikatai, todėl tėvai ir artimieji turi būti dėmesingi vaiko elgesio pokyčiams ir imtis apsaugos priemonių. Siūlomi patarimai, kaip saugoti vaikų emocinę ir fizinę gerovę, įskaitant domėjimąsi vaiko internetu, elgesio stebėjimą ir pagalbos kreipimosi būdus."
"Visgi ji nepatvirtino, ar premjeras dalyvaus šiame renginyje. Rusija pažadėjo surengti didžiausias Antrojo pasaulinio karo pabaigos minėjimo iškilmes „per visą istoriją"", skirtas 80-osioms karo pabaigos metinėms. Gegužės 9-osios paradas skirtas Sovietų Sąjungos pergalei prieš nacistinę Vokietiją Antrajame pasauliniame kare paminėti ir tapo viena svarbiausių Rusijos valstybinių švenčių valdant Vladimirui Putinui. Kremliaus vadovas šią dieną įprastai šlovina savo karius ir kariuomenės veteranus, taip pat demonstruoja Rusijos karinę techniką. Rusija dažnai į šį renginį kviečia draugiškomis laikomų šalių atstovus, nors dalyvių skaičius sumažėjo dar prieš jai 2022 metais pasiunčiant karius į Ukrainą, kai sustiprėjo priešprieša su Vakarais. Istoriškai Rusijai artima Indija priešinosi Vakarų spaudimui atsiriboti nuo Maskvos po jos invazijos į Ukrainą. Rusija parduoda Indijai svarbią karinę įrangą ir vis dažniau tampa pagrindine energijos tiekėja, nes Naujasis Delis ieško pigaus importo savo ekonominei plėtrai skatinti. „Mūsų ministras pirmininkas gavo kvietimą dalyvauti Pergalės dienos iškilmėse"", - Naujajame Delyje sakė Užsienio reikalų ministerijos atstovas Randhiras Jaiswalas. „Apie savo dalyvavimą Pergalės dienos iškilmėse paskelbsime tinkamu laiku"", - nurodė jis. N.Modi praėjusį spalį lankėsi Rusijoje, kur vyko daugiašalis aukščiausiojo lygio susitikimas, o V.Putinas vėliau šiais metais turėtų atvykti į Indiją dvišaliam susitikimui.","Indijos premjeras gavo kvietimą dalyvauti Rusijos organizuojamose Pergalės dienos iškilmėse, tačiau dar nepatvirtino savo dalyvavimo. Rusija planuoja surengti didžiausias Antrojo pasaulinio karo pabaigos minėjimo iškilmes, o Indija palaiko glaudžius ryšius su Rusija tiek karinės įrangos, tiek energetikos srityse."
"Dėl kraujo krešuliu dar vadinamos ligos D.Lillardas vartoja kraują skystinančius vaistus, pranešė ESPN. Jie padėjo stabilizuoti amerikiečio būklę. „Bucks"" pranešime teigiama, kad įžaidėjas iš rikiuotės iškrito neapibrėžtam laikotarpiui. „Damiano sveikata yra mūsų pirmas prioritetas, - teigė „Bucks"" generalinis vadybininkas Jonas Horstas. - Palaikysime jį per šį procesą ir užtikrinsime, kad jis grįžtų žaisti tik tada, kai tą daryti bus saugu. Gydytojai patikino, kad tokia liga neturėtų pasikartoti. Džiaugiamės, kad ji buvo nustatyta ir tikimės, kad jis greitai pasveiks."" Vasarį dėl panašios bėdos iš rikiuotės iškrito ir „San Antonio Spurs"" aukštaūgis Victoras Wembanyama. Jam kraujo krešulys nustatytas petyje. Anksčiau šią diagnozę buvo išgirdę ir daugiau NBA žaidėjų. Ilgametei lygos žvaigždei Chrisui Boshui dėl to netgi teko baigti karjerą. D.Lillardas jau praleido pastarąsias trejas „Bucks"" rungtynes. Dėl tos pačios blauzdos problemų įžaidėjas dar gruodį nerungtyniavo 10 dienų. Po 24,9 taško ir 7,1 rezultatyvaus perdavimo šį sezoną renkanti NBA žvaigždė yra pagrindinis Giannio Antetokounmpo pagalbininkas. Kartu šie žaidėjai per mačą įmeta po 55,1 taško ir yra rezultatyviausias tandemas NBA lygoje. Milvokio komanda šiuo metu užima penktąją vietą Rytų konferencijoje ir varžosi dėl namų aikštės pranašumo pirmajame atkrintamųjų etape. Jį garantuotų viena iš pirmų keturių pozicijų.","Damianas Lillardas dėl kraujo krešulių gydomas kraują skystinančiais vaistais ir laikinai negali žaisti „Bucks“ komandoje, o jo sveikata yra pagrindinis klubo prioritetas. NBA žvaigždė jau praleido kelias rungtynes, tačiau tikimasi, kad jis greitai pasveiks ir sugrįš į aikštę."
"Ketvirtadienio vakarą Vilniuje garsūs svečiai rinkosi į išskirtiniais aromatais praturtintą renginį - populiarieji kvapų kūrėjai šventė savo 12-ąjį gimtadienį ir žinomus bičiulius pakvietė susipažinti su paslaptingu ir labai įtraukiančiu kvapų pasauliu. Pasveikinti „Natūralių idėjų"" įkūrėjų Gretos ir Pauliaus Vaitulionių bei Saugirdo Vaitulionio su dar vienais sėkmingais metais, atvyko būrys žinomų veidų: verslininkės Oksana Pikul ir Erika Vitulskienė, atlikėja Ingrida Martinkėnaitė, nuomonės formuotojos Indrė Burlinskaitė-Vaisieta su vyru Liudu ir Vaida Gudo, laidų vedėjos Gintarė Gurevičiūtė ir Giedrė Talmantienė, stilistė Milda Metlovaitė, atlikėja Diana Dargienė, dizainerė Viktorija Jakučinskaitė su vyru Vitalijumi, Australijoje gyvenanti finansų konsultantė Roberta Kazilionienė, iš Maltos trumpam į Lietuvą grįžusi Violeta Repčenkaitė ir daugelis kitų, rašoma pranešime spaudai. Fotogalerija: Šį kartą, ypatingais renginiais garsėjantys kvapų kūrėjai nusprendė sukurti visiškai kitokį vakarą ir nustebinti svečius netikėta patirtimi. Prancūzijoje mokslus baigusi parfumerė Greta Vaitulionė, supažindino svečius su parfumerijos pasauliu ir pasidalijo žiniomis bei garsenybes pakvietė sukurti savo kvepalus. „Kartu su Pauliumi ir Saugirdu nusprendėme, kad šis gimtadienis gali būti dovana ir visiems mūsų svečiams - manau daugelis savo kvepalus bandė kurti pirmą kartą gyvenime. Ir ne vienam iš jų - tikrai puikiai pavyko. Manau šis vakaras, tai puiki pradžia to, ką noriu daryti vis dažniau - kurti edukacinius vakarus ir įtraukti dar daugiau žmonių į magišką kvapų pažinimo ir kūrimo pasaulį"", - vakaro metu dalinosi viena iš prekės ženklo įkūrėjų, parfumerė Greta Vaitulionė. Kvapų kūrėjų gimtadienio šventė Visą namų kvapų liniją ir jau antruosius kvepalus sukūręs Saugirdas Vaitulionis renginyje neslėpė, jog atrado didžiausią savo aistrą: „Kvepalų kūrimas šiuo metu man teikia didžiausią džiaugsmą. Didžiuojuosi ir esu laimingas, kad tiek mano kurti namų kvapai, tiek kvepalai jau džiugina tūkstančius žmonių tiek Lietuvoje, tiek ir visame pasaulyje. Nėra geresnio jausmo ir įvertinimo, kuomet gatvėje prasilenki su žmogumi, kvepiančiu tavo kurtais kvepalais."" Kvapų kūrėjais pirmą kartą pasijausti galėjo ir į renginį susirinkę kviestiniai svečiai. Dauguma susirinkusiųjų pripažino, jog sukurti kvapą - tikras iššūkis, panašus į sudėtingą matematinės formulės kūrimą. Ir nors vieni džiaugėsi sukūrę intriguojantį kvapą, kiti pripažino, jog mieliau šį procesą patikėtų tikriems profesionalams. Kvapų kūrėjų gimtadienio šventė „Dabar suprantu, ką sakė Saugirdas, kalbėdamas, jog kvapo kūrimas - tikra aukštoji matematika. Aš maniau, kad kvepalų kūrimas daug paprastesnis, bet kai pirmą kartą prisiliečiau prie to supratau, kad tai labai sudėtingas procesas reikalaujantis daug laiko ir svarbiausia - labai gero suvokimo ką darai. Turi suprasti, kuris kvapas kurį iškelia, ką nori jausti, kiek lašų kurio kvapo reikia. Vis dar turiu svajonę kažkada sukurti ir savo grožio salono individualų kvapą"", - renginyje kalbėjo Oksana Pikul. Kvapų kūrėjų gimtadienio šventė Tuo tarpu laidų vedėja Gintarė Gurevičiūtė pripažino, kad kvapai jos gyvenime užima labai svarbią vietą: „Žemai lenkiu galvą prieš visus parfumerius. Visada svajojau susikurti savo kvepalus ir džiaugiuosi, kad šiandien turėjau galimybę prisiliesti prie šio meno. Bet tai labai sudėtingas procesas. Pripažinsiu, kad net ir pačiai išsirinkti mėgiamus kvepalus yra pakankamai sunku. Esu labai jautri kvapams. Man svarbu, kad mano namų erdvės kvepėtų skirtingai ir skleistų vis kitokią nuotaiką, man svarbu kuo kiekvieną proga kvepiu aš ir kaip kvepia mano vyras. Kvepalai labai daug pasako apie žmogų - jei užuodžiu gerai kvepiantį vyrą, iškart galiu pasakyti, kas tai per asmenybė ir kam jis teikia prioritetus. Esu labai išranki ir savo pačios kvapams. Galbūt nustebinsiu, jog su vienais ir tais pačiais kvepalais kvėpinuosi nuo 14 metų - jie kvepia agurkais ir arbūzais ir kai norisi tos gaivos, visuomet renkuosi juos."" Kvapų kūrėjų gimtadienio šventė","Vilniuje vyko kvapų kūrėjų „Natūralios idėjos"" dvyliktojo gimtadienio šventė, kurioje garsūs svečiai turėjo galimybę susipažinti su parfumerijos pasauliu ir patys kurti savo kvepalus. Renginys pabrėžė kvapų kūrimo sudėtingumą ir edukacinę vertę, įtraukdamas garsenybes į magišką kvapų pažinimo ir kūrimo procesą."
"„Buhalterių nebereikės. Neliks skambučių centrų ir klientų aptarnavimo vadybininkų. Viską pakeis dirbtinis intelektas (DI) - panašios prognozės pastaruoju metu kelia šurmulį, erzina, kursto baimę ir nepasitikėjimą savimi. O kuo didesnė baimė, tuo aktyviau veikia stereotipai, kuriantys atskirtį ir nesusikalbėjimą - tiek organizacijose, tiek visuomenėje"", - pastebi psichologas dr. Arvydas Būta, mokymų ir verslo konsultacijų bendrovės „Grand Partners"" ugdymo partneris. Jis priduria, kad pokyčių baimė yra natūrali, veikianti bet kurio amžiaus žmones. Kita vertus, įvairūs tyrimai rodo, jog baimės priešingybė - pokyčių priėmimas ir palaikymas - taip pat nepriklauso nuo asmens amžiaus. T. y. 60-metis gali būti toks pats smalsus naujovėms kaip ir 15-metis. Reaguoti į pokyčius išmokstame dar vaikystėje A.Būta sako, kad žmogaus gynybinės reakcijos į tikrą ar menamą pavojų išlieka nepakitusios tūkstančius metų - pulti, bėgti arba sustingti. Tiesiog dabar šis refleksas turi daugiau išraiškos formų, kuriomis tarsi bandoma paslėpti savo gynybas. „Pavyzdžiui, vadovas pristato naujovę kolegoms ir išgirsta replikų: kam to reikia, kas čia per nesąmonė?! Vadinasi, pasiųsta žinutė nepasiekė adresatų-darbuotojų sąmonės. Klausytojai mintimis stengiasi atsitraukti nuo kalbėtojo, užima gynybinę poziciją. O siekiant dar labiau padidinti atskirtį į pagalbą pasitelkiami įvairūs stereotipai, tarkim, tarpusavyje replikuojama, jog direktorė yra per jauna, kad suvoktų, kuo mes gyvename ir koks didelis mūsų darbo krūvis"", - dėsto A.Būta. Todėl vadovams labai svarbu suvokti ir numatyti, su kokiomis nuostatomis ir scenarijais jie gali susidurti diegdami pokyčius organizacijoje. Dar svarbiau yra suprasti, kad nuostatas lemia ne skaičiai pase, o asmeninės žmonių patirtys, kurių dauguma susiformuoja dar vaikystėje. Gera žinia, kad organizacijos aplinka ilgainiui gali padaryti įtaką asmens nuostatoms ir refleksams: paskatinti žmones sąmoningai atpažinti ir valdyti reakcijas, o gynybą pakeisti į smalsumu grįstą ieškojimą. Vadovų užduotis - treniruoti kolegų smalsumą Pastaraisiais metais ne vienos įmonės vadovybė užsibrėžė „įdarbinti"" DI technologijas. A.Būta pasidalija įžvalgomis, kaip apie šį sprendimą vadovai galėtų pranešti darbuotojams: „Pasaulis neria į DI sritį, todėl ir mes eisime šia kryptimi. Mes, vadovai, susėdome, tarėmės ir analizavome, tada sudėliojome apmatus ir gaires programos, kaip mes visi galime įgyti žinių, įgūdžių ir efektyviai naudoti DI savo darbe. Ką Jūs manote apie tai? Pabandom?"". Pasak psichologo, žmones svarbu pakviesti, sužadinant smalsumą, o ne pokyčius pristatyti kaip prievolę. Drauge jis pripažįsta, kad ši užduotis - savotiškas vadovo emocinio intelekto testas. A.Būtos teigimu, skatinti smalsumą ir silpninti gynybą organizacijos gali keisdamos bei plėtodamos tam tikras nuostatas ir stereotipus. Pavyzdžiui, vietoje „visi dabar privalote mokytis DI"", galima pereiti prie „pasižiūrėkime, kaip gali būti lengviau ir ką galime paprasčiau padaryti, pasitelkdami DI"". Orientaciją į gynybišką „baimę tapti nereikalingu"", galima keisti į tai, kaip technologijos palengvintų kasdienį rutininį darbą. „Kai pradedant nuo draugiško kvietimo sukuriamas bendras susitarimas patyrinėti, pašniukštinėti, pakapstyti, eksperimentuoti, testuoti ir tam skiriama laiko bei kitų išteklių, tada pokyčiams užsidega žalia šviesa - kiekvienas pamato, kuo gali prisidėti prie tikslo. Taigi, tada ir darbuotojų amžius ar akių spalva tampa visiškai neaktualūs"", - dėsto A.Būta, apibrėždamas, kaip stereotipai subliūkšta, o darbuotojų pasitikėjimas savimi ir vieni kitais - auga. Amžiaus stereotipus sugriauna įvairiais būdais Jevgenija Krikščiūnė, BTA Žmogiškųjų išteklių valdymo skyriaus vadovė, pastebi, jog bendradarbiaujant skirtingų kartų darbuotojams paprastai pasiekiamas didesnis sinergijos efektas, atveriamas platesnis galimybių laukas. „Vertiname įvairių kartų bendradarbiavimą, todėl BTA skatiname mišrias komandas, kuriose dirba skirtingo amžiaus kolegos. Taip pat taikome atvirkštinės mentorystės programą, kurioje jaunesni darbuotojai dalijasi technologijų žiniomis ir idėjomis su vyresniais kolegomis, o šie - suteikia grįžtamąjį ryšį, savo patirtimi atveria skirtingus kontekstus, papildo ekspertinėmis įžvalgomis"", - teigia J.Krikščiūnė. Ugdymo partneris A.Būta tam pritaria, papildydamas, kad tai daro ne viena pasaulinio lygio organizacija, o naudą iš to gauna ne tik vyresni, atrasdami naujienas, bet ir jaunesni - vien dėl to, kad moko, nes geriausiai žmonės išmoksta mokydami kitus. Be to, jaunesni gali iš vyresnių išmokti strateginio ir kritinio mąstymo. „Įvairovės strategija išreiškia mūsų organizacijos tikslą sukurti darbo aplinką, kurioje kiekvienas darbuotojas jaučiasi vertinamas ir gerbiamas, nepriklausomai nuo amžiaus ar kitų asmeninių savybių. Tad įvairovė mums - ir skirtingos patirtys, požiūriai, sprendimai, ir klijai, kurie sutvirtina organizaciją siekiant bendrų rezultatų, įgyvendinant visiems svarbius pokyčius"", - apibendrina BTA Žmogiškųjų išteklių valdymo skyriaus vadovė J.Krikščiūnė. Darbuotojų iniciatyvoms - visada žalia šviesa J.Krikščiūnė ir priduria, jog vadovai yra atviri darbuotojų iniciatyvoms, skatina skaitmeninį mąstymą ir inovatyvius sprendimus. BTA Inovacijų departamento darbuotojai kviečia į vidines diskusijas („Inovacijų pusryčius""), kur su naujovėmis supažindina visus norinčius ir skirtingo amžiaus darbuotojus. Apskritai, organizacijoje darbuotojų ir komandų ryšius nuolat sustiprina įvairūs renginiai, mokymai ir projektai, stiprinantys dialogą ir bendradarbiavimą. „Kai BTA nusprendžia įdiegti naują technologiją, pavyzdžiui, dirbtinio intelekto (DI) įrankį, kuris optimizuoja procesus, pirmiausia įtraukiame darbuotojus į sprendimų priėmimo procesą. Rengiame vidinius pristatymus, pilotinius testavimus ir mokymus, kuriuose paaiškiname, kaip naujovė palengvins kasdienį darbą"", - pasakoja žmogiškųjų išteklių ekspertė. Palaikyti pokyčius visada padeda ir skirtingo amžiaus vidiniai ambasadoriai, kurie skleidžia, rodo ir aiškina naujovių naudą komandose, kad ir sprendžiant kasdienes užduotis. Taip organizacija užtikrina, kad pokyčiai būtų ne tik įdiegti, bet ir sklandžiai priimti visų darbuotojų, nepaisant jų amžiaus. Pasak J.Krikščiūnės, rezultatų atnešusių naujovių natūraliai gausėja, kad belieka tik toliau dalytis konkrečiais pavyzdžiais ir kviesti darbuotojus smalsiai dalyvauti, diegiant naujus sprendimus. Amžizmas yra viena labiausiai paplitusių, bet mažiausiai pastebimų diskriminacijos formų mūsų darbo rinkoje. Bendrovė BTA naujoje komunikacijos kampanija siekia atkreipti dėmesį į amžizmo problemą (diskriminaciją dėl amžiaus) ir skatina atsikratyti stereotipų. Daugiau: www.amzizmas.lt","Tekste aptariama, kaip dirbtinis intelektas keičia darbo rinką, keliant baimę ir nepasitikėjimą, tačiau pabrėžiama, kad organizacijos gali skatinti pokyčių priėmimą, silpnindamos stereotipus ir ugdydamos smalsumą įvairių kartų darbuotojų tarpe. Bendrovė BTA skatina įvairių kartų bendradarbiavimą ir siekia kovoti su amžizmu, skatindama įvairovę ir inovatyvius sprendimus."
"„Teismas sprendžia, kad byloje pakanka duomenų konstatuoti, kad atsakovė yra nemoki, jai keltina bankroto byla"", - skelbia kovo 19-osios nutartis. Anot jos, vien bendrovės mokestinė nepriemoka Valstybinei mokesčių inspekcijai viršija 7,9 mln. eurų, o „Naftos grupės"" turtas beveik septynis kartus mažesnis - jis, kaip teismui nurodė A. Urbutis, siekia kiek daugiau nei milijoną eurų. Į teismą kreipėsi ir antstolis, kurio kontoroje vykdomos 5 bylos išieškant skolas iš „Naftos grupės"". Jis prašė leisti užbaigti pradėtą skolos išieškojimo procedūrą ir realizuoti „Naftos grupės"" turtą, šį prašymą palaikė Mokesčių inspekcija. Tačiau teismas prašymą atmetė konstatavęs, jog antstolis nebuvo tinkamai paskelbęs apie turto pardavimą iki tada, kai gautas pareiškimas kelti bankroto bylą „Naftos grupei"" - iki vasario 27-osios. „Kaip matyti, antstolio 2025 m. vasario 20 d. patvarkymu nuspręsta įkainoti parduodamą turtą, tačiau apie turto pardavimą nepaskelbta, nurodyta, kad varžytinės turėtų būti skelbiamos 2025 m. kovo 13 d. Taigi, vertinant antstolio prašymo pagrįstumą, pažymėtina, kad nei iki pareiškimo dėl bankroto bylos iškėlimo priėmimo momento, nei iki prašymo leisti tęsti turto realizavimo procedūras, nei iki šios dienos antstolis nepaskelbė apie juridinio asmens turto pardavimą nustatyta tvarka"", - skelbia teismo nutartis. Didelės apimties ir ypač sudėtingoje baudžiamojoje byloje 2017 ir 2021 metais apygardos teismo nuosprendžiais už didelės vertės „Naftos grupė"" turto pasisavinimą, turto iššvaistymą, nusikalstamu būdu įgyto turto legalizavimą, sukčiavimą, valstybės tarnautojui prilyginto asmens papirkimą, kyšio priėmimą, dokumentų klastojimą ir kitus nusikaltimus nuteisti šeši asmenys ir dvi bendrovės. 2017-ųjų nuosprendžiu įmonės akcininkui Arturui Urbučiui paskyrė subendrintą 7 metų 9 mėnesių laisvės atėmimo bausmę, bendrovės generaliniam direktoriui Antanui Urbučiui - 6 metų, o tuometinės bendrovės „Klaipėdos nafta"" direktoriui komercijai Ričardui Milvydui - 5 metų 6 mėnesių laisvės atėmimo bausmę. „Klaipėdos nafta"" generaliniam direktoriui Jurgiui Aušrai paskirta 3 metų 9 mėnesių, „Naftos grupė"" skyriaus vadovei Svetlanai Popovai - 3 metų, buvusiam bankininkui Andrejui Vaičiuliui - 2 metų 9 mėnesių laisvės atėmimo bausmės, jų vykdymą atidedant 3 metams, įpareigojant nuteistuosius į Nukentėjusių nuo nusikaltimų asmenų fondą sumokėti po 941 eurą. Iš Urbučių, S. Popovos ir R. Milvydo konfiskuota daugiau nei 10 mln. eurų, taip pat solidariai iš Urbučių, S. Popovos, „Naftos grupė"" priteista valstybei atlyginti daugiau nei 2,3 mln. eurų žalos. Taip pat nuosprendžiu buvo nuspręsta, kad dar beveik 21 mln. eur žalą bendrovei „Klaipėdos nafta"" solidariai turės atlyginti Arturas ir Antanas Urbučiai, S. Popova, A. Vaičiulis, J. Aušra, R. Milvydas ir „Naftos grupė"". Bendrovei „Naftos grupė"" šioje byloje paskirta 1,3 mln. euų bauda, o „Artilona"" - beveik 113 tūkst. Eur bauda. 2021 metais apygardos teismo nuosprendžiu Arturas Urbutis, Antanas Urbutis ir S. Popova nuteisti ir už „Naftos grupė"" turto - daugiau nei 5,6 mln. eurų - pasisavinimą ir daugiau nei 5 mln. eurų nusikalstamu būdu gauto turto legalizavimą. Arturui Urbučiui šioje byloje paskirtas laisvės atėmimas 4 metams, Antanui Urbučiui - laisvės atėmimas 3 metams, abiem nuteistiesiems paskirtos bausmės vykdymą atidedant 3 metams, o S. Popovai - laisvės atėmimas 3 metams, bausmės vykdymą atidedant 2 metams ir 6 mėnesiams. Išnagrinėjęs šią baudžiamąją bylą, Lietuvos apeliacinis teismas konstatavo, kad abiem pirmosios instancijos teismo nuosprendžiais nustatytos Arturo ir Antano Urbučių bei S. Popovos padarytos nusikalstamos veikos yra tarpusavyje labai susijusios, padarytos beveik tuo pačiu laikotarpiu, bendra tyčia, nusikalstami veiksmai įrodinėjami tais pačiais faktiniais duomenimis, todėl nusikalstamos veikos buvo netinkamai kvalifikuotos kaip atskiros, o ne tęstinės, taip pat buvo netinkamai nustatytos kai kurios nusikaltimų padarymo aplinkybės, padaryta skaičiavimo klaidų. Šias pirmosios instancijos teismo klaidas ir veiksmų netinkamą teisinį vertinimą lėmė tai, kad dalis iš esmės to paties nusikaltimo veiksmų buvo atskirti į atskirą ikiteisminį tyrimą ir teismui perduotos nagrinėti dvi baudžiamosios bylos, taip apsunkinant bylos nagrinėjimą tiek pirmosios, tiek ir apeliacinės instancijų teismuose. Apeliacinis teismas, perkvalifikavęs nusikalstamas veikas, įvertinęs nuteistųjų vaidmenį darant nusikaltimus, jų pavojingumą, atsižvelgęs į nuteistųjų atsakomybę švelninančius Baudžiamojo kodekso pakeitimus ir į ilgą baudžiamojo proceso trukmę (vienoje byloje nuo ikiteisminio tyrimo pradžios iki bylos išnagrinėjimo praėjo 13 metų, nors nuteistieji proceso nevilkino ir jam netrukdė), abu apygardos teismo nuosprendžius pakeitė ir nuteistiesiems paskyrė naujas bausmes. Apeliacinės instancijos teismas pažymėjo, kad Arturas Urbutis buvo pagrindinis nusikalstamų veikų (daugiau nei 12 mln. eurų „Naftos grupė"" turto pasisavinimo, nusikalstamu būdu gauto beveik 11 mln. eurų turto legalizavimo, didelio skaičiaus netikrų dokumentų pagaminimo, tikrų dokumentų suklastojimo ir panaudojimo, apgaulingo bendrovės buhalterinės apskaitos tvarkymo bei didelės vertės pelno mokesčio sumokėjimo išvengimo) organizatorius ir koordinatorius. Be to, jis sukurstė J. Aušrą piktnaudžiauti tarnybine padėtimi, periodiškai R. Milvydui siūlė ir davė daugiau nei 3 mln. eurų kyšį. Arturui Urbučiui apeliacinės instancijos teismas nuosprendžiu paskyrė galutinę subendrintą bausmę - laisvės atėmimą 6 metams ir 10,9 tūkst. eurų baudą, o kyšį paėmusiam R. Milvydui laisvės atėmimo bausmę sumažino iki 3 metų. Antanui Urbučiui, atlikusiam aktyvaus Arturo Urbučio nurodymų ir nusikaltimų vykdytojo vaidmenį, Apeliacinis teismas paskyrė galutinę 4 metų laisvės atėmimo bausmę. S. Popovai, bendrininkavusiai įgyvendinant bendrą nusikalstamą sumanymą - imituojant naftos produktų ekspedijavimo veiklą pasisavinti didelės vertės „Naftos grupė"" priklausantį turtą ir jį legalizuoti, paskirta galutinė 2 metų 8 mėnesių laisvės atėmimo bausmė, jos vykdymą atidedant 3 metams (prokuroras bausmės vykdymo atidėjimo neskundė). J. Aušrai, veikusiam ne jo vadovaujamos bendrovės „Klaipėdos nafta"", bet „Naftos grupė"" interesais (dėl to „Klaipėdos nafta"" patyrė beveik 600 tūkst. eurų žalą), apeliacinės instancijos teismas paskyrė 11,3 tūkst. eurų baudą, o A. Vaičiuliui, teismo pripažintam ne padėjėju, bet J. Aušros kurstytoju piktnaudžiauti tarnybine padėtimi, - 10,9 tūkst. baudą. Lietuvos apeliacinio teismo teisėjų kolegija „Naftos grupei"" paskyrė galutinę 941,5 tūkst. eurų baudą, o įmonei „Artilona"" - 50 tūkst. eurų baudą. Be to, apeliacinės instancijos teismo nuosprendžiu iš Arturo ir Antano Urbučių bei S. Popovos konfiskuota beveik 12,5 mln. eurų. Apygardos teismo nuosprendžio dalis dėl daugiau nei 3 mln. Eur konfiskavimo iš R. Milvydo palikta nepakeista. Teismas taip pat patikslino, kad didesnę nei 2,3 mln. eurų žalą valstybei turės atlyginti „Naftos grupė"" ir subsidiariai Arturas Urbutis bei Antanas Urbutis. Žalą bendrovei „Klaipėdos nafta"", kurią Apeliacinis teismas dėl skaičiavimo klaidos sumažino iki 603 tūkst. Eur, turės solidariai atlyginti Arturas Urbutis, A. Vaičiulis, J. Aušra ir „Naftos grupė"". Likusi ieškinio dalis dėl daugiau nei 20 mln. Eur žalos, atsiradusios pasirašius sutartį, suteikiančią „Naftos grupei"" išskirtinę teisę per „Klaipėdos nafta"" terminalą tiekti vakuuminį gazolį, ir jos pakeitimus, palikta nenagrinėta. Apeliacinis teismas konstatavo, jog nebuvo įrodyta, kad bendrovei „Klaipėdos nafta"" buvo padaryta reali didelė turtinė žala, o Arturo Urbučio, Andrejaus Vaičiulio, Jurgio Aušros bei „Naftos grupė"" veiksmai pasirašant minėtos sutarties pakeitimus neperžengė ūkinės veiklos rizikos ribų (šie asmenys buvo išteisinti dėl piktnaudžiavimo, nes jų veiksmuose nėra nusikaltimo požymių). Lietuvos apeliacinio teismo nuosprendis įsiteisėjo iš karto po paskelbimo. Šių metų pradžioje galutinį tašką byloje padėjo ir Lietuvos Aukščiausiasis Teismas. Jis galutinai kaltais pripažino įmonės savininkus ir vadovus brolius Urbučius ir dar keturis kaltinamuosius - teisėjų kolegija ketvirtadienį paliko Apeliacinio teismo pernai liepą jiems skirtas laisvės atėmimo bausmes, tačiau jo sprendimą pakoregavo ir atidėjo bausmių įsigaliojimą. „Naftos grupės"" akcininkui Arturui Urbučiui skirtas laisvės atėmimas 6 metams, o bausmė atidėta trejiems metams, buvusiam generaliniam įmonės direktoriui Antanui Urbučiui - 4 metų įkalinimas atidėtas dvejiems metams, o buvusiam „Klaipėdos naftos"" komercijos direktoriui Ričardui Milvydui - trejų metų laisvės atėmimas, įpareigojant jį nedelsiant išleisti iš Kauno kalėjimo bei atidėti bausmę trejiems metams. Buvusiai „Naftos grupės"" Tiekimo skyriaus vadovei Svetlanai Popovai bausmė sušvelninta iki 1 metų ir 5 mėnesių, jos vykdymą atidedant vieneriems metams.","Teismas pripažino „Naftos grupę“ nemokia ir nusprendė jai iškelti bankroto bylą. Be to, Arturas ir Antanas Urbučiai bei kiti asmenys buvo nuteisti už įvairius nusikaltimus, įskaitant turto pasisavinimą ir sukčiavimą, su laisvės atėmimo bausmėmis, kurių vykdymas iš dalies"
"Turkijos klubas penktadienį namuose įveikė Vitorijos „Baskonia"" ir pasinaudojęs Pirėjo „Olympiakos"" pralaimėjimu 32-ajame ture pakilo į pirmąją vietą Eurolygoje. „Fenerbahče"" jau užsitikrino ne tik bilietą į atkrintamąsias, bet ir mažiausiai ketvirtąją vietą, o tai reiškia, kad turkai ketvirtfinalio serijoje tikrai turės namų aikštės pranašumą. „Turėjome daug pakilimų ir nuopuolių šiose rungtynėse, - po 82:77 laimėto mačo sakė Šaras, kurio komanda iššvaistė 18 taškų persvarą. - Atrodo, kad kartais per anksti pagalvojame, kad užbaigėme darbą ir atsipalaiduojame. Taip Eurolygoje gali nudegti labai greitai."" Vida Press nuotr./Wade'as Baldwinas ir Šarūnas Jasikevičius „Negalime būti patenkinti ketvirtuoju kėliniu, nes turime pribaigti varžovus. Bet laimėjęs abu mačus per dvigubą Eurolygos savaitę tu privalai būti patenkintas."" 49-erių kaunietis spaudos konferencijoje po rungtynių išgirdo ir klausimą apie NBA planus Europoje. Stipriausia pasaulio krepšinio lyga kartu su Tarptautine krepšinio federacija (FIBA) oficialiai pranešė apie ketinimus Senajame žemyne steigti naują lygą. Pranešama, kad tarp pagrindinių NBA taikinių yra ir Stambulo „Fenerbahče"" klubas, kurį bus mėginama pervilioti į naująją lygą. „Nežinau, kaip atsakyti, - po klausimo apie šį projektą sakė Š.Jasikevičius. - Yra labai daug nežinomybės dėl to, kas vyksta. Niekas nežino. Yra gandų, bet nieko aiškaus, viskas dar tik spekuliacijų lygmenyje. Nebūtų logiška spekuliuoti."" Kiek anksčiau kalbėdamas šia tema su 15min lietuvis metė akmenį ir į Eurolygos daržą. „Aš labai už Eurolygą, bet ji stovi vietoje. Man dėl Eurolygos labai baugu, kadangi FIBA ir NBA nieko nereikia daryti. Jie žiūri, kaip Eurolyga kiša sau pagalius į ratus. Nėra vieningumo, Eurolygai reikia susiimti. Visą laiką destrukcija vyksta iš vidaus"", - sausio mėnesį teigė Šaras.","Turkijos „Fenerbahče"" krepšinio komanda po pergalės ir „Olympiakos"" pralaimėjimo pakilo į pirmąją Eurolygos vietą, užsitikrindama ketvirtfinalio namų aikštės pranašumą, o treneris Šarūnas Jasikevičius atsargiai komentavo galimus NBA planus steigti naują lygą Europoje."
"Rungtynėse prieš absoliučius NBA lyderius „Oklahoma City Thunder"" (63-12) krepšininkus, „Buliai"" krito net 117:145 (18:29, 22:45, 34:40, 43:31). Vienu metu praraja tarp komandų siekė net 43 taškus (55:98). Matas Buzelis easily doing this to Chet is kind of insane … pic.twitter.com/6MoQfnE4eH — Elias Schuster (@Schuster_Elias) April 1, 2025 Čikagos ekipos negelbėjo ir M.Buzelio pastangos gynyboje. Starto penkete rungtynes pradėjęs lietuvis blokavo net 4 varžovų metimus. Ankstesnis jo rekordas buvo 3 blokai. Buzelis from deep 😮‍💨 pic.twitter.com/SF3uiE8TSR — Bulls on CHSN (@CHSN_Bulls) April 1, 2025 „Bulls"" naujokas per 31 minutę taip pat pelnė 14 taškų (3/5 dvit., 2/7 trit., 2/2 baud.) ir sugriebė 7 kamuolius. 🇺🇸 Matas Buzelis today highlights vs. Thunder: 🏀 14 POINTS 🏀 7 REBOUNDS 🏀 4 BLOCKS Bulls lost to Thunder 117-145 ❌ pic.twitter.com/wxekfPasnx — DV highlights (@DVhighlights) April 1, 2025 „Thunder"" yra absoliuti NBA lygos lyderė, o „Bulls"" Rytų konferencijoje balansuoja ant patekimo į įkrintamąsias ribos - žengia dešimta. 10 sykį iš eilės laimėjusios Oklahomos ekipos statistika prieš Rytų konferencijos komandas šiame sezone siekia net 28 pergales ir vos 1 pralaimėjimą. „Thunder"": Isaiah Joe 31 (8/14 trit.), Shai Gilgeousas-Alexanderis 27 (12 rez. perd.), Jalenas Williamsas 23 (4/7 trit.), Isaiah Hartensteinas 14 (7 atk. kam.), Luguentzas Dortas 11. „Bulls"": Jevonas Carteris 17 (5/11 trit.), Talenas Hortonas-Tuckeris ir Patrickas Williamsas (4/8 trit.) - po 16, Joshas Giddey 15 (1/5 trit., 8 atk. kam., 10 rez. perd.), Matas Buzelis 14 (2/7 trit., 7 atk. kam., 4 blok.), Nikola Vučevičius 11 (1/5 trit., 8 atk. kam.). Kiti NBA rezultatai: „Indiana Pacers"" - „Sacramento Kings"" 111:109 „Charlotte Hornets"" - „Utah Jazz"" 110:106 „Orlando Magic"" - „Los Angeles Clippers"" 87:96 „Washington Wizards"" - „Miami Heat"" 94:120 Jordan Poole is now the @WashWizards single-season record holder in 3-pointers made! 🔥 224 and counting... pic.twitter.com/LxOdcRG11e — NBA (@NBA) March 31, 2025 „Memphis Grizzlies"" - „Boston Celtics"" 103:117 BOSTON WINS 9 STRAIGHT ☘️ pic.twitter.com/4pTOMOvAOj — NBA (@NBA) April 1, 2025 „Dallas Mavericks"" - „Brooklyn Nets"" 109:113 „Los Angeles Lakers"" - „Houston Rockets"" 104:98","Čikagos „Bulls"" pralaimėjo „Oklahoma City Thunder"" komandai rezultatu 117:145, nepaisant Mato Buzelio pastangų, kuris pelnė 14 taškų, atkovojo 7 kamuolius ir blokavo 4 varžovų metimus. „Thunder"" pratęsė sėkmingą seriją, laimėdama dešimtą kartą iš eilės ir dominuodama"
"Balandį, esant darbams tinkamai temperatūrai, „Via Lietuva"" fluorescenciniais dažais paženklins kelyje Kaunas-Žeimiai-Šėta esančią 400 metrų dviračių tako atkarpą nuo 35,45 iki 35,85 km. Įprasto tipo ženklinimas pats nešviečia, o tik atspindi transporto priemonių žibintų skleidžiamą šviesą. Tuo metu fluorescenciniai dažai dieną kaupia šviesos energiją, todėl šviesdami naktį yra geriau matomi. Tokiais dažais galima pažymėti dviračių tako vingius, dviračių tako šoninius gabaritus, pavyzdžiui, esant aukštiems šlaitams. Pažymima, jog šių dažų naudojimas kol kas nėra reglamentuotas ir atspindžio reikalavimai tokio tipo ženklinimui šiame pilotiniame projekte nebus keliami. Tuo metu krašto kelyje Vievis-Maišiagala-Nemenčinė šiuo metu yra įrengiamas bandomasis taškinio horizontaliojo ženklinimo ruožas. Šio tipo ženklinimas nėra naujovė, tačiau nėra plačiai taikomas dėl praktinių žinių trūkumo, tad šiuo projektu siekiama plačiau ištestuoti ir išanalizuoti tokio tipo ženklinimo ilgaamžiškumo klausimus, kokybinių rodiklių parametrus esant šlapiai bei sausai dangai. „Via Lietuva"" jau nuo 2023-ųjų valstybinės reikšmės keliuose naujai atliktam ženklinimui taiko 300 mili kandelų horizontaliojo ženklinimo atspindimojo skaisčio reikalavimą. Palyginti su kitomis Europos Sąjungos valstybėmis, Vokietija dar tik svarsto artimiausiu metu padidinti reikalavimus horizontaliojo ženklinimo atspindimojo skaisčio koeficientui nuo 200 iki 300 mili kandelų. Moksliniais tyrimais buvo nustatyta, jog kaskart padidinus horizontaliojo ženklinimo atspindimojo skaisčio koeficiento reikalavimus 100 mili kandelų - iki beveik 9 proc. sumažinama eismo įvykių tikimybė. „Via Lietuva"" primena, jog paprastai horizontaliojo ženklinimo darbai valstybinės reikšmės keliuose po žiemos pertraukos pradedami nuo balandžio 20 d. ir baigiami iki lapkričio 20 d. Kasmet yra paženklinama nuo 650 iki 700 tūkst. kvadratinių metrų horizontaliojo ženklinimo linijų bei simbolių. Tai kiekvienais metais pareikalauja iki 4 mln. Eur valstybės biudžeto lėšų. Akcinė bendrovė „Via Lietuva"" rūpinasi daugiau nei 21 000 km valstybinės reikšmės kelių, daugiau nei 1 500 tiltų, viadukų, tunelių bei daugiau nei 2 000 km pėsčiųjų ir dviračių takų. Įmonė siekia, kad šalies kelių infrastruktūra būtų nuolat plėtojama, atnaujinama bei modernizuojama, kurtų pridėtinę vertę valstybei, jos gyventojams ir taptų teigiamų pokyčių vizitine kortele šalies svečiams.","Balandį „Via Lietuva“ fluorescenciniais dažais paženklins dviračių tako atkarpą tarp Kauno ir Šėtos, siekdama pagerinti matomumą naktį. Be to, įmonė testuoja naujus ženklinimo metodus, siekdama padidinti eismo saugumą ir atitikti aukštesnius Europos Sąjungos standartus."
"„Man kiekviena jos šypsena yra pasiekimas. Kiekviena mama tai darytų dėl savo vaiko, o juolab gyvenu ir dėl kitų dviejų vaikų - Arinos sesutės ir brolio. Turiu vyrą, kuris labai padeda. Darome viską, kas mūsų jėgoms, tikrai nenuleisime rankų"", - tikina keturmetės mergytės mama. Prasidėjo nuo bronchito Šeima gyveno paprastą ramų gyvenimą - augino visiškai sveikas dynukes ir berniuką, tikina Irina, kol viena iš mergaičių susirgo kiek rimčiau - buvo nustatytas bronchitas: „Mes vis eidavome pas daktarus ir mus vis sakydavo - bronchitas, bronchitas. Viskas tęsėsi tol, kol vieną dieną pastebėjau, kad pasidarė labai vangi - vos atsikelia ir vėl atsigula. Tuomet mes nuvykome į Santarų klinikas, nes išsigandome, kad gali būti plaučių uždegimas, juk kosėjo jau ilgai. Plaučių uždegimas nepasitvirtino ir dukrytę net jau galvojo leisti namo, tačiau jai prasidėjo epilepsijos priepuolis."" Asmeninio arch./Mažoji Arina Tuomet, baisias akimirkas prisimena Irina, dukrytę paguldė į reanimaciją, bet medikai dar negąsdino, tikino, kad taip gali būti dėl aukštos temperatūros: „Sakė, rytoj galbūt galėsite atvykti ir perkelsime mergaitę į palatą."" Viskas pradėjo blogėti valandomis. Vis dėlto, taip gerai, kaip tikėjosi Irina, situacija nesiklostė, gydytojai pranešė, kad perkelti vaiko nepavyks, nes neramina mažosios Arinos neurologinė būklė: „Viskas pradėjo blogėti valandomis. Mes į ligoninę ją atvežėme šeštadienį, o trečiadienį pasakė, kad jei nepašalinsime dalies kaukolės, vaikas mirs, nes smegenys labai smarkiai tinsta."" Tuo metu jau buvo taikytas visas įmanomas gydymas - ir antibiotikai, ir lašinės, ir kiti medikamentai, tačiau niekas neveikė. „Taigi dukrytė buvo išoperuota ir po operacijos panardinta į dirbtinę komą, kad nesikankintų, nes buvo nuolatinis epilepsinis aktyvumas ir aukšta temperatūra"", - kalbėjo mama, prisiminusi, kad mergytei jau buvo leidžiami stipriausi įmanomi vaistai. Taip prabėgo trys savaitės, kurias Irina prisimena su siaubu: „Prisimenu, atsikeliu ryte ir iškart jungiuosi prie elektroninės kortelės, žiūriu, ar daryti tyrimai. Jei yra, nurimdavau, kad ji dar gyva. Tiesa, dukrytei buvo nustatytas herpes virusas, kuris prasibrovė į smegenis."" Mergaitę ištiko insultas, kurio priežastis iš pradžių buvo neaiški, o vėliau tyrimai parodė, kad tai - klastingas herpeso virusas, kuris buvo diagnozuotas per vėlai. Asmeninio arch./Mažoji Arina Mažajai Arinai atlikti ir keli kraujo perpylimai, tačiau ketvirtą savaitę moteris išgirdo iš gydytojo, kad nemato prasmės daugiau mergaitės laikyti reanimacijoje - ketina išleisti į palatą. „Ji tuomet gulėjo ledukuose, numušti temperatūros nepavyko jokiais vaistais, bet tuo metu tiesiog įvyko stebuklas. Kaip tik tada, kai pradėjo lašinti aciklovirą, sakoma, kad tai yra vienintelis vaistas, tinkantis šiai ligai. Antrą dieną Arinai nukrito temperatūra, bet neurologijos skyriuje pragulėjome dar aštuonias savaites, kol dukrytė buvo perkelta į paliatyvios pagalbos skyrių. Galiausiai grįžome namo, bet jausmas buvo toks, kad tiesiog nežinojome, ką daryti, nuo ko pradėti. Prieš tai aš dirbau valstybės tarnyboje, turėjau studentų, o grįžusi iš ligoninės supratau, kad dabar jau dukrytei reikalinga 24 valandų per parą priežiūra"", - apie jausmus, kai suprato, jog gyvenimas turės keistis kardinaliai, pasakojo Irina. Išmoko gyventi kitą gyvenimą Moteris atviravo, kad praėjo kone keli mėnesiai, kol susivokė, išmoko gyventi kitaip: „Turėjau kažkaip atsikratyti baimės ir priprasti, kad galiu palikti ją, bent kol nueisiu į parduotuvę."" Irina pasakoja, kad vėliau ėmėsi rimtų reabilitacijos procedūrų - ir Santarose, ir Lenkijoje, taip pat sportavo ir namie. Bet, pasakoja moteris, visa tai reikalauja nemažų pinigų, todėl šeima pardavė namą: „Tai kainuoja didelis pinigus. Reabilitologai dukrytės masažuoti ateidavo ir į namus. Nors man sakė, kad mergaitė greičiausiai niekada nekramtys, jai buvo įstatyta gastrostoma, bet mes išmokėme ją valgyti. Prisimenu, dar ligoninėje besivaikštant su vežimėliu po parkelį pasiimdavau mažą jogurtuką ir pagaliuką nuo ledų, su kuriuo pasemdavau jį, taip per pusantros valandos sumaitindavau. Dabar, ačiū Dievui, ji jau valgo viską. Aišku, ne rankytėmis, aš ją maitinu, bet valgo viską."" Asmeninio arch./Mažoji Arina Per dvejus su puse metų šeima Ariną į reabilitaciją Lenkijoje vežė jau 17 kartų ir nežada sustoti, nes mato, kad po mažą žingsnelį judama į priekį. „Sausio mėnesį pradėjome jau smegenų aktyvinimo terapiją. Po jos, nors buvome tik kartą, pajutome nemažą pažangą. Arina pradėjo savo kalba kažką kalbėti, pradėjo reaguoti. Ir patys medikai kartais stebisi, kiek mergaitei jau pavyko pasistūmėti į priekį. Kai pasakoma „mama grįžo iš darbo"", ji sako „vau"". Viskas po truputį. Neseniai nupirkome jai draugą katiną, į kurį labai gerai reaguoja - stebi, bando jį liesti. Aišku, tai kainuoja labai daug darbo, ašarų taip pat, bet pastangos duoda rezultatų. Kartu padeda ir R. Kaukėno fondas, „Mamų unijoje"" sportuojame su nuostabia specialiste Irena"", - pasakojo moteris. Kiekvienas jos juokas, pačios pasivertimas ar lankstymas kojų yra didelis pasiekimas Irina tikina, kad visa šeima padeda, visi kartu stengiasi padaryti Arinos gyvenimą lengvesnį, kokybiškesnį. Abu su vyru yra pasiskirstę savaitėmis, kuris lieka prižiūrėti Arinos, o kitas eina dirbti - ir tam, kad būtų lengviau viską atlaikyti emociškai, ir dėl finansų, nes Arinos reabilitacijos kainuoja didelius pinigus. Pasakyti, ko tikisi, Irina nenori ir nežino, moteris tik įsitikinusi, kad kiekviena mama ar tėtis padarys dėl savo vaiko viską ir nuleisti rankų neturi teisės. „Smegenys yra beribės ir mes negalime nuspėti, ką jos gali padaryti. Kai įdedi labai daug darbo ir įvyksta stebuklai, juolab kad ji dar labai maža. Aš negaliu nuleisti rankų ir dar žinau tik viena - jei nedarysiu nieko, nieko ir nebus. O jeigu mes darysime viską, ką galime, nežinome, kiek tai pavyks, bet gal kad ir labai lėtai, bet pasieksime labai reikšmingų rezultatų. O galiausiai, net jei kam nors atrodo nereikšminga, man, kaip mamai, kiekvienas jos juokas, pačios pasivertimas ar lankstymas kojų yra didelis pasiekimas"", - vylėsi mama. Informacija norintiems prisidėti prie Arinos gydymo: Arinos Marijos Černiauskaitės paramos fondas Kodas: 306288039 Teisinė forma: Labdaros ir paramos fondas Buveinės adresas: Vilnius, Laisvės pr. 66-19 Swedbank: LT697300010182409254","Irina pasakoja apie savo keturmetės Arinos kovą su sudėtinga liga, kuri prasidėjo nuo bronchito, bet vėliau buvo nustatytas herpeso virusas smegenyse, ir apie šeimos pastangas bei finansinius iššūkius siekiant padėti dukrai reabilitacijos procesais. Nepaisant sunkumų, Arinos mama tiki, kad sunkus darbas ir pastangos gali lemti stebuklus ir pažangą vaiko sveikatoje."
"Su 15min kalbėdamas P.Tamošaitis sakė, kad iš Lietuvos rinkos „Blender"", kaip juridinis asmuo, nepasitrauks. „Labai grubiai kalbant, turime dvi veiklas - elektroninių pinigų ir vartojimo kreditų davėjo veiklos. Bendrovė dar praėjusių metų pirmą ketvirtį priėmė sprendimą nebetęsti vartojimo kreditų davėjo veiklos ir nuo to laiko nebeišduoda jokių paskolų"", - tikino P.Tamošaitis. Pasak jo, sprendimą lėmė daug aplinkybių. „Tuo laiku, kai mes nusprendėme, rinkoje labai keitėsi kainodara: EURIBOR augo, įkainiai augo. Dėl ko mūsų kapitalo kaina pasidarė per didelė, kad veikla būtų bent kažkiek pelninga"", - kalbėjo pašnekovas. Paskola / BNS nuotr. Be to, jo teigimu, rinkoje konkurencija tarp kredito davėjų yra labai didelė. „Konkuruoti tenka ne tik su vartojimo kredito davėjais, bet ir naujai licencijuotais neobankais. Konkurencija rinkoje pakankamai veržli ir yra kelios opcijos: arba orientuojiesi į rizikingą klientą, kuris gali atnešti nuostolių, tapti nemokus, arba į kokybišką klientą, bet jam turi pasiūlyti gerą kainą. Tai visada ir buvo mūsų segmentas, niekada nesiorientavome į aukštos rizikos klientus"", - tvirtino P.Tamošaitis. Anot jo, pabrangus kapitalui paaiškėja, kad „tavo geras klientas jau yra nuostolingas"", todėl priimtas sprendimas nebetęsti šios veiklos. „Po sprendimo praėjo metai laiko, paskolų portfelis yra susiamortizavęs. Yra likęs nedidelis paskolų portfelis ir siūlome klientams kelias opcijas, nes vis tik tą veiklą reikia kažkaip užbaigti, kad koncentruotis kitur būtų galima ir žmonių prasme, ir paties produkto, ir IT infrastruktūros prasme. Kreditai nebėra išduodami, o klientams siūlomi keli variantai. Siūlome refinansuotis. Dalis žmonių refinansuojasi geresnėmis sąlygomis. Aišku kiekvienas refinansavimas reiškia tai, kad prarandame kažkiek pajamų, o norėtume neprarasti. Bet reguliacija yra kokia yra"", - kalbėjo P.Tamošaitis. Anot jo, kita dalis klientų, kurie nesirefinansuos, nebus pajėgūs to padaryti arba kitas kreditorius nenorės jo refinansuoti ar galiausiai pateiktas refinansavimo pasiūlymas pasirodys nepatrauklus, šįmet dar bus administruojami UAB „Blender Lithuania"". „Bet noras yra perduoti administravimą kitai įmonei. Dar 2021 ar 2022 m. turime pasirašę sutartį su „Gelvora"" dėl administravimo. Reikia suprasti, kad „Gelvora"" - tai nėra skolų išieškojimas. Visi galvoja, kad tai - skolų agentūra, įrašys juos į juoduosius sąrašus, pakenks kredito istorijai. Anaiptol, paskolos niekur nedings, jos liks „Blender Lithuania"", į „Gelvora"" jos nebus perkeltos. „Gelvoros"" darbuotojai už tam tikrą atlygį administruos tas paskolas"", - aiškino P.Tamošaitis. Jo teigimu, klientai įmokas ir toliau mokės į „Blender Lithuania"" sąskaitą. „Bet sąskaitos administravimas bus perduotas trečiai šaliai, įmokų užskaitymas irgi bus perduotas trečiai šaliai. Toks mūsų planas"", - atskleidė pašnekovas. Anot jo, vartojimo paskolų klientų likutis yra maždaug keli šimtai bendrai Lietuvoje ir Latvijoje. Jis tikino, kad elektroninių pinigų licencijos įmonė neatsisako ir toliau užtikrina jos atitiktį. „Elektroninių pinigų veiklos irgi nevykdėme kurį laiką, bet turėtume ją atnaujinti ir visas fokusas dedamas ten"", - atskleidė P.Tamošaitis. Naujausiais „Sodros"" duomenimis, šiuo metu Izraelio kapitalo įmonėje dirba 12 darbuotojų. Anot rekvizitai.lt, šių metų sausio duomenimis, vidutinis atlyginimas joje buvo 3232,95 euro. UAB „Blender Lithuania"" buvo įkurta 2016 m. balandžio 21 d. 2023 metais „Blender Lithuania"" pajamos siekė 1 557 000 eurų, o pelnas prieš mokesčius buvo 414 000 eurų. Įvertinus turimus duomenis, įmonės kredito rizika yra vertinama kaip žemiausia. Anot P.Tamošaičio, įmonė žvelgiant į finansus atrodo pelninga. „Tačiau tas pelnas atsiranda, nes, tarkime, motininė įmonė padengia nuostolį, taip atsiranda pelnas. Mes turime pelningi būti visada, nes yra tam tikri reikalavimai elektroninės pinigų įstaigos licencijai. Norint, kad kapitalas nemažėtų, nuostoliai akcininkų sprendimu turi būti dengiami. Kai nuostolis padengiamas, atsiranda pelnas"", - pasakojo jis.","P.Tamošaitis teigė, kad „Blender"" nepasitrauks iš Lietuvos rinkos, tačiau nutraukė vartojimo kreditų veiklą dėl didėjančios kapitalo kainos ir konkurencijos. Įmonė planuoja perduoti paskolų administravimą kitai įmonei, o visas dėmesys bus skiriamas elektroninių pinigų veiklai."
"Ir atsakymas į šį klausimą nėra jau toks paprastas. Rinkoje šiuo metu galima rasti to paties segmento modelių tiek už 20.000 eurų, tiek ir už 100.000 eurų. Viskas priklauso nuo pirkėjo poreikių ir, žinoma, galimybių. Vieni ieško prabangos, kiti - kuo geresnės kainos, o treti - geriausio kainos ir kokybės santykio. Būtent prie pastarųjų norisi priskirti ir pagrindinį šio straipsnio herojų - „Suzuki Vitara"". „Suzuki"", kartu su tokiais gamintojais, kaip „Hyundai"", „KGM"" ar net „Citroen"", pirkėjai kartais yra linkę nustumti į paraštes, vien dėl jų praeities. Jei pažvelgtume 15 ar 20 metų atgal - tai nebuvo itin pirkėjams patrauklus ir mūsų gatvėse dažnai sutinkamas automobilis dėl daugumai mūsų suprantamų priežasčių. Tačiau tiesa ta, kad „Suzuki"", kaip ir kiti minėti prekių ženklai - augo. Tik jei dauguma ženklų savo automobilius itin stipriai modernizuoja, deda daugybę ekranų ar prabangos elementų - „Suzuki"" technologiškai augo, tačiau tuo pačiu liko paprastu automobiliu. Arčiau žmogaus. „UAB Autofortas Motors"" nuotr. /„Suzuki Vitara"" Atnaujinta ""Vitara"" Paskutinės „Suzuki Vitara"" kartos gamyba buvo pradėta dar 2014 metais. 2018 - ais pasirodė pirmasis atnaujinimas, o šiemet modelis buvo atnaujintas ir dar kartą. Naujoji „Vitara"" gavo šiek tiek pagražintą kėbulą, atnaujintą, greitesnę ir didesnį ekraną turinčią multimedijos sistemą bei pagerintą saugumo įrangą. Šiuo metu Lietuvos rinkoje visiškai naują „Vitara"" galima įsigyti su dviem skirtingais varikliais. Mažesnis - 1.4 l darbinio tūrio benzinas, pagardintas 48 V „Mild Hybrid"" sistema. Variklio galia siekia 129 AG. Ši versija gali būti varoma dviem, arba visais ratais, o pavarų dėžė su kuria kombinuojamas variklis - mechaninė. Tačiau 2025 metais pasirodys ir versija su automatine dėžė. Antroji versija ne tik turi šiek tiek didesnį 1.5 l darbinio tūrio variklį, bet ir siūlo hibridinę pavarą. Tai - paprastasis, ne įkraunamas hibridas. Tokį dažnai įsivaizduojame kalbėdami apie „Toyota"" modelius, tačiau tiesa ta, kad ne tik „Suzuki"", bet ir kiti gamintojai juos vis dažniau įtraukia į savo gamą. Šioje komplektacijoje automobilio pavarų dėžė gali būti tik automatinė, o varančiuosius ratus galima rinktis. WLTP skaičiavimais šio modelio sąnaudos svyruoja apie 5 - 6 l/100 km benzino. Didžiausia šio gamintojo naujiena pasirodys 2025 metais. Jau greitai bus pristatytas visiškai naujas, elektrinis „e-Vitara"" modelis. Jis taps pirmuoju automobiliu, kuris „Suzuki"" gamoje bus varomas tik elektra. Gamintojo planuose - dvi baterijos: 49 ir 61 kWh. Skelbiama, kad idealiomis sąlygomis su didesne baterija modelis turėtų įveikti iki 390 kilometrų ir priimti iki 250 kW įkrovos galią. „UAB Autofortas Motors"" nuotr. /„Suzuki Vitara"" Ar verta rinktis? Paklaustas ką mano apie „Suzuki Vitara"", ilgametis transporto apžvalgininkas ir laidos apie automobilius vedėjas Egidijus Babelis juokiasi, kad tai modelis skirtas tiems, kuriems nereikia nieko gyvenime įrodinėti: „Jei nori pasigirti su juo važiuoji, teks pirkti pavyzdžiui „BMW"". O jei nori funkcionalumo - puikiai tinka „Vitara"". Tai - paprastas, nebrangus ir pravažus automobilis. Jis gali būti itin tinkamas Lietuvos periferiniuose regionuose gyvenantiems vairuotojams. Ypač dėl visų varomų ratų galimybės. O jie pas „Suzuki"" veikia tikrai neprastai"", - sako ekspertas. Reikia pripažinti, kad E.Babelis teisus. Miestų gyventojams, norintiems atsinaujinti automobilį, pagal gyvenimo būdą dažnai puikiai tinka priekiu varomi hečbekai, nedideli sedanai ir panašūs modeliai. Tuo tarpu regionų gyventojai ne tik ieško geresnės modelio kainos, bet ir tokių savybių, kaip pravažumas, didesnė prošvaisa ar galimybė patogiau įkrauti ar iškrauti daiktus. Ieškantiems kainos ir kokybės santykio reikėtų įvertinti ir tai, kad „Suzuki"" modeliai finansiškai prieinami ne tik pirkimo metu, dėl savo geros kainos, bet tokie išlieka ir pogarantinės eksploatacijos laikotarpiu. Mat antrinėje rinkoje yra išties daug naudotų modelių detalių. „UAB Autofortas Motors"" nuotr. /„Suzuki Vitara"" Kaina Naujo „Suzuki Vitara"" kaina startuoja nuo 24.490 eurų. Tai suma už GL+ komplektacijos modelį su 1.4 l darbinio tūrio benzininiu varikliu, turinčiu 129 AG, „Mild Hybrid"" sistemą, 6 pavarų mechaninę dėžę bei priekinius varomus ratus. Šiuo metu „Autofortas motors"" skelbia ypatingai gerus 4X4 „Suzuki Vitara"" pasiūlymus ir siūlo didžiulį „Vitara"" pasirinkimą.","„Suzuki Vitara“ yra praktiškas ir nebrangus automobilis, kuris siūlo gerą kainos ir kokybės santykį bei yra tinkamas įvairiems vairuotojų poreikiams, ypač tiems, kurie gyvena regionuose ir vertina pravažumą. Šis modelis turi įvairių variklių pasirinkimų, įskaitant hibridines ir būsimas elektrines versijas, o jo kaina Lietuvo"
"Apie naują karjeros žingsnį po nesėkme praėjusį rugsėjį pasibaigusių Lietuvos krepšinio federacijos (LKF) prezidentų rinkimų vis dar svarstantis Robertas Javtokas iš šono stebėjo įsižiebusias aistras nacionalinėje rinktinėje. Nors iki Europos pirmenybių dar pusmetis, Rimo Kurtinaičio diriguojama Lietuvos rinktinė buvo atsidūrusi žiniasklaidos dėmesio epicentre. Kurčio dešiniąja ranka tapęs asistentas Tomas Pačėsas nesibodėdamas pažėrė kritikos ilgamečiam rinktinės veidui ir kapitonui Jonui Valančiūnui, kuris vėliau specialistui sudavė griežtą atsaką. „Tai yra unikali situacija, - 15min laidoje PIKENROLAS sakė R.Javtokas. - Tikrai taip dar nėra buvę. Nepamenu, kad net ir vyriausiasis treneris būtų kada nors taip išstojęs Kad ir kaip norėčiau važiuoti į rinktinę, aš dar gerai apie tai pagalvočiau."" Eriko Ovčarenko / BNS nuotr./Jonas Kazlauskas, Jonas Valančiūnas, Robertas Javtokas R.Javtokas su J.Valančiūnu kartu rinktinėje yra žaidę keturiuose didžiuose turnyruose, o 2013-aisiais ir 2015-aisiais pasipuošė Europos pirmenybių sidabru. Dueto keliai krepšinyje išsiskyrė 2016-aisiais metais, kai R.Javtokas tarė „sudie"" nacionalinei komandai, bet artimas ryšys tarp jų liko ligi šiol. „Mūsų biolaukai su Jonu sutapo. Mes kartu ir vasaras leidžiame, ir pamedžiojame, ir išvykstame kažkur. Šeimomis nuo ryto iki vakaro tikrai nebendraujame, tarp mūsų yra metų skirtumas, bet ryšį tikrai palaikome, - 15min laidoje PIKENROLAS sakė R.Javtokas. - Po pirmo T.Pačėso užkurto skandalo buvau už tai, kad Jonas visiškai nieko nekomentuotų. Juk negali atsakinėti į kiekvieną bandymą tau įkąsti. Jonas pradžioje buvo stipriai susinervinęs. Jis planavo vasarą praleisti rinktinėje, ir puikiai supranta, kad tokiuose metuose visos medžioklės, cigariukai, kurių jis niekada nerūkė ir nerūko, ir alkoholis yra antrame plane. Bet antrasis Tomo pasisakymas, kai pradėjo važiuoti ant Dariaus Maskoliūno, kuris nieko blogo nepasakė ir neparodė jokios nepagarbos, dar labiau užkaitino Jono kraują. Tuomet pamaniau, kad atėjo laikas išstoti, jeigu Jonas to tikrai nori. Tai - Jono sprendimas, nors patarėjų aplink yra šimtas. Manau, kad jis pasielgė teisingai."" „Scanpix"" nuotr./Jonas Valančiūnas Keturis medalius per ilgametę karjerą rinktinėje iškovojęs R.Javtokas analizavo galimus T.Pačėso pasisakymų motyvus ir negailėjo jam kirčių: „Tam žmogui yra sindromas"".","Robertas Javtokas, svarstantis apie naują karjeros žingsnį po nesėkmingų Lietuvos krepšinio federacijos prezidento rinkimų, stebi įtampą Lietuvos rinktinėje, kur asistentas Tomas Pačėsas sukėlė skandalą kritikuodamas Joną Valančiūną. Po antrojo Pačėso pasisakymo, kuris užgavo ir Darių Maskoliūną, Val"
"Remiantis „Gintarinės vaistinės"" užsakymu atliktu „Spinter tyrimai"" tyrimu, 38 proc. sergančiais artimaisiais besirūpinančių apklaustųjų susiduria su laiko asmeniniam gyvenimui trūkumu, 37 proc. sako, kad nukenčia jų pačių emocinė sveikata, o ketvirtadalis dažnai neišsimiega (26 proc.) ir neturi laiko pasirūpinti savo pačių sveikata (25 proc.). Iš viso šiame tyrime šių metų vasario 17-27 dienomis apklausti 1015 Lietuvos gyventojų, kurių amžius buvo 18-75 metai, skelbiama pranešime. Tyrimo rezultatai rodo, kad dažniausiai ši našta tenka moterims, kurioms rūpinimasis sergančiu artimuoju tampa antrąja, nesuplanuota profesija. Pasak psichologės-psichoterapeutės Sigitos Pūrienės, tokia situacija susiformavo dėl giliai įsišaknijusių socialinių ir kultūrinių normų, skelbiama socialinės iniciatyvos „Tylus rūpestis"" pranešime žiniasklaidai. „Stereotipiškai vyras rūpinasi materialiniais dalykais, o moterys atsakingos už visų šeimos narių priežiūrą. Visuomenėje yra labiau normalizuota, kai dėl artimojo ligos moteris dažniau ima nedarbingumą, nei vyras. Be to, pačios moterys yra linkusios šį vaidmenį tęsti, ypač jei negauna palaikymo ir įsitraukimo iš kitų šeimos narių"", - sako psichologė. „Vis dar gajus įsitikinimas, kad slauga yra savaime suprantama pareiga, o apie perdegimą ar emocinius sunkumus kalbėti nepriimtina. Tačiau svarbu apie tai atvirai diskutuoti ir skatinti prižiūrinčiuosius nebijoti prašyti pagalbos"", - teigia S. Pūrienė. Aštuoni perdegimo požymiai Prižiūrint artimąjį, ilgainiui gali išsivystyti psichologinis išsekimas, atkreipia dėmesį psichologė ir išskiria pagrindinius 8 fizinius ir psichologinius išsekimo požymius. „Pirmas - nuolatinis nuovargis, net ir skyrus laiko poilsiui. Antras - fiziniai negalavimai, tokie kaip galvos skausmai, raumenų įtampa, virškinimo problemos. Trečias - miego problemos, nemiga arba pernelyg ilgas miegas. Ketvirtas - sumažėjusi dėmesio koncentracija ir atmintis. Penktas - noras vengti socialinių ryšių, susitikimų su draugais ir šeima. Šeštas - jausmas, kad prarasta gyvenimo kontrolė. Septintas - apatija, kai jaučiamas atotrūkis nuo savo emocijų ir nebesugebama jų išreikšti. Aštuntas - pykčio protrūkiai net ir dėl mažų kasdienių dalykų"", - vardija psichologė. Pasak „Gintarinės vaistinės"" vaistininkės Giedrės Tautkevičienės, nuolatinis stresas ir įtampa, kylantys prižiūrint sergantį artimąjį, gali smarkiai paveikti žmogaus savijautą. Deja, dažnai tokiose situacijose atsidūrę žmonės per vėlai supranta, kad jiems patiems reikia pagalbos. Pasak vaistininkės, rūpinimasis sergančiu artimuoju nereiškia, kad reikia visiškai pamiršti save. Net ir rūpindamasis kitu, žmogus turime teisę džiaugtis, skirti laiko savo pomėgiams ir emocinei gerovei. Kaip atkreipia dėmesį vaistininkė, nuolatinis savo poreikių ignoravimas gali ne tik vesti prie emocinio išsekimo, bet ir sukelti psichologinius sutrikimus, tokius kaip depresija ar nerimo sutrikimai. „Nerimavimas dėl kito ir savęs išsižadėjimas nėra meilės įrodymas, nes rūpintis galima ir be nerimo, o iš meilės"", - tvirtina ji. Vaistininkė G. Tautkevičienė taip pat pataria atkreipti dėmesį į sergančius asmenis prižiūrinčius žmones, nes jiems itin reikalinga parama. Kartais net mažas palaikymo gestas gali padėti sumažinti jų patiriamą įtampą ir nuovargį. „Jei žinote, kad šeimoje yra žmogus, kuris rūpinasi sergančiu artimuoju, paklauskite, ar jam reikia pagalbos. Pasisiūlykite trumpam jį pakeisti, padėkite surasti išorinius pagalbos šaltinius ar tiesiog parodykite, kad jo pastangos yra matomos ir vertinamos"", - ragina ji. Socialinę iniciatyva „Tylus rūpestis"" siekiama atkreipti visuomenės dėmesį į emocinius iššūkius, su kuriais susiduria artimieji, besirūpinantys sergančiais žmonėmis.","„Spinter tyrimai"" atliktas tyrimas parodė, kad rūpindamiesi sergančiais artimaisiais žmonės dažnai susiduria su laiko trūkumu asmeniniam gyvenimui ir emocinės sveikatos problemomis, o ši našta dažniausiai tenka moterims dėl giliai įsišaknijusių socialinių normų. Psichologės ir vaistininkės pabrėžia, kad"
"„Paukštis"" (2024 m., rež. Andrea Arnold) Skurdžioje aplinkoje paauglystę ir ją lydinčius vargus išgyvenanti dvylikametė Beilė, vaidinama Ntkiyos Adams, atrodo savyje sutalpina visą melancholišką pasaulio liūdesį, pyktį dėl neteisingo gyvenimo ir norą būti priimtai bei megzti žmogiškus ryšius. „Paukštyje"" pasaulį matome jos akimis - su grafičiais išpaišytomis laiptinėmis, išeiginiais treningais, nesaugia ir nepastovia aplinka, nesibaigiančiais jos tėvo, vaidinamo Barrio Keoghano, vakarėliais, smurtu, gaujomis ir stebuklingai (nes iš jos išsiskiria psichodelikai) rupūžei dainuojamomis dainomis. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Tai vienu metu - ir absurdiškas, ir labai realistiškas (ką jau moka britai - tai kurti naujojo realizmo estetikos kūrinius, kurioje žodis atitenka visuomenės paraštėse atsidūrusiems žmonėms - nepasiturintiems, besikabinantiems į gyvenimą, paskendusiems priklausomybėse, neveltui „in-yer-face"" teatro banga prasidėjo būtent čia), ir šiek tiek magiškas kūrinys, bandantis laviruoti tarp to, kas išorėje, ir to, kas viduje. Paskui Beilę sekiojanti kamera pasaulį vaizduoja kaip erdvę, kurioje esi įstrigęs ir pasmerktas bei iš kurio norisi bėgti - ar tai būtų tavo kambarys, ar planuojamos tėvo vestuvės - ar tiesiog bent trumpam išsigelbėti iš niūrios kasdienybės ir leisti sau pabūti vaiku. Niūriais, pašaltintais ir papilkintais atspalviais nufilmuotas „Paukštis"" įtikinamai perteikia paauglišką pyktį ir nepritapimą pasaulyje, palikdamas žiupsnelį, bet ne per daug, šviesos ir vilties. „Aš vis dar čia"" (2024 m., rež. Walter Salles) Tai, kas asmeniška, yra ir politiška. Filme „Aš vis dar čia"" vaizduojamas karinės diktatūros laikotarpis Brazilijoje. Čia - ir vyraujantis teroras, ir pranykstantys be pėdsakų žmonės, ir dėl viso to giliai į tautos ir šeimų istoriją įsirėžiantys randai. Walter Salles apie šeimą pasakoja ne kaip apie dar vieną statistinį vienetą, bet visų pirma leidžia įsijausti į patiriamą skausmą ir kartu išgyventi netektis. Tą brazilų režisierius padaro tikslingai kurdamas ryšį tarp žiūrovo ir veiksmo ekrane, leisdamas susigyventi su stebima intelektualų šeima, kartu patirti jos šventes bei jaukias kasdienos akimirkas. Būtent tai jis leidžia daryti geras keturiasdešimt minučių - kad artėjantis sukrėtimas turėtų dar stipresnį poveikį ir leistų kuo giliau pasinerti į patiriamus išgyvenimus. Kartu tai ir būdas apie diktatūros baisumą papasakoti ne istoriją generalizuojant ir išlaikant atstumą bei žmogų redukuojant iki statistinio vieneto, bet per mikroskopiškai intymią prizmę, parodant kiek tik galima didžiausią mastelį to, kaip vykdoma politika gali griauti konkrečių žmonių likimus ir draskyti šeimas. Kaip politiniai veiksmai yra ne tiesiog politika, bet tuo pačiu metu ir asmeniška. „Scanpix"" nuotr./„Aš vis dar čia"" („I'm Still Here"") Šiltais atspalviais ir lyg per filtrą, primenantį senas fotografijas, nufilmuoti kadrai tik dar labiau stiprina emocinį „Aš vis dar čia"" foną bei efektą. Jūra čia - labai vaiski ir mėlyna, lyg širdžiai jaukus prisiminimas, prie kurio norisi vis sugrįžti ir prisiminti bendras akimirkas. Stebint „Aš vis dar čia"" mintys vis sukosi apie fizinio archyvo rinkimo svarbą, kurio čia - itin daug. Fizinis archyvas čia net tampa ir priemone, leidžiančia padėti pagrindinei veikėjai Eunisei Paivai tašką jos vyro dingimo byloje. Viskas fiksuojama, fotografuojama ir dedama į dėžę - laiškai, laikraščių iškarpos, dokumentai, šeimos akimirkos žymimos ir išsaugomos ateičiai. Atrodo, jog toks žvilgsnis atveria gebėjimo išsaugoti prisiminimus apčiuopiama forma svarbą - ir ne tik dėl to, kad skaitmenos debesyse kabančios fotografijos ir kiti failai gali staiga imti ir išnykti, kartu su visais serveriais. Bet ir dėl to, jog pats daikto apčiuopiamumas sukuria kitą santykį ir vertę bei leidžia net psichologiškai užbaigti žmogui svarbius ritualus. Popieriaus lapas su įrodymu rankose ir skaitmeninė pažyma kuria labai skirtingas būsenas. „Potvynis"" (2024 m., rež. Gints Zalbalodis) Pasaulį po žmonių vaizduojantis latvių animacinis filmas „Potvynis"" leidžia pasinerti į itin žaidybišką atmosferą. Jos centre - išgyventi ir susigyventi bandantys gyvūnai, kurių kasdienybę sujaukia prasidėjęs potvynis. O po pasaulį mus vedžioja jau ikonišku tapęs baikštus katinėlis, kurio savotišką transformaciją ir brendimo kelionę gali stebėti žiūrovas. Kamera čia juda (nesu tikra, ar animacijoje šis pasakymas vartojamas) taip, lyg kažkas žaistų vaizdo žaidimą ir valdytų katinėlio personažą bei vedžiotų jį per įvairias misijas. Pakilimai ir nusileidimai per skirtingas vietas ir atsiveriančius horizontus - staigiai kylantys ir krentantys. Sunku tiksliai prisiminti, kokį konkretesnį vaizdo žaidimą primena visa ši estetika, bet pats jausmas labai stiprus. Viena didžiausių „Potvynio"" stiprybių - dialogų nebuvimas ir leidimas gyvūnams būti tiesiog gyvūnais, be siekio išgelbėti pasaulį ar atlikti kokią kitą labiau žmogišką, o ne jų priedermei būdingą užduotį. Jie - nesužmoginti, kalbantys savo originaliomis kalbomis (kuriant „Potvynį"" naudoti autentiški gyvūnų garsų įrašai) ir autonomiški. „Potvynyje"" pasakojama savotiškai kelio filmo žanrą primenanti istorija nepasižymi kompleksiškumu, bet tai jos nedaro savaime prasta. Vis tik istorijos stiprumas priklauso ir nuo to, kaip tiksliai ją sugebama papasakoti. O šio latvių animacinio filmo atveju idėją perskaityti galima tiksliai - ir apie svarbą laikytis drauge, bandant išgyventi, ir apie netikėtai užliejančius sunkumus, kurie priverčia subręsti, užaugti ir imtis atsakomybės už save. „Žvaigždės pranašauja"" (2024 m., rež. Peter Kerekes) „Dažniausiai žmonės ateina pas mane norėdami atrasti gyvenimo meilę"", - teigia italų astrologė Luciana, padedanti žmonėms šį jų troškimą išpildyti siūlydama gimtadienio keliones pagal žvaigždžių išsidėstymą danguje sudėliotais maršrutais. Dokumentiniame filme „Žvaigždės pranašauja"" pasakodamas apie ekscentriškos astrologės kasdienybę, režisierius apčiuopia ir labai stipriai žmoguje užkoduotą troškimą megzti ryšį. Klientų pas Lucianą - visa galybė, ir kiekvienas jų ateina su savo istorija, savo išskirtinumu ir savo bendrumu (nepamatome nė vieno, kurį sudomintų astrologės paslaugos dėl geresnio darbo ar savirealizacijos - visi čia dėl ryšio ir meilės). „Kino pavasario"" nuotr./Kadras iš filmo „Žvaigždės pranašauja"" Filmo herojė ir jos klientai iš tiesų yra labai dėkinga medžiaga pačiam režisieriui, kadangi stebint „Žvaigždės pranašauja"" sunku patikėti šio pasakojimo dokumentiškumu. Situacijos, į kurias papuola išvykę pakeliauti jiems planetų siūlomais maršrutais, dažnu atveju - mažų mažiausiai absurdiškos, ir tokios, kai norisi sakyti, jog taip nutinka tik filmuose. Bet kartais gyvenimas būna labiau nenuspėjamas net ir už lakiausią vaizduotę. Pati įsimintiniausia ir labiausiai įkvepianti - senjorės, ilgus metus prižiūrėjusios sergančią mamą, istorija, kurią, panašu, apsilankymas pas Lucianą įkvepia pagaliau gyventi. Ir gyvena ji taip, kaip dažnas jaunuolis nedrįstų. Įsimena ir absurdiškas toksiškuose santykiuose įstrigusios jaunos merginos „mentalinės"" kelionės pavyzdys, kai bandoma sukurti Aliaską savo namuose - su ledo kupinais dubenimis, palapinėmis viduryje kambario ir nuolatos dėvimais kailiniais. Filme kartais pritrūksta personažų istorijų užbaigtumo - jie pasirodo ir pranyksta, o pati pasakojimo maniera lyg ir sufleruoja, jog kiekviena jų bus išspręsta. Tačiau čia turbūt sužaidžia ir žmogiškoji prigimtis: gal personažai tiesiog nesugrįžta pas astrologę, arba vis tik neišjudėjo iš taško, kuriame jie buvo. Be abejonės, pati astrologijos tema gali sukelti lengvą skepsį, tačiau ji šiame filme yra veikiau katalizatorius žmonių ir jų pasirinkimų analizei, nei kertinis taškas. Čia, manau, ir slypi filmo stiprybė, kuris vienu metu geba būti ir lengvas bei neįpareigojantis, ir pateikiantis žmogaus polinkį dėl ryšio troškimo žengti į kraštutinumus be smerkimo.","Tekstas aprašo keturis skirtingus filmus, nagrinėjančius įvairias temas: „Paukštis"" vaizduoja paauglės Beilės gyvenimą skurdžioje aplinkoje, „Aš vis dar čia"" pasakoja apie karinės diktatūros laikotarpį Brazilijoje, „Potvynis"" leidžia susipažinti su pasauliu po žmonių per gyvūnų kasdienybę, o „Žvaigždės pranašauja"" pristato astrologės Lucianos veiklą, padedančią žmonėms atrasti meilę. Kiekvienas filmas pateikia unikalią perspektyvą, atskleidžia žmogaus emocijas ir ryšius, o jų pasakojimai sukuria įvairias emocines patirtis žiūrovams."
"Teismo verdikto sulaukė du iš penkių gaujos narių ir jų vadeiva Jamesas Sheenas. Meno kūrinys pavadinimu „Amerika"", sukurtas italų menininko Maurizio Cattelan‘o, iš parodos Blenheimo rūmuose buvo pavogtas tą pačią dieną po jo pristatymo 2019 m. rugsėjį. Auksinis klozetas vagystės dieną svėrė 98 kg ir buvo apdraustas maždaug 4,8 mln. svarų sterlingų. Pagal tuometines aukso kainas vien kūriniui panaudota tauriojo metalo vertė siekė 2,8 mln. svarų sterlingų, skelbia žiniasklaida. Tiesa, net ir nustačius kelis iš apiplėšimo dalyvių, klozetas taip ir nebebuvo rastas - tiksliai nežinoma, ar gauja jį sudaužė į mažesnius gabalus ir ar patys išlydė auksą. Tačiau, teismo duomenimis, praėjus dviem dienoms po apiplėšimo, vienas iš jo dalyvių ieškojo pirkėjų, siūlydamas auksą maždaug po 25 500 svarų sterlingų už kilogramą. Kruopščiai suplanuota vagystė Šiuo metu teismo surinkti duomenys ir parodymai rodo, jog nusikaltimas buvo iš anksto suplanuotas. Policijos duomenimis, vienas iš nusikaltimo bendrininkų - 39 metų Michaelas Jonesas - apiplėšimo išvakarėse lankėsi Blenheimo rūmuose, kur nufotografavo auksinį klozetą, jį saugojusios patalpos durų spyną ir netoliese esantį langą. Kitą vakarą, praėjus kelioms valandoms po meno kūrinio pristatymo ir išsiskirsčius renginio svečiams, plėšikų gauja šturmavo rūmus. Dviem vogtais automobiliais atvykę ilgapirščiai išdaužė iš anksto nusižiūrėtą langą, įsibrovė į vidų, atplėšė tualetą nuo jo tvirtinimo detalių ir išsivežė, rodo teismo turimi duomenys. Policija į įvykio vietą atvyko per penkias minutes nuo pavojaus signalo suveikimo, tačiau vagys jau buvo spėję pasprukti - išorinės Blenheimo rūmų vaizdo kameros parodė, kad gauja viduje užtruko mažiau nei tris minutes. Shutterstock nuotr./Blenheimo rūmai Anglijoje Ir nors vaizdo stebėjimo kameros užfiksavo penkis vyrus, įvykdžiusius apiplėšimą, sugauti tebuvo du. BBC žurnalistų žiniomis, apiplėšimo naktį rūmuose nebuvo sargybinių, patruliuojančių parodoje ar teritorijoje, meno kūrinys buvo užrakintas už plonų medinių durų, negana to, nebuvo stebimas vaizdo stebėjimo kameromis. Spalvingos vagišių biografijos BBC taip pat atskleidžia platesnę apiplėšime dalyvavusios gaujos vadeivos J. Sheeno kriminalinę praeitį. Nuo 2005 m. vyras buvo įkalintas mažiausiai šešis kartus ir vadovavo organizuotoms nusikalstamoms grupuotėms, kurių uždarbis iš sukčiavimo ir vagysčių, skaičiuojama, perkopė 5 mln. svarų sterlingų ribą. J. Sheenas praėjusiais metais pripažino savo kaltę dėl dalyvavimo vagiant auksinį klozetą, po to, kai policija įvykio vietoje rado jo DNR ir aukso fragmentų jo drabužiuose. Teisme vyrui buvo pateikti kaltinimai dėl nusikalstamu būdu įgyto turto planavimo ir perleidimo, taip pat dėl įsilaužimo. 40-metis, anksčiau teistas už sukčiavimą, vagystes ir šaunamojo ginklo panaudojimą, buvo suimtas praėjus keturioms savaitėms po apiplėšimo dėl įtarimų jį suplanavus, tačiau buvo paleistas už užstatą. Visgi per aštuonis mėnesius, kol buvo laisvėje, J. Sheenas dalyvavo dar mažiausiai 12 nusikaltimų, įskaitant įsilaužimą į Nacionalinį žirgų lenktynių muziejų Niumarketo mieste, kur pavogė aukso ir sidabro trofėjų už 400 tūkst. svarų sterlingų. Profesionalaus nusikaltėlis buvo sustabdytas tik tada, kai 2020 m. birželį jis buvo grąžintas į kalėjimą už ankstesnio paleidimo sąlygų pažeidimą.","2019 m. iš Blenheimo rūmų buvo pavogtas auksinis klozetas, kurio vertė siekė 4,8 mln. svarų sterlingų; vagystę įvykdė organizuota gauja, kuriai vadovavo kriminalinę praeitį turintis Jamesas Sheenas, tačiau klozetas iki šiol nerastas. Teisme buvo nuteisti du gaujos nariai, įskaitant J. Sheeną, kuris buvo suimtas už vagystės planavimą ir dalyvavimą."
"Šis laimėjimas tarpusavio akistatose - jau ketvirtasis iš tiek pat galimų panevėžiečiams. Oponentus iš sostinės jie įveikė ir dviejuose „Betsafe-LKL"" mačuose bei Citadele KMT mažajame finale. Negana to, kurį laiką tvirtai trečiąją vietą turnyrinėje lentelėje užimantys Vilniaus klubo atstovai jau nebėra tokie užtikrinti - įkandin žengia ne tik „7bet-Lietkabelis"", bet ir tokį patį pergalių-pralaimėjimų balansą turintys Jonavos „CBet"" krepšininkai. „Vilkai"" į Panevėžį atvyko išretėję be Mato Jogėlos, o ant parketo neišbėgo ir Marekas Blaževičius. Savo ruožtu šeimininkai vertėsi be Vytenio Lipkevičiaus bei Georgios Kalaitzakio. Susitikimo pradžioje komandos žengė koja kojon ir sužaidus 6 minutes svečiai dar pirmavo 13:12, tačiau geresnė pirmojo ketvirčio pabaiga leido „7bet-Lietkabeliui"" jaustis kur kas komfortabiliau - 24:15. Jeffery Tayloro iniciatyva skirtumas aptirpo (24:28), bet šeimininkai vėl pradėjo tolti ir po Martyno Varno tritaškio pirmąsyk pasiekė dviženklę persvarą (36:26). Iki pertraukos skirtumas dar nežymiai paaugo - 47:33. Po pertraukos panevėžiečių puolimas pristojo. Vis dėlto „Wolves Twinsbet"" atakuodami varžovų krepšį taip pat neblizgėjo ir prieš lemiamą dešimties minučių atkarpą Panevėžio ekipa kontroliavo rungtynes - 61:48. Per likusį kėlinį vilniečiai neparodė potencialo sugrąžinti intrigą - jiems nepavyko priartėti per vienženklį skirtumą, tad finalinė sirena skelbė užtikrintą šeimininkų pergalę namų tvirtovėje. Pagrindinis laimėjimo kalvis - buvusią ekipą baudęs Džordže Gagičius. Serbas į oponentų krepšį suvertė 16 taškų, atkovojo 9 kamuolius ir sukaupė 26 naudingumo balus. Ryškiausiu „vilkų"" žaidėjų tapo Anthony Cowanas, pelnęs 19 taškų, atlikęs 3 rezultatyvius perdavimus ir surinkęs 17 naudingumo balų. „7bet-Lietkabelis"": Džordže Gagičius 16 (6/9 dvit., 9 atk. kam., 26 naud. bal.), Martynas Varnas 15 (4/6 trit.), Mantas Rubštavičius 12 (5/6 dvit.), Paulius Danusevičius 9 (7 atk. kam.), Danielius Lavrinovičius 8. „Wolves Twinsbet"": Anthony Cowanas 19 (2/8 trit., 9/10 baud.), Jeffery Tayloras 15 (3/6 trit.), Garrisonas Brooksas 11 (6 atk. kam.), Arnoldas Kulboka 9 (6 atk. kam.).","Panevėžiečiai „7bet-Lietkabelis“ iškovojo ketvirtąją pergalę prieš Vilniaus „Wolves Twinsbet“, užtikrintai laimėdami namuose 16 taškų skirtumu. Pagrindiniu pergalės kalviu tapo Džordže Gagičius, surinkęs 16 taškų ir 26 naudingumo balus, o vilniečių gretose išsiskyrė Anthony Cowanas su 19 taškų."
"„Aš vis dar bandau tai suprasti"", - „Caters News Service"" portalui sakė nusiminusi Natasha Emeny. Linkolno gyventoja vos kelioms minutėms buvo užlipusi į viršutinį aukštą, kad padėtų skalbinius. Kai grįžo, ji pamatė savo sūnų Koahą „apdengtą pelenais"", o po to ji suprato, kad jis netyčia valgė jos tėvo palaikus. Stop kadras/Vaikas suvalgė senelio pelenus „Prireikė akimirkos, kol supratau, kad tai iš tikrųjų mano tėčio pelenai"", - sušuko N.Emeny, kuri greitai čiupo telefoną, kad užfiksuotų akimirką. Ji vaizdo įrašą paviešino socialiniuose tinkluose. Klipas su antrašte „Kai tavo sūnus valgo tavo tėtį"" rodo, kaip vaikas nekaltai vaikšto aplink sofą su pelenais išteptu veidu ir drabužiais. Jis atrodo kaip ugnikalnio išsiveržimą išgyvenęs žmogus. Tada fotokamera parodo tuščią dekoratyvinę vazą, kurios dangtelis nuimtas, o aplink ją išsibarstę mirusiojo pelenai. „Mano sūnus valgė mano tėčio pelenus"", - klipe dejavo N.Emeny. Palaikų išniekinimas jai atrodė ypač gluminantis, nes ji pastatė urną ant viršutinės lentynos, kur, jos manymu, niekas negali pasiekti, tačiau moteris klydo. Be to, moteris teigia, kad mažylis anksčiau niekada nerodė jokio susidomėjimo urna, nepaisant to, kad ji ten buvo ilgą laiką. Stop kadras/Vaikas suvalgė senelio pelenus Laimei, vaikas nepatyrė jokių neigiamų padarinių dėl savo makabriško užkandžiavimo. Kai jo motina paprašė gydytojų patarimo, jie pasakė, kad ji duotų jam vandens. Žiūrovai buvo pasibaisėję tokiu įvykiu. „Prašau pasakyti, kad tai balandžio pirmosios pokštas! - sušuko vienas, į kurį N.Emeny atsakė: „Norėčiau, kad taip būtų"". Laimei, ji išmoko pažvelgti į situaciją su humoru. „Jis niekada nebuvo jo (savo senelio) susitikęs, bet dabar jie visada kartu!"", - juokėsi moteris. Užsienio žiniasklaida praneša, kad tai ne pirmas kartas, kai mažylis suvalgo savo senelį po mirties.","Natasha Emeny iš Linkolno atrado savo sūnų su pelenais ant veido ir drabužių po to, kai jis netyčia suvalgė jos tėvo pelenus, o įrašą apie šį incidentą paviešino socialiniuose tinkluose, kur juo dalijosi su humoru."
"Pasak straipsnio, nedidelis uostas Abchazijoje virsta naująja Rusijos karinio jūrų laivyno baze. „2024 m. liepos mėnesio palydovinėse nuotraukose, kurias gavo NZZ, matomi statybos darbai, rodantys senojo Očamčyros uosto plėtrą. Rugpjūtį jau buvo matyti intensyvūs statybos darbai ir reikšmingi pokyčiai, įskaitant pastatų ir infrastruktūros plėtrą"", - rašė leidinys. Um ihre Schiffe vor ukrainischen Angriffen in Sicherheit zu bringen, braucht die russische Marine alternative Häfen im Schwarzen Meer. Satellitenbilder zeigen, wie die Bauarbeiten an einer Anlage in Abchasien vorangehen. https://t.co/e0Eye3fvFB — NZZ (@NZZ) March 28, 2025 Naujausiose 2025 m. sausio mėn. palydovinėse nuotraukose, be kita ko, jau matyti naujas maždaug 100 m ilgio pastatas. Taip pat užfiksuoti žemės kasimo darbai. Uostas nėra labai gilus ir palyginti nedidelis, todėl lieka neaišku, kokie kariniai laivai jame bus dislokuoti. Straipsnio autoriai taip pat pažymėjo, kad Očamčyros uostas bus mažesnis už kitus Rusijos naudojamus objektus. 2009 m. sausio 26 d. Rusijos karinio jūrų laivyno pagrindinis štabas paskelbė, kad 2009 m. okupuotoje Sakartvelo teritorijoje esančiame Očamčyros uoste bus įkurta Juodosios jūros laivyno karo laivų bazė. 2023 m. spalį Abchazijos „prezidentas"" Aslanas Bžania pareiškė, kad Rusija planuoja įkurti nuolatinę karinių jūrų pajėgų bazę Juodosios jūros pakrantėje. Ukrainos karinis jūrų laivynas pareiškė, kad bet kuris Rusijos karinio jūrų laivyno laivas, nesvarbu, kurioje pasaulio vandenyno dalyje jis yra, yra teisėtas Ukrainos taikinys.","Straipsnyje aprašoma, kaip nedidelis Abchazijos uostas virsta nauja Rusijos karinio jūrų laivyno baze, siekiant apsaugoti laivus nuo Ukrainos atakų; palydovinės nuotraukos rodo intensyvius statybos darbus, nors neaišku, kokie kariniai laivai galės būti dislokuoti šiame nedideliame uoste."
"Neseniai pasirodė žinia apie Lietuvoje įsteigtą „Vertybių partiją"", tarp kurios narių - itin margos asmenybės: realybės šou dalyviai, socialinių tinklų veikėjai, platformos „OnlyFans"" žvaigždės. Jie jau pasižymėjo drąsiais pareiškimais - pavyzdžiui, teigia, kad reikia legalizuoti prostituciją ir pornografiją. „Vertybių partijai"" priklauso ir atlikėja, „OnlyFans"" turinio kūrėja Liepa Maknavičiūtė-Ofelija, kuri įvardijama kaip Vilniaus miesto koordinatorė. Vieni iš „Vertybių partijos"" steigėjų Liepa Maknavičiūtė-Ofelija ir Gerardas Pranaitis dalyvavo LNK televizijos laidoje „KK2 penktadienis"", kurioje plačiau papasakojo apie savo idėjas ir siekius. „Reikia legalizuoti pornografiją, šioje sferoje yra daug finansų, ji egzistuoja nelegaliai, o legalizavus galima pritraukti daug finansų ir pajamų. Prostitucija taip pat Lietuvoje egzistuoja, tai opi problema. Jeigu nueitumėme į skelbimų portalus, rastumėt daug merginų, kurios parsidavinėja, į verslą integruojamos merginos iš Pietų Amerikos, vyksta prekyba žmonėmis. Tai legalizuodami galime apsaugoti merginas, pritraukti finansų ir apsaugoti jaunimą nuo lytinių ligų"", - LNK laidoje „KK2 penktadienis"" kalbėjo Gerardas Pranaitis. Gerardas Pranaitis / LNK nuotr. Liepa Maknavičiūtė-Ofelija jam antrino, teigdama, kad prostitucijos ir pornografijos legalizavimas duotų daug gero valstybei. „Aš manau, kad iš tikrųjų tai neša dideles pajamas. Mes galėtume jomis pasidalinti karinės įrangos pirkimui ir tuo atveju dviems pusėms išloštume naudos. Šiuo metu Lietuvoje pornografija yra uždrausta, tai manau, kad prarandame daug"", - dėstė mergina. Paklausta, iš kur ji žino, kad ši veikla yra tokia pelninga, Ofelija LNK laidoje „KK2 penktadienis"" aiškino: „Nes ir taip aišku, kad neša dideles pajamas. Aš žinau iš tam tikrų žmonių, kas tuo užsiima - iš užsienio, Amerikos merginų. Tai yra tikrai dideli pinigai."" Liepa Maknavičiūtė-Ofelija / LNK nuotr. Tiesa, Liepa Maknavičiūtė-Ofelija pridūrė, kad pornografijos verslas būtų naudingas valstybės biudžetui su viena sąlyga: „Reikia žiūrėti, kad nebūtų nuplaunami tie pinigai, kad jie būtų skiriami tam, kam reikia."" LNK laidoje „KK2 penktadienis"" atlikėja ir „OnlyFans"" kūrėja svarstė, kad iš pornografijos ir prostitucijos sričių surinktus pinigus daugiausia būtų galima skirti dviems sritims - švietimui ir gynybai. „Manau, švietimo sistemai reikia investuoti daugiausia, nes trūksta dėstytojų, mokytojų. Jie tiesiog atsisako eiti į darbą ir trūksta, kas mokytojautų"", - teigė Ofelija. Merginos taip pat buvo pasiteirauta, už ką ji galėtų būti atsakinga, jei patektų į valdžią. „Esu atlikėja, galiu daugiau matyti problemas iš kultūrinės pusės. Mes esame pasiskirstę pozicijas, tai labai norėčiau į Kultūros ministeriją. Tiesiog matau daug spragų būtent meno srityje, nes pati baigusi esu Čiurlionio menų gimnaziją ir Lietuvos muzikos ir teatro akademiją. Tikrai skaudu matyti talentingus žmones, kurie praleido daug laiko grodami instrumentais po keturias valandas, mokydamiesi ir galiausiai, kas jiems tenka - tapti pedagogais su tikrai labai mažomis algomis"", - LNK laidoje „KK2 penktadienis"" užmojais dalijosi Ofelija. Ofelija / Asmeninio albumo nuotr. „Vertybių partijos"" tinklalapyje ji įvardijama kaip Vilniaus miesto koordinatorė. Minėtoje laidoje sulaukusi klausimo apie niekaip nepastatomą Nacionalinį stadioną, „OnlyFans"" žvaigždė patikino: „Jeigu pateksiu į Vilniaus mero postą, tai tikrai pastatysiu tą stadioną, nes tikrai tikrai, ką moku - tai pastatyti. Tikrai dėl to pasitikiu savimi.""","„Vertybių partija"", į kurią įeina realybės šou dalyviai ir socialinių tinklų veikėjai, pasisako už prostitucijos ir pornografijos legalizavimą Lietuvoje, tikėdamiesi, kad tai duotų finansinę naudą valstybei. Pagrindinė jų idėja yra panaudoti surinktus pinigus švietimo ir gynybos sritims, o partijos narės Liepos Maknavičiūtės-Ofelijos siekis - spręsti kultūros problemas, jei ji patektų į valdžią."
"Balandžio pirmosios vakarą prie JAV ambasados Vilniuje tylos minute pagerbti Pabradės poligono pelkėje žuvę kariai. Į Lietuvos šaulių sąjungos organizuojamą renginį susirinko ne tik šauliai, bet ir kiti nelaimei neabejingi žmonės. Tarp susirinkusiųjų - politikai, Lietuvos ir Vokietijos kariai, šauliai. „Žiūriu aplink, matau šią minią ir, tiesiogine šio žodžio prasme, esu priblokštas. Labai, labai ačiū, kad atvykote šį vakarą išreikšti solidarumo. (...) Esame labai dėkingi"", - kalbėjo ambasadorė. „Negali būti abejingas ir sėdėti namuose. Negana to, kad pasimeldžiame, tai svarbu būti ir čia, prie jų tėvynės, ambasada tarsi Amerikos dalis. Norime išreikšti savo pagarbą, palankumą"", - BNS sakė 80-ies šaulys Mečislovas Švabas. Vyras teigė, kad tai - mažiausia, ką galima padaryti, nes amerikiečių kariai į Lietuvą atvyksta padėti gintis nuo galimos agresijos. „Karas jau vyksta, jis yra, dar pas mus bombos nekrenta, bet čia pat alsuoja tas žvėris"", - kalbėjo M.Švabas. Tuo metu 44-erių Vilma Čekutienė BNS teigė, kad žuvę Jungtinių Valstijų kariai „ne tik buvo nusiteikę, bet ir paaukojo gyvybes dėl mūsų šalies, dėl mūsų šeimų, dėl mūsų tautos"".","Balandžio pirmąją, prie JAV ambasados Vilniuje, tylos minute buvo pagerbti Pabradės poligone žuvę kariai, o renginyje dalyvavo ne tik šauliai, bet ir politikai, Lietuvos ir Vokietijos kariai bei kiti solidarumą išreiškiantys žmonės. Renginio dalyviai pabrėžė žuvusiųjų auką ir jų indėlį"
"Ministrų kabinetas trečiadienį pritarė Ekonomikos ir inovacijų ministerijos parengtam nutarimui, kuriuo Turto banko šiuo metu valdomos įmonių akcijos pasitikėjimo teise būtų perduotos Žemės ūkio ministerijai. „Reikia išanalizuoti ir įvertinti veislininkystės sistemoje veikiančių valstybės institucijų ir veisimo organizacijų bei kitų institucijų vaidmenį veislininkystės sektoriuje ir galimybes prisidėti prie veislininkystės vystymosi"", - rašoma nutarimo projekte. Turto bankas pernai rugsėjį bandė parduoti 98,95 proc. valstybei priklausančių „Lietuvos veislininkystės"" akcijų, vėliau buvo skelbiami ir pakartotiniai aukcionai šiam objektui. Turto bankas balandį taip pat skelbė planuojantis parduoti ir 100 proc. „Genetinių išteklių"" akcijų, tačiau šį aukcioną privatizavimo komisija sustabdė, Vyriausybei tuo metu sprendžiant dėl valstybės įmonei nuomotos žemės perdavimo Lietuvos sveikatos mokslų universitetui (LSMU). BNS anksčiau rašė, kad penki „Genetinių išteklių"" iš valstybės nuomoti 352,1 hektaro ploto sklypai, esantys netoli Šeduvos ir Baisogalos, buvo perduoti LSMU, mainais už paimtus universiteto sklypus, kuriuose bus statoma Vokietijos gynybos pramonės milžinės „Rheinmetall"" 155 mm artilerijos amunicijos gamykla. Be to, daugiau nei 200 hektarų ploto „Genetinių išteklių"" naudotus valstybinės žemės sklypus Upytės seniūnijoje Vyriausybė spalį leido skirti būsimoms užsienio investicijoms. Vyriausybė trečiadienį taip pat pritarė sprendimui iš sąrašo išbraukti statybos bendrovę „Šilutės polderiai"" bei Panevėžio kviečių biorafinavimo įmonę „Roquette Amilina"". „(„Šilutės polderių"" ir „Roquette Amilinos"" - BNS) pirkėjai yra sumokėję visą kainą ir įvykdę kitus privatizavimo sandoriuose numatytus įsipareigojimus"", - teigė ministerija. Turto bankas pernai balandį viešojo aukciono metu už beveik 700 tūkst. eurų pardavė 81,02 proc. bendrovės „Šilutės polderiai"" akcijų, likusias - valdo fiziniai asmenys. Įmonę „Roquette Amilina"" valdanti Prancūzijos krakmolo gamybos bendrovė „Roquette Freres"" pernai lapkritį pranešė iš daugiau nei 500 smulkiųjų akcininkų išpirkusi likusį 0,36 proc. Panevėžio įmonės akcijų paketą ir tapo vienintele jos akcininke. Viena smulkiųjų „Roquette Amilinos"" akcininkių buvo Panevėžio rajono savivaldybė.","Ministrų kabinetas pritarė sprendimui perduoti Turto banko valdomas įmonių akcijas Žemės ūkio ministerijai, siekiant įvertinti jų vaidmenį veislininkystės sektoriuje, taip pat buvo nuspręsta iš sąrašo išbraukti įsipareigojimus įvykdžiusias įmones „Šilutės polderiai“ ir „Roquette Amil"
"Kaip pranešimu spaudai informuoja AAD, šių metų kovo 19 d. aplinkosaugininkai baigė neplaninį Lietuvos oro uostų patikrinimą dėl taršos Musinės upelyje. Po patikrinimo buvo teiktas privalomasis nurodymas įmonei stabdyti taršą, kuris turėjo būti įvykdytas iki balandžio 2 d. Ties Lietuvos oro uostams išduotame taršos leidime nurodytu išleistuvu į Musinės upelį buvo paimti vandens mėginiai. Nustatyta, kad iš išleistuvo buvo leidžiamos nevalytos paviršinės nuotekos, įmonei duotas privalomasis nurodymas stabdyti taršą iš šio paviršinių nuotekų išleistuvo. Aplinkosaugininkai kovo 17 d. atlikę kontrolinį patikrinimą konstatavo, kad tarša nutraukta. Įmonė susikaupusias paviršines nuotekas su glikoliu, kurios per paviršinių nuotekų surinkimo sistemą patekdavo į Musinės upelį, surenka ir utilizuoja. Iš tyrimo metu aptikto Kauno oro uosto paviršinių nuotekų surinkimo sistemos (taršos leidimuose nedokumentuoto) išleistuvo tarša viršijo nustatytas normas. Patikrinimo metu fiksuota, kad tarša iš oro uosto teritorijos pateko į Musinės upelį. Minėto išleistuvo pakartotinis patikrinimas atliktas balandžio 2 d. Patikrinimo metu nustatyta, kad tarša visiškai nutraukta. Abiem minimais atvejais Kauno oro uoste buvo nedelsiant imtasi aktyvių veiksmų, siekiant įvykdyti pateiktus nurodymus - tarša buvo visiškai sustabdyta. Įmonė ir toliau aktyviai bendradarbiauja su atsakingomis institucijomis ir įgyvendina rekomendacijas, užtikrinančias aplinkosaugos reikalavimų laikymąsi.","AAD pranešė, kad po neplanuoto Lietuvos oro uostų patikrinimo dėl taršos Musinės upelyje, buvo duoti nurodymai įmonei stabdyti taršą, kuri buvo sustabdyta iki balandžio 2 d., o įmonė ėmėsi priemonių surinkti ir utilizuoti paviršines nuotekas."
"Sunkią kelio traumą dar atstovaudamas Kauno „Žalgiriui"" praėjusių metų gegužės pabaigoje patyręs K.Evansas prieš maždaug mėnesį sugrįžo į komandines treniruotes, o dabar jau gali sugrįžti ir į rungtyninį režimą. „Olympiakos"" treneris Georgios Bartzokas pirmą kartą įtraukė K.Evansą į dvyliktuką, tačiau į aikštę amerikietis taip ir neįžengė. Graikų klubas ir be amerikiečio įspūdingai pradėjo rungtynes bei jau po pirmojo kėlinio triuškino varžovus net 36:17, o antrame ketvirtyje ne sykį turėjo ir 21 taško pranašumą. Vis dėlto ALBA netikėtai sugrįžo į rungtynes. Vokiečiai trečio kėlinio pabaigoje ir ketvirto pradžioje spurtavo net 17:0 ir išsiveržė į priekį - 81:80. Dar likus dviem su pusė minutės „albatrosai"" turėjo pranašumą (90:87), bet tada karjeros rungtynes sužaidęs Alecas Petersas pelnė 5 taškus iš eilės, dvitaškį pridėjo Nigelas Williamsas-Gossas, baudas sumetė Sabenas Lee ir „Oly"" vėl lengviau atsikvėpė - 96:90. Nesustabdomai žaidęs A.Petersas net penkis kartus viršijo savo rezultatyvumo vidurkį. Po 6,5 taško šį sezoną fiksuojantis amerikietis įmetė net 33 taškus (2/3 dvit., 8/9 trit., 5/5 baud.) ir surinko 30 naudingumo balų. Snaiperis pagerino karjeros rezultatyvumo ir pataikytų tritaškių rekordus Eurolygoje. 23 kartą laimėjęs „Olympiakos"" vėl aplenkė Stambulo „Fenerbahče"" ir sugrįžo į pirmąją vietą Eurolygoje. Tam, kad ją išlaikytų, paskutiniame ture graikai turės nugalėti Tel Avivo „Maccabi"" arba sulaukti „Fenerbahče"" pralaimėjimo prieš Miuncheno „Bayern"". ALBA bet kuriuo atveju turnyre jau liks paskutinė, o sezoną uždarys maču su „Paris"". ALBA: Yanni Wetzellis 19 (9/12 dvit., 6 atk. kam., 25 naud. bal.), Gabriele Procida ir Mattas Thomasas po 12. „Olympiakos"": Alecas Petersas 33 (8/9 trit., 30 naud. bal.), Nigelas Williamsas-Gossas 22 (8/9 baud., 7 rez. perd., 31 naud. bal.), Saša Vezenkovas 18 (5/8 dvit., 2/8 trit., 7 atk. kam.).","K.Evansas po traumos grįžo į „Olympiakos“ sudėtį, tačiau nepasirodė aikštėje, o komanda nugalėjo ALBA po įtemptos kovos, kurioje Alecas Petersas sužaidė karjeros rungtynes, pelnydamas 33 taškus. „Olympiakos“ laimėjo 96:90 ir pakilo į pirmąją vietą Eurolygoje, tuo tarpu"
"Socialiniuose tinkluose žinomi žmonės nuolat dalijasi savo kasdienėmis gyvenimo akimirkomis, džiaugsmais ar rūpesčiais, o jų gyvenimas matomas, aptarinėjamas ir neretai kritikuojamas didelės auditorijos. Šįkart kritikos strėlės skriejo verslininkei, vizažistei Oksanai Pikul. Neseniai socialiniame tinkle „Facebook"" Oksana Pikul pasidalijo nuotrauka, kurioje įsiamžino prie veidrodžio laikydama milžinišką rožių puokštę. Šis įrašas sulaukė daugiau nei tūkstančio reakcijų ir daugiau nei 500 komentarų. Oksana Pikul / Asmeninio albumo nuotr. Komentarų skiltyje kaip visuomet netrūko sekėjų, norinčių išreikšti savo nuomonę. Tiesa, nemažai internautų šįsyk ne pagyrė, o liejo karčias replikas apie Oksanos išvaizdą - teigė nebeatpažįstantys moters, kritikavo jos veidą ir lūpas. Portalui Žmonės.lt susisiekus su Oksana Pikul, ji neslėpė nuostabos, kad komentarų skiltyje siaučiantys kritikai - daugiausia brandžios moterys. „Socialiniuose tinkluose, tokiuose kaip „Facebook"", piktų komentarų pasitaiko iš brandžių moterų. Palinkėjimas - stebėti savo močiutes, pamokyti, kad ne visuomet liejama tulžis parodo labai gražią sielos ir gyvenimo pusę. Man tai kelia juoką ir tiek. Apskritai, žiūrint į socialines problemas iš šalies - kiek liūdnoka situacija. Daugiausia neigiamų komentarų sulaukiu iš garbaus amžiaus moterų"", - portalui Žmonės.lt pasakojo O.Pikul.","Oksana Pikul sulaukė kritikos socialiniame tinkle „Facebook“ dėl savo išvaizdos, ypač veido ir lūpų, daugiausia iš brandžių amžiaus moterų, kas jai sukėlė nuostabą ir juoką. Ji teigia, kad tokie komentarai atskleidžia liūdną socialinę problemą."
"„Repetuodamas supratau, kad yra daug reikalų - netinginiauja jie ten ant scenos. Šita daina tokia - neleidžia niekada atsikvėpti, pailsėti, visada yra choreografija, visada yra judesiai, visada skamba tas priedainis „Mažule, mažule..."". Klausau to priedainio ir galvoju - o kada man atsikvėpti per šitą priedainį? Svarbiausia - nepadusti per šitą pasirodymą"", - sakė aktorius Pijus Narijauskas prieš „Antikvarinių Kašpirovskio dantų"" įkūnijimą. Simono Barono nuotr./Šou „Muzikinė kaukė"" 13 sezono 8 laida O gerai pasirodyti jam šį kartą buvo labai svarbu - tarp žiūrovų sėdėjo ir jo mylimoji, ir sūnus. „Pijus yra fantastiškas aktorius, bet šiandien viskas, man atrodo, buvo labai iš širdies, nes salėje yra jo sūnus, kuris yra „Mažulės"" gerbėjas. Ir Pijus žinojo, kad, nors jis yra prieš keturis komisijos narius, svarbiausias komisijos narys stebi ir vertina mūsų studijoje"", - sakė Indrė Kavaliauskaitė. „Tai tikrai buvo aukščiausio lygio performansas, o kai pamačiau sūnų - išvis susigraudinau. Vaikas mato tokį tėtį ir taip gali juo didžiuotis"", - besigraudindama sakė Toma Vaškevičiūtė. Savo pasirodymo su nekantrumu laukė ir dainininkas Anatolijus Oleinik. „Nežinau, kaip čia seksis - gal plaukai bus gražūs, iki žemės. Bet pažiūrėjus rimčiau į pasirodymą ir paanalizavus stebuklus, kuriuos išdarinėja grupė „Europe"" savo koncertų metu - nežinau... Nerandu aukso viduriuko tarp pilno balso ir rėkiančio falceto, tai einu į sceną rimtai pasiryžęs ir viską apgalvojęs"", - su nerimu prieš pasirodymą kalbėjo dainininkas Anatolijus Oleinik. Tačiau jo pasirodymas nepaliko abejingų - plaukus purtė ir komisijos nariai, ir žiūrovai. „Anatolijus turi viską - balsą, judesį, išvaizdą, bet vis kažkur ne iki galo susprogsta, kaip turėtų. Šį kartą įvyko sprogimas. Tai geriausia pradžia, kokia yra buvusi per du šios laidos sezonus, kiek aš čia esu"", - sakė komisijos narys Dainius Kazlauskas. Simono Barono nuotr./Šou „Muzikinė kaukė"" 13 sezono 8 laida Prieš žengdamas į „Muzikinės kaukės"" sceną jaudulio neslėpė ir Jonas Sakalauskas. Jam šįkart burtai lėmė įkūnyti visų mylimą Lietuvos atlikėją Saulių Prūsaitį. „Beje, įdomus faktas - kai buvo COVID pandemija, buvo mano trisdešimt devintasis gimtadienis. Aš dariau nuotolinį koncertą, ir, aišku, dainavau klasiką, visokią muziką ir taip toliau, o pabaigoje padainavau būtent dainą „39"". Paprašiau Sauliaus Prūsaičio, ar galima padainuoti"", - atskleidė Jonas Sakalauskas. Simono Barono nuotr./Šou „Muzikinė kaukė"" 13 sezono 8 laida Jo pasirodymas buvo šventiškas ir nuotaikingas. „Sakiau ir sakysiu - esi didžiausias šio projekto bebaimis! Teko būti viename Sauliaus Prūsaičio koncerte, kuriame jis, tik įėjęs į sceną, visų paprašė atsistoti, nors koncertas dar neprasidėjo. Tai ir tu tą padarei. Vienintelis dalykas, ko pritrūko tavo pasirodyme - tai „Marijampolės"". Tave norisi pagirti, kad tavo virsmas į kitą atlikėją yra visiškai kitoks - tu tampi visiškai kitoks nei esi iš tikrųjų. Tai yra labai aukšta klasė"", - sakė Paulius. Aktorius Kasparas Varanavičius atliko grupės „A-HA"" kūrinį ir pasirodymo metu nesusilaikė nepademonstravęs simpatijų komisijos narei Indrei Kavaliauskaitei. Žavioji komisijos narė buvo ne tik apgobta jo švarku, bet ir apdovanota meilės simboliu - širdute. Neseniai laidoje pati Indrė prisipažino jaučianti simpatiją Kasparui. Simono Barono nuotr./Šou „Muzikinė kaukė"" 13 sezono 8 laida „Aš išgirdau tave, aš labai žaviuosi tavim ir šiame pasirodyme norėjau tai parodyti"", - po pasirodymo, kuris, rodos, buvo skirtas tik Indrei, šypsojosi aktorius. Simono Barono nuotr./Šou „Muzikinė kaukė"" 13 sezono 8 laida Simono Barono nuotr./Šou „Muzikinė kaukė"" 13 sezono 8 laida „Ai, galima, aš nieko nevertinsiu"", - be žodžių liko Indrė. Simono Barono nuotr./Šou „Muzikinė kaukė"" 13 sezono 8 laida Laukė ir daugiau staigmenų. Erica Jennings tapo Lorde, dainininkė Adrina įkūnijo prancūzų atlikėją Alizée, Kasparas Varanavičius atliko grupės „A-HA"" kūrinį, Ieva Dūdaitė tapo Aiste Smilgevičiūte, Ovidijus Petrauskas įkūnijo Edmundą Kučinską, Emilija Finagėjevaitė - Celine Dion, o Irena Starošaitė atliko Raffaellos Carrà kūrinį „Pedro"". „Muzikinė kaukė"" - sekmadienio vakarą, 19.30 val. per LNK.","„Muzikinės kaukės“ 13 sezono 8 laidoje išskirtiniai pasirodymai ir emocijų pliūpsniai: Pijus Narijauskas įkvėpė žiūrovus su „Antikvarinių Kašpirovskio dantų"" daina, Anatolijus Oleinik nustebino energingu atlikimu, o Jonas Sakalauskas ir Kasparas Varanavičius įkūnijo Saulių Prūsaitį ir „A-HA“ narius."
"Instagrame atvirai prakalbusi Agnė Litvinienė neslėpė - ašaras po mylimo vyro Manto Litvino mirties lieja kiekvieną dieną. „Viskas, kas nutiko, yra net baisiausiame košmare nesusapnuota tragedija, niekada negalvojau, kad teks išgirsti tokus žodžius iš medikų, - instagrame kalbėjo A.Litvinienė. - Kai palaidoji vyrą, kuris tau buvo ir geriausias draugas, ir patikėtinis, ir viskas viename, kuris buvo vyras iš didžiosios V ir tėtis iš didžiosios T, tai yra kažkokia neišmatuojama, neišregėta, nemoku pasakyti, kokio didumo tragedija."" Asmeninio albumo ir 123RF.com nuotr./Mantas Litvinas, Agnė Litvinienė Moteris dėkojo visiems už palaikymą. Tiesa, pridūrė, kad kalbėti viešai po tokios skaudžios netekties praėjus tik kiek daugiau nei savaitei tikrai nėra lengva. Agnė taip pat parodė, kad nuo tada, kai Mantas buvo paguldytas į reanimaciją, ant kaklo visada nešiojasi jo žiedą. „Visą laiką ji nešiosiuosi"", - patikino. O atkreipusi dėmesį į tai, kad už lango graži diena, A.Litvinienė prisiminė, kaip mylimas vyras laukė saulėto laikotarpio: „Po Kalėdų sausio pradžioj iškart sako - aš taip laukiu pavasario, mocą išsitraukti, važiuoti į darbą su mocu..."" Agnė taip pat sureagavo į kai kurių kalbas, neva ji iš vyro tragedijos darosi reklamą - moteris pabrėžė, kad jei to būtų norėjusi, tai dar sutuoktiniui esant sunkios būklės jau būtų viešai dėl to liejusi skausmą. A.Litvinienė paaiškino, ir kodėl pasidarė nuotrauką iš reanimacijos su Mantu: „Tam, kad paskui žiūrėdami į ją lengvai pasijuoktume, kiek streso mes apturėjome, kiek prisimeldėme ir kaip galvojome, kad viskas blogai pasibaigs. Vien tik dėl to tą nuotrauką norėjau turėti."" A.Litvinienė instagrame plačiau papasakojo, ką išgyveno, kai pablogėjo Manto būklė. „Kai jam labai blogai pasidarė, sėdėjau už ligoninės skyriaus vedėjos durų valandą ir laukiau, kol ji su manimi pasikalbės apie visus galimus variantus. Paskui trečiadienį manęs laukė visas daktarų konsiliumas su transplantologais, reanimatologais, skyriaus vedėjais ir gydančiais daktarais, - pasakojo Agnė. - Jis gulėjo panašiai kaip dirbtinėje komoje, seduotas su intubacija, pajungtais dirbtiniais plaučiais, jo krūtinė kilnojosi vien tik nuo aparatų."" Pastaruoju metu Mantas buvo prijungtas prie EKMO aparato, kuris palaikė jo gyvybę. Be to, jam net du kartus buvo atlikta sunki operacija. „Ji buvo padaryta tam, kad galėtume eiti kitus kitus žingsnis, tai yra, kad jis būtų įtrauktas į recipientų sąrašą ir skubos tvarką gautų „HeartMate 3"" aparatą, kur namuose galėtų gyventi su dirbtine širdimi ir būtų nepririštas prie aparatų. Šitas aparatas pavaduoja kairįjį širdies skilvelį. Pas jį buvo tokia prasta situacija, kad buvo prastas ir dešinysis širdies skilvelis. O kai prastas ir dešinysis ir neužtenka kairiojo širdies skilvelio, plius pakeistų vožtuvų, palaikyti gyvybei ir laukti namuose donoro, tai žmogus dar būna papildomai pajungtas prie EKMO aparato ir donoro laukia ligoninėje. Išloši tik tiek, kad atsiduri pačiame recipientų sąrašo viršuje ir tau greičiau atsiranda donoras"", - dalijosi Agnė, kurios vyras, donoro, deja, nesulaukė. Kaip pasakojo A.Litvinienė, situacija ėjo prastyn: „Realiai mes neatlaikėme pačio pirmo žingsnio. Tie žingsniai turėjo būti trys ar keturi, nekalbant apie tai, kad su persodinta širdimi irgi yra galybė komplikacijų. Plius Mantui įsimetė kažkokia bakterija. Kiek parašyta mirties liudijime, suprantu, kad tai yra sepsis. Jam dar pilnai išsivystė ir inkstų nepakankamumas, ir labai didelis širdies nepakankamumas. Šeštadienį ir sekmadienį mes turėjome tokį menką pagerėjimą, jisai buvo kaip ir sąmoningas, viską darė labai iš lėto, padėdavau atsigerti. Sekmadienį pats bandė ir valgyti, neleido man daktarai jo maitinti, kad nedaryčiau meškos paslaugos. Buvo toks piktesnis, bet nusišypsodavo. Sekmadienį vakare jam buvo sugalvota pakeisti EKMO sistemą. Nors jinai tarnauja ir mėnesį, bet jau buvo apsinešusi dėl kažkokios bakterijos. Kaip įtariama, tai galėjo būti ir sepsis, ir kažkas ant plaučių, nors pasėlis neišaugo. Tai sugalvojo pakeisti EKMO apararą, o tas EKMO aparato pakeitimas yra labai lengva procedūra. Aišku, jis labai brangiai kainuoja, bet nieks į kainą tokioje situacijoje nežiūri, ir keičia į naują aparatą."" „Esmė ta, kad aš jau nebūčiau jo parsivežusi iš ligoninės tokio pat, kad jis būtų lakstęs, ėjęs šašlykų kepti, su motociklu važinėjęs ir taip toliau. Jis jau būtų buvęs truputį kitoks. Nežinau, kaip būtų buvę, jeigu būtų persodinę širdį. Manau, kad po kažkiek laiko, po reabilitacijos jis būtų gyvenęs plius minus tikrai kokybišką ir pilnavertį gyvenimą, bet paprasčiausiai neatlaikė"", - nuoskaudų neslėpė A.Litvinienė. Shutterstock ir asmeninio albumo nuotr./Mantas Litvinas, Agnė Litvinienė Agnė prisiminimais nusikėlė į tą lemtingą sekmadienį ir pasidalijo paskutiniais žodžiais, kuriuos ji ir jos mylimas vyras ištarė vienas kitam: „Sakiau - Mantuk, aš tave labai myliu. Ir jis atsakė - ir aš tave labai myliu. Tai buvo paskutiniai vienas kitam ištarti žodžiai iš visos širdies."" Vėliau Agnė laukė medikų skambučio. Nesulaukusi, bandė prisiskambinti į ligoninę pati, tačiau susiekti su medikais vis nepavykdavo. Kol galiausiai A.Litvinienė išgirdo širdį veriančią žinią - Mantas mirė. Žmonės.lt primena, kad apie vyro netektį Agnė Litvinienė pranešė kovo 17 dieną savo instagramo paskyroje. „Su begaliniu liūdesiu ir skausmu dalinuosi žinia, kurios nesinorėjo rašyti… Mantas - mano vaikų tėtis, brangus žmogus, mūsų gyvenimo dalis - išėjo anapilin. Niekas negali paruošti tam momentui, kai prarandi žmogų, kuris buvo šalia tiek daug akimirkų, tiek daug metų. Skausmas, tuštuma ir begalinis ilgesys… Dėkoju visiems už palaikymą, už gražius žodžius ir už buvimą šalia. Laikykime brangius žmones arti, mylėkime juos garsiai ir vertinkime kiekvieną akimirką kartu. Ilsėkis ramybėje, Mantai. Tavo pėdsakai liks amžinai mūsų širdyse"", - instagrame rašė A.Litvinienė. Pora sulaukė dviejų sūnų. Pastaruoju metu M.Litvinas dirbo „Vilniaus football adademy"" administratoriumi. „Vilnius Football Academy"" nuotr./Mantas Litvinas Per savo futbolininko karjerą M.Litvinas atstovavo Panevėžio „Ekranui"", Pakruojo „Kruojai"" ir Vilniaus „Vėtrai"", buvo kviečiamas į įvairaus amžiaus Lietuvos jaunimo rinktines. Baigęs karjerą vyras nuo futbolo nenutolo ir Darvydo Šerno įkurtoje jaunųjų futbolininkų kalvėje ėjo administratoriaus pareigas. Dėl širdies problemų futbolininkas atsidūrė ligoninėje, o kovo 16 dieną mirė.","Agnė Litvinienė atvirai pasidalijo savo sielvarto istorija po mylimo vyro Manto Litvino netekties, pasakojo apie jo kovą su sveikatos problemomis, dėkojo už palaikymą bei paragino branginti artimuosius. Mantas, buvęs futbolininkas ir treneris, mirė dėl širdies problemų, ir jo netektis paliko neišmatuojamą tuštumą šeimos gyvenime."
"Be kokių patiekalų neįsivaizduojate savo šeimos tradicinio Velykų stalo? Vieni, galbūt, be burokėlių mišrainės, kiti - be šaltienos, o treti, pavyzdžiui, be deserto, kurio receptą parsivežė iš Italijos... Radijo stotis „Lietus"" nusprendė paprašyti klausytojų pagalbos ir pagaliau išsiaiškinti, be kokių gi pagrindinių patiekalų lietuviškas velykinis meniu tiesiog neįsivaizduojamas. Projektas „Tradicinis Velykų meniu"" kviečia svetainėje Lietus.fm balsuoti už savo mėgstamiausius valgius ir kartu sudaryti šventinio stalo TOP-10. Galutinis, pats lietuviškiausias, velykinis meniu bus paskelbtas Didįjį penktadienį, balandžio 18 dieną. „Kiek šeimininkių, tiek skirtingų patiekalų šventėms. Bet, ne paslaptis, kad artėjant gražiausioms pavasario šventėms, mūsų pokalbių temos, kaip ir paieškos interneto langelyje tekstas dažniausia būna: Ką gaminti Velykoms? Idėja pristatyti tradiciškiausią lietuvių Velykų meniu gimė po tokios užklausos dirbtiniam intelektui, kuris, ilgai negalvojęs, tuoj pasiūlė pasigaminti šaltibarščius, cepelinus ir kugelį. Pakraipę galvas su kolegomis nusprendėm įsitikinti, ką iš tiesų lietuviai iš kartos į kartą gamina ir patiekia ant velykinio stalo, o susumavus visus balsus imti ir pristatyti Tradicinį Velykų meniu. Tam telkiamės „Lietaus"" bendruomenę, juk turime didžiulę auditoriją, šimtus tūkstančių klausytojų kiekviename šalies kampelyje, kurie, neabejotinai prisidės ir pasidalins savo patirtimi!"" - pasakoja radijo stoties „Lietus"" programų direktorė Vaida Žemaitytė-Skirmantienė. Išrinkite Tradicinį Velykų meniu: https://lietus.15min.lt/velykos/ Simona Čėsnaitė-Matkevičienė / Jurgio Sakalausko nuotr. „Lietaus"" vedėjų velykinių stalų tradicijos - iš Suvalkijos ir net Italijos Laidos „Lietaus kaleidoskopas"" vedėja Simona Čėsnaitė-Matkevičienė pasakoja, kad jos šeimos velykinių tradicijų svarbiausias akcentas yra Velykų pusryčiai. „Paprastai su anyta važiuojam į šventines mišias ir parvežam visiems namo tikrąsias Velykas. Pusryčiai gausūs, būtinai su kiaušinių mušimu - tikrinam, kieno tvirčiausias. O prie kiaušinių - daug mėgstamų pagardų, ikrų, šprotų, majonezo su krienais. Būtinai turi būti virto liežuvio! Šventiniams vėlyviems pietums, jei oras leidžia, kepame kažką lauke. Jei išpuola ne pats pavasariškiausias Velyku sekmadienis, tuomet namie kepame antieną. Ir, žinoma, visada laukia desertas. Būtinai turi būti tortas! Renkamės pagal nuotaiką, tai gali būti ir Medutis, ir Napoleonas... O paskutiniu metu - ir itališka kolomba, nes aš labai ją mėgstu"", - dalijasi Simona. Laidos „Ant kalno mūrai"" vedėjas Jonas Radzevičius atskleidžia, jog Velykas su gausia šeimyna švenčia suvalkietiškai, klausydamiesi jų šeimos švenčių sielos, puikų humoro jausmą turinčios Mamaitės (taip vadina vaikų močiutę) gyvų istorijų iš praeities bei ragaudami tradicinių jos ruoštų gardumynų. Jonas Radzevičius / Jurgio Sakalausko nuotr.","Radijo stotis „Lietus“ kviečia klausytojus balsuoti už mėgstamiausius tradicinius Velykų patiekalus, siekdama sudaryti lietuvišką velykinį meniu, kuris bus paskelbtas Didįjį penktadienį. Projekto dalyviai dalijasi savo šeimų Velykų tradicijomis, įskaitant įvairius patiekalus ir šventimo papročius."
"Kaip portalui Žmonės.lt pasakojo I.Stumbrienė, vienerių metų sūnaus gimtadienio šventė vyko namuose, tačiau ateinantį savaitgalį laukia ir didesnė puota. „Planuojame didesnę šventę su draugais bei artimaisiais"", - Žmonės.lt atskleidė verslininkė. Sūnaus gimtadienio proga ji nusprendė palepinti ne tik jį, bet ir atlikti gerą darbą bei pradžiuginti kitą vaiką. „Viljamo gimtadienio dovana - Lamborghini! Savo mažyliui stengiamės suteikti viską, kas geriausia. Deja, puikiai suprantame, kad ne visi tėveliai turi galimybes išpildyti visus savo vaikučių norus. Tad būtent Viljamo gimtadienio proga nusprendėme tokį pati automobilį padovanoti kitam mažyliui"", - šiltai pasakojo žinoma moteris. Asmeninio archyvo nuotr./Ingos ir Aivaro Stumbrų sūnaus Viljamo pirmasis gimtadienis Pasiteiravus, kaip planuoja išrinkti šeimą, kuriai reiktų šio automobilio, I.Stumbrienė tikino, kad paskelbė konkursą, kurio laimėtojui ir įteiks dovaną. Ne paslaptis, kad pirmi metai su vaiku atneša ne tik daug džiaugsmo, bet ir naujų iššūkių. I.Stumbrienė atskleidė, kad tai tiesa, tačiau vis gi teigiamų emocijų buvo kur kas daugiau. „Nors metai ir buvo truputį sunkesni, tačiau jie buvo nuostabūs - kupini gražių ir nepamirštamų emocijų"", - Žmonės.lt pokalbį baigė I.Stumbrienė. Viljamo gimtadienio fotosesija verslininkė pasidalijo ir socialiniame tinkle „Instagram"". „Mažais, dar neužtikrintais, tačiau itin veržliais žingsneliais į savo pirmąjį gimtadienį"", - rašė I.Stumbrienė.","Inga Stumbrienė surengė savo vienerių metų sūnui Viljamui gimtadienio šventę namuose ir planuoja didesnę puotą su draugais bei artimaisiais, o sūnaus dovaną - Lamborghini automobilį - nusprendė padovanoti ir kitam vaikui, paskelbdama konkursą."
"Visame pasaulyje klubinės muzikos gerbėjų vertinamas Jimi Jules, išgarsėjęs kūriniais „My City’s On Fire"" ir „Pushing On"", į Kaune įsikūrusią erdvę pritraukė ne tik kauniečių, bet ir iš kitų miestų atvykusių svečių, kurie liko sužavėti atlikėjo energija ir išskirtine renginio vieta. Jimi Jules ne tik atliko savo gerai žinomus kūrinius, bet ir pristatė keletą dar neišleistų naujienų, kurios šią vasarą pasieks pasaulinius muzikos topus. I. Gaižausko nuotr./Jimi Jules Renginyje publikai buvo pristatytas ir visiškai naujas rinkoje „Volfas Engelman"" gėrimas - nealkoholinis alus „ICE"", kurio svečiai galėjo paragauti pirmieji Lietuvoje. Tai tapo dar vienu ryškiu šios nakties akcentu. „Volfas Engelman Galerija"", iki šiol garsėjusi kaip degustacijų, edukacijų ir įvairių koncertų erdvė, šįkart sėkmingai debiutavo kaip išskirtinė elektroninės muzikos vieta. Modernus interjeras, panoraminiai langai, šviesos instaliacijos ir puikus garsas leido lankytojams pasijusti lyg žinomuose Europos klubuose. Be to, vakarėlio dalyviai turėjo išskirtinę progą aplankyti naują, vos pernai atvertą erdvę - stogo terasą „Volfas Engelman Panorama Skybar"". Nors terasa dar neveikia ir naujam sezonui duris atvers gegužę, vakarėlio svečiai turėjo išskirtinę galimybę grožėtis nuostabia naktine Kauno panorama. I. Gaižausko nuotr./Iš bravoro į naktinį klubą: „Volfas Engelman"" erdvėje - šokių muzika ir išskirtinė gėrimo premjera „Tokio lygio renginiai - ne tik puiki pramoga, bet ir aiškus ženklas, kad Kaunas sparčiai vystosi kaip šiuolaikinės kultūros sostinė. Džiaugiamės, kad galėjome prisidėti prie šio unikalaus įvykio, ir jau dabar svarstome apie kitas panašias iniciatyvas"", - sakė „Volfas Engelman"" generalinis direktorius Marius Horbačauskas. Renginys tapo ir puikia proga pristatyti kitą laukiamą pavasario naujieną elektroninės muzikos gerbėjams - į Lietuvą sugrįžtantį legendinį JAV duetą „Deep Dish"", gegužės 2 d. pasirodysiantį toje pačioje „Volfas Engelman Galerijoje"". Kaune vyksiančiame vakarėlyje, kurio partneris - savo 22-ąjį gimtadienį švenčiantis „Power Hit Radio"", kartu su amerikiečiais vienoje scenoje po ilgos pertraukos susitiks ir žinomi lietuvių didžėjai: Ignas, Kastis Torrau ir Donatello. Specialiai šiam renginiui planuojama dar didesnė erdvė - vakarėlis vyks ne tik „Volfas Engelman Galerijoje"", bet ir jos prieigose.","Klubinės muzikos žvaigždė Jimi Jules surengė įspūdingą renginį Kaune, pritraukusį daugybę gerbėjų, kur pristatė ne tik savo garsius kūrinius, bet ir naujas dainas bei „Volfas Engelman"" nealkoholinį alų „ICE"". Renginys vyko „Volfas Engelman Galerijoje"", kuri sėkmingai"
"Ką tik savo 8-ąjį gimtadienį atšventusi Kamilė šiandien turi kuo džiaugtis - metų pradžioje ji išgirdo pačią geriausią žinią: intensyvus gydymas baigtas, kraujo vėžys įveiktas! Tačiau Kamilė puikiai supranta, ką reiškia ši žinia - tai dar ne pabaiga, gydymas tęsiamas toliau, tiesiog kur kas mažiau laiko teks leisti ligoninėje ir kur kas daugiau namuose, su artimaisiais. Šiemet paramos ir labdaros fondo „Mamų unija"" GPM kampanijos veidu tapusi Kamilė turi vienintelę svajonę - visiškai pasveikti. Viskas prasidėjo lyg ir nekaltai, kaip labai dažnai ir nutinka, prieš išgirstant skaudžią ligos diagnozę. Kamilei staiga pakilo aukšta temperatūra. Po pasitarimo su gydytoja, buvo nurodyta palaukti tris paras ir, jei būklė nesikeis, atvykti kraujo tyrimui. Kamilės mamytė Šarunė prisimena, kad dukrytės būklė tikrai neramino, tačiau apie blogiausia nebuvo nė minties, tiesiog neapleido nuojauta, kad nebus išsisukta be antibiotikų. Apsilankius pas šeimos gydytoją, iš pradžių buvo įtartas plaučių uždegimas. Tačiau grįžus namo, gydytojos skambutis su kraujo tyrimo atsakymais sukėlė didelį nerimą. Rodikliai buvo blogi, tad reikėjo skubiai vykti į priimamąjį. Net tada Šarūnė dar nesuprato situacijos rimtumo - galvojo, kad Kamilę tiesiog paguldys stebėjimui. „Kai išgirdau diagnozę, kad mano vaikui kraujo vėžys, pasaulis sustojo. Reikėjo daug laiko, kad su tuo susitaikyčiau"", - prisimena mama. Gydymas vyko Vilniaus Santaros klinikose. Šarūnė su didele pagarba ir dėkingumu kalba apie vaikų onkohematologijos skyriaus gydytojus ir slaugytojus: „Jie tikri profesionalai. Kamilė beprotiškai bijojo adatų, o kraujo tyrimai ir kitos procedūros buvo neišvengiamos. Jau namuose, dar net neišvykus į ligoninę, ji pradėdavo nerimauti, nes žinodavo, kad laukia dūriai. Su didele nuostaba žiūrėdavau, kaip kantriai ir su didžiausia atjauta personalas padėdavo jai susidoroti su baime."" Laikantis gydytojų sudaryto plano, Kamilė ligoninėje praleido pusmetį. „Džiaukitės šia diena, negalvodami apie rytojų"", - buvo pagrindinis medikų patarimas. Kai tik atsirasdavo galimybė, ypač po ilgesnio ligoninėje praleisto laikotarpio, Kamilė su mamyte skubėdavo namo į Kauną - kad ir vos kelioms dienoms. „Namuose mūsų labai laukdavo mažoji dukrytė Ugnė. Jai sesės liga buvo didžiulė trauma. Ji beprotiškai prisirišusi prie manęs, per dieną gali po šimtą kartų prieiti, apkabinti, išbučiuoti, tad dėl ilgo atsiskyrimo ji labai išgyveno. Atsirado miego sutrikimų, buvo net toks laikotarpis, kai ji sakė: „Gaila, kad aš nesergu"" - tiesiog ji matė, kad tai yra variantas nebūti atskirtai nuo mamos"", - su ašaromis akyse pasakoja Šarūnė. Kamilė Mama džiaugiasi, kad, lyginant su mažaisiais pacientais, ligoninės ir palatos draugais, Kamilei labai pasisekė - gydymas buvo sėkmingas, mergaitės savijauta ir rodikliai neblogi, tad pas namiškius grįždavo pakankamai dažnai. „Tačiau namuose per pusmetį nesame praleidę daugiau nei dviejų savaičių - visgi diagnozė rimta ir gydymas intensyvus. Buvo laikas, kuomet ligoninėje užsibūdavome ir visą mėnesį, kuomet Kamilės organizmas sunkiai reaguodavo į leidžiamus vaistus. Tuo metu jos burnytė buvo išopėjusi, Kamilė negalėjo nei kalbėti, nei valgyti, skausmai didžiuliai, tad susidūrėme su nemenkais iššūkiais"", - prisimena mama. Dienas ligoninėje Kamilei ir jos mamytei labai praskaidrindavo fondo „Mamų unija"" organizuojamos edukacijos: „Kamilei jos būdavo lyg tyro oro gurkšnis, dukrytė jų beprotiškai laukdavo, stengdavosi visose sudalyvauti, o po jų nuotaika akivaizdžiai pagerėdavo"". Vienas sudėtingesnių ligos etapų, dėl kurio labai nerimavo Kamilė, buvo plaukų netekimas. „Iš pradžių ji net negalėjo žiūrėti į kitus vaikus be plaukų. Pamačiusi, net išeidavo iš tos patalpos. Tačiau kai jos plaukučiai pradėjo slinkti, manau, aš sureagavau skaudžiau, nei ji pati. Pamenu, šukuoju jos plaukus, o jie kuokštais slenka, susigraudinau. Galiausiai pasitarę nusprendėme juos nuskusti, Kamilė tam pritarė ir net padėjo tėčiui tą padaryti. Siūlėme jai ir peruką, bet Kamilė atsisakė. Į viešumą stipriai nesiverždavome, tačiau tikrai ne kartą pastebėjome, kaip žmonės nulydi žvilgsniais, pasišnabžda. Ir tai suprantama - suveikia netikėtumo faktorius. O man svarbiausia, kad Kamilė dėl to nė kiek neišgyveno"", - šypsosi Šarunė. Kamilė Kamilės gydymas turėjo trukti apie dvejus metus, tad pusmetis, praleistas ligoninėje, skamba tarsi laimėtas loterijos bilietas. Tiesa, dar pusantrų metų mergaitė gers vaistus ir reguliariai tikrinsis kraujo rodiklius. Kitą rugsėjį Kamilė keliaus į antrąją klasę ir pagaliau susipažins su savo klasės draugais, mat praėjusius metus ji mokėsi ligoninėje individualiai. „Kamilė yra smalsi, kruopšti, drąsi ir labai atkakli. Ji tikra perfekcionistė - jei kas nors nepavyksta, supyksta ir ant savęs, ir ant manęs. Jos didžiausia aistra - krepšinis. Treniruotes ji lankė darželyje, tad jau pastebėjau atkaklų charakterį - kai reikia kovoti dėl kamuolio, ji nepralenkiama"", - juokiasi Šarunė.","Aštuonmetė Kamilė, įveikusi kraujo vėžį, toliau tęsia gydymą namuose, o jos mama Šarūnė džiaugiasi sėkmingu gijimu ir dukros grįžimu į įprastą gyvenimą, nors dar laukia ilgas kelias iki visiško pasveikimo. Kamilė, tapusi „Mamų unijos"" fondo veidu, svajoja visiškai pasveikti ir sugrįžti į mokyklą bei tęsti mėgstamą krepšinį."
"Holivudo aktorė, režisierė geriausiai žinoma dėl savo vaidmens filme „Adamsų šeimynėlėje"", kuriame atliko Mirtišės vaidmenį Anjelica Huston prabilo apie savo sveikatą. Žinoma moteris atskleidė, kad jai diagnozuotas vėžys. A.Huston sakė, kad liga buvo diagnozuota po 2019 metais po pasirodžiusio filmo „Džonas Vikas: 3 skyrius - parabelis"". Tiesa, kokios rūšies vėžys ji neįvardijo. Tačiau dabar moteris džiaugiasi sugrįžusiu gyvenimu, kadangi vėžys perėjo į remisiją. „Tai buvo labai rimtas momentas. Man pavyko tai išgyventi ir aš didžiuojuosi savimi. Man buvo didelis šokas, bet tai privertė mane susivokti, ko neturėčiau daryti, kur neturėčiau eiti. Todėl dabar, kai tik pasitaiko proga, juokiuosi ir stengiuosi iš nieko nedaryti didelės problemos. Man jau suėjo ketveri metai, o tai labai daug reiškia. Tai fantastiška. Labai savimi didžiuojuosi ir man labai pasisekė. Mano gydytojai buvo nuostabūs"", - kalbėjo ji. Šešerius metus kovą su vėžiu laikiusi paslaptyje, aktorė jautėsi pasirengusi pasidalinti, ką išgyveno, tikėdamasi padrąsinti kitus. „Kartais atrodo, kad nenorite apie tai kalbėti dėl akivaizdžių priežasčių, bet daug ką galima pasakyti apie tai kalbėti, išsakyti ir pasidžiaugti, kad pavyko išgyventi. Gyvenimas yra trapus ir nuostabus. Tai taip pat suteikia mintį, kad pasaulis yra didelis ir tu gali kažkaip su juo susilyginti. Kad esi pasiruošęs viskam, kas nutiks"", - dalijosi mintimis ji.","Holivudo aktorė Anjelica Huston atskleidė kovojusi su vėžiu, kuris dabar yra remisijoje, ir išreiškė dėkingumą už gyvenimą bei pagalbą, tikėdamasi įkvėpti kitus dalintis savo istorijomis."
"Dramatišką pergalę Lietuvos krepšinio lygoje („Betsafe-LKL"") įsirašė Gedimino Petrausko kariauna, kuri svečiuose 99:94 (35:22, 10:27, 24:25, 30:20) palaužė Vilniaus „Wolves Twinsbet"" (14-11). Pastarajai tai ketvirta nesėkmė paeiliui. „Nevėžis-Optibet"" nuo rungtynių pradžios atsiplėšė nuo varžovų (17:6), nors Arnoldas Kulboka siekė tempti į priekį „vilkus"". Skirtumas tarp ekipų lėtai, bet tirpo (19:26), tačiau po pirmo ketvirčio apčiuopiamą persvarą turėjo kėdainiškiai - 35:22. Kristupo Žemaičio ir Garrisono Brookso šūviai greitai ištirpdė „Wolves Twinsbet"" deficitą iki vos poros taškų (33:35), o prasitęsusi tritaškių serija lėmė, kad iniciatyvą perėmė vilniečiai - 43:39. Stabtelėjęs „Nevėžio-Optibet"" puolimas kainavo tai, kad po dviejų ketvirčių jie atsiliko 45:49. Antrajame kėlinyje „vilkai"" pataikė šešis tritaškius. „Nevėžis-Optibet"" ėmė gelbėtis. Nors trečiajame kėlinyje įsibėgėti greitai nepavyko, Jono Zako tolimas metimas grąžino persvarą kėdainiečiams - 56:54. Vitalijus Kozys skirtumą didino (61:55), kol apie save nepriminė G.Brooksas ir Tre'shawnas Thurmanas, pelnę po tritaškį - 68:66. Po trečiojo kėlinio vilniečiai pirmavo 74:69. Į Kėdainius po trumpo išvykimo sugrįžęs Josephas Girardas ėmėsi lyderystės. Jo tolimi metimai ir bauda lygino rezultatą (76:76), o jis pats su Edo Croswello pagalba stūmė į kampą „Wolves Twinsbet"" - 87:81. Spurtas traukė „vilkus"" į priekį, kai to labai reikėjo (88:88), vis tik E.Croswellas stojo mesti baudų, pataikė vieną, o netrukus pelnė dar dvitaškį - 91:88. Anthony Cowano metimas su pražanga vėl sugrąžino lygų rezultatą (91:91), bet J.Girardo šūvis vertė Alessandro Magro prašyti pasitarimo - 94:91. Liko 51 sek., Nedas Montvila dar smeigė tritaškį, kuris praktiškai dėjo tašką. „Vilkams"" nepadėjo Andrew Andrewsas. „Wolves Twinsbet"": Anthony Cowanas 18 (20 naud. bal.), Arnoldas Kulboka ir Garrisonas Brooksas (6 atk. kam.) po 15, Regimantas Miniotas 12 (7 atk. kam.), Kristupas Žemaitis (5 rez. perd.) ir Tre‘Shawnas Thurmanas po 9. „Nevėžis-Optibet"": Josephas Girardas 23 (5/9 tritaškiai), Vitalijus Kozys 21 (3/6 tritaškiai, 10 atk. kam., 30 naud. bal.), Amitas Ebo 15 (11 rez. perd.), Edas Croswellas 11 (7 atk. kam.), Arūnas Mikalauskas 10 (5 atk. kam.).","Lietuvos krepšinio lygoje Kėdainių „Nevėžis-Optibet“ iškovojo dramatišką pergalę prieš Vilniaus „Wolves Twinsbet“ rezultatu 99:94, nepaisant vilniečių pastangų sugrįžti į rungtynes. Josephas Girardas ir Vitalijus Kozys buvo pagrindiniai pergalingos komandos žaidėjai, prisidėję svarbiais taškais ir metimais."
"Eurolyga, bendradarbiaudama su NFQ, koncentruojasi į skaitmeninių platformų tobulinimą ir išmanesnį statistinių duomenų panaudojimą - tai ypač svarbu šiuolaikiniam sportui. Ši partnerystė leis dar labiau įtraukti žiūrovus ir užtikrins sklandžią, patogią naršymo patirtį krepšinio fanams visame pasaulyje. NFQ jau padėjo Eurolygai integruoti pagrindinį transliacijų kanalą EuroLeague.TV tiesiogiai į oficialią Eurolygos svetainę. Tai suteikia krepšinio gerbėjams galimybę patogiai stebėti Eurolygos ir Europos taurės rungtynes neišeinant iš platformos ir dar lengviau rasti mėgstamą turinį. Pasak įmonės strateginių partnerysčių vadovo Luko Inokaičio, NFQ buvo įkurta Kaune, Lietuvos krepšinio širdyje bei Kauno „Žalgirio"" namuose: „Patys esame aistringi Eurolygos ir Europos taurės gerbėjai, todėl nekantravome suvienyti jėgas ir kartu suteikti išskirtinę patirtį turnyro mėgėjams visame pasaulyje."" Tarp svarbiausių atnaujinimų - patobulinta statistikos ir turnyrinių lentelių skiltis Eurolygos svetainėje. Krepšinio fanams dabar siūlomos išplėstinės statistikos galimybės, leidžiančios išsamiai analizuoti tiek komandų, tiek atskirų žaidėjų rezultatus. Visi pokyčiai Eurolygos platformose buvo atlikti nestabdant jų veiklos. „Tikime, kad mūsų sukurti ir įgyvendinti sprendimai ne tik pagerins gerbėjų patirtis naršant, bet ir padidins šio verslo pajamas. Tai dar vienas žingsnis į priekį ir mums - akivaizdus įrodymas, kad NFQ pasitiki tokio kalibro organizacijos kaip „Euroleague Basketball"", - sako L.Inokaitis. Lukas Inokaitis Svetainėje yra ir daugiau pokyčių, pavyzdžiui, didesnis turnyro rėmėjų matomumas. Toliau tobulinamos personalizavimo funkcijos, puslapyje bus galima naršyti devyniomis kalbomis. Planuojama diegti ir daugiau krepšinio gerbėjams svarbių interaktyvių funkcijų, atnaujinti dizainą. „NFQ yra tikri programinės įrangos ir skaitmeninių technologijų ekspertai, sukaupę daug žinių kuriant programinius sprendimus įvairių sričių įmonėms. Jų ekspertiškumas, drauge su gilia sporto nuovoka ir dėmesiu gerbėjų lūkesčiams, kuria puikų derinį - būtent tai ir leido reikšmingus platformos pokyčius įgyvendinti per gana trumpą laiką"", - teigia Eurolygos krepšinio rinkodaros ir komunikacijos vadovas Alexas Ferreris Kristjanssonas. Praėjusį sezoną euroleague.net puslapio peržiūrų skaičius išaugo 8 proc. ir pasiekė rekordinį 97,9 mln. žiūrovų skaičių, o EuroLeague.TV prenumeratorių skaičius per šį sezoną išaugo 37 proc. - šiuo pokyčiu Eurolyga užsitikrino savo, kaip lyderiaujančios ir daugiausia krepšinio gerbėjų vienijančios platformos, vardą.","Eurolyga kartu su NFQ tobulina skaitmenines platformas, siekdama pagerinti krepšinio gerbėjų patirtį per patobulintas statistikos galimybes ir integruotas transliacijas, taip siekiant padidinti žiūrovų įsitraukimą ir platformos pajamas."
"Ataka surengta praėjus vos kelioms akimirkoms po to, kai orlaivis nusileido Rusijos oro pajėgų bazėje. „Vos prieš kelias dienas vienu iš mūsų dronų sunaikinome tolimojo nuotolio bombonešį „Tu-22M3"". Jis buvo ką tik nusileidęs - ir mūsų dronas pataikė į jį. Jo vertė - apie 100 mln. dolerių"", - interviu portalui LB.ua sakė A.Syrskis. Ukrainos kariniai šaltiniai teigia, kad incidentas įvyko kovo 31 d. naktį, o taikinys buvo Rusijos oro bazė, naudojama strateginiams bombonešiams priimti. Gynybos analitikų peržiūrėtose palydovinėse nuotraukose matyti, kad buvo pažeistos konstrukcijos objekte, naudojamame ruošiant sparnuotąsias raketas „Kh-22"" ir „Kh-32"" - konkrečiai pastate, kuriame prieš paleidimą sukonfigūruojamos degalų pylimo ir nukreipimo sistemos. Nors iš pradžių nebuvo neaiškumų dėl žalos masto, Ukrainos leidinys „Militarnyj"" pažymėjo, kad vienoje aerodromo automobilių stovėjimo aikštelėje matėsi nuolaužų, atitinkančių orlaivio liekanas arba sugriuvusią konstrukciją. Pranešime priduriama, kad objektas buvo neidentifikuojamas, bet vizualiai atitiko sunaikintą bombonešį. Tupolevo konstruktorių biuro pagamintas „Tu-22M3"" yra sovietmečiu pagamintas viršgarsinis bombonešis, kurį Rusijos plačiai naudoja tolimojo nuotolio raketų smūgiams prieš taikinius Ukrainoje. Dėl to, kad juo paleidžiamos „Kh-22"" ir patobulintos „Kh-32"" raketos, kurios pasižymi dideliu greičiu ir naikinamuoju potencialu, jis tapo pagrindine Rusijos vykdomos oro kampanijos platforma. Atrodo, kad Ukrainos smūgis sutrikdė ne tik patį orlaivį, bet ir svarbią infrastruktūrą, naudojamą tokioms raketų sistemoms parengti, o tai gali turėti įtakos būsimų Rusijos oro smūgių operaciniam tempui. Ukrainos pareigūnai neatskleidė, kokio tipo dronas buvo panaudotas per šį smūgį, tačiau didėjantis Kijevo bepiločių orlaivių sistemų veikimo nuotolis ir tikslumas pastaraisiais mėnesiais leido suduoti daugiau smūgių Rusijos kontroliuojamoje teritorijoje.","Ukrainos drono ataka sunaikino Rusijos orlaivį „Tu-22M3“ ir pažeidė infrastruktūrą, naudojamą sparnuotųjų raketų „Kh-22“ ir „Kh-32“ parengimui, kas gali sutrikdyti Rusijos oro smūgių operacinį tempą."
"Šiuo pilotiniu projektu siekiama įsitikinti, ar jis padės sumažinti eiles, ir patikrinti gyventojų reakciją. „Mes turime pilotines gydymo įstaigas, kur prašysime jų tiesiog išbandyti tą praktiką, kad registruotų pacientus ne pas konkretų gydytoją, ne pas konkretų Jonaitį, Petraitį ar kažkurį kitą gydytoją, bet į kabinetą, specialybę"", - Žinių radijui ketvirtadienį sakė M.Jakubauskienė. „Jeigu reikia gydytojo endokrinologo konsultacijos, pacientas registruojasi pas gydytoją endokrinologą"", - pridūrė ji. Pasak ministrės, šis projektas turbūt įrodys, jog eilės gydymo įstaigose nėra tolygios ir žmonės yra linkęs registruotis pas žinomus medikus. „Jeigu mes jas, tas eiles suvienodintume, paslaugų prieinamumas gerokai padidėtų ir eilių laukimo laikas sumažėtų"", - teigė M.Jakubauskienė. Nuo kitos savaitės pradės veikti sistema, kai visos sveikatos priežiūros įstaigos turės pateikti galimus vizitų pas gydytojų laikus keturis mėnesius į priekį. Pasak ministrės, tai leis pacientui matyti, ar jam verta laukti vizito konkrečioje įstaigoje, ar pasiieškoti paslaugos kitur. M.Jakubauskienė taip pat sakė, kad pilotinis projektas registruoti pacientą į konkrečios srities kabinetą, o ne pas konkretų mediką, bus atšauktas, jeigu sulauks pernelyg didelio nepasitenkinimo. „Jeigu praktika parodys, kad sprendinys neveikia, ieškosim kito, kuris pacientams bus geriausias, nes pacientai, pacientų interesai ir medikai yra mūsų prioritetas"", - teigė ji. Visgi ministrė teigė, jog Sveikatos apsaugos ministerijos vadovybė tiki, jog „visi medikai, turintys medicininį išsilavinimą, baigę rezidentūros studijas, teikia kokybiškas paslaugas"". „Visais medikais pasitikime"", - sakė M.Jakubauskienė. BNS jau rašė, kad Gintauto Palucko vadovaujama Vyriausybė savo programoje yra įsipareigojusi ieškoti būdų mažinti eiles pas gydytojus.","Pilotinis projektas siekia sumažinti eiles gydymo įstaigose, registruojant pacientus ne pas konkretų gydytoją, o į specialybės kabinetą, ir tikrina gyventojų reakciją į šią praktiką. Jei sistema neveiks, bus ieškomi kiti sprendimai, tačiau tikimasi, kad tai padidins paslaugų prieinamumą ir sumažins laukimo laiką."
"Svarbu - gultų plotis Senojoje Varėnoje įsikūrusios „Edjustos"" bendrasavininkis Edvinas Zelionka pokyčius tiesiogiai sieja su praūžusia Covid-19 pandemija. Tuomet įmonė dūzgė dvejomis pamainomis, nes tūkstančiai didmiesčių gyventojų kėlėsi į kaimus ir staiga panoro įsirengti jaukią pirtį keliems žmonėms. Seniau masiškai statytos ovalinės 3 metrų ilgio pirtys dabar keičiamos į didesnių langų, platesnių gultų labiau sveikatinimo procedūroms pritaikytus statinius. „Tautiečiams tiesiog per brangu statyti pirtis iš 16-25 cm storio rąstų, o ir jų šiluminė varža kur kas prastesnė nei šiuolaikinių, kur sienos pagamintos iš medienos karkaso, naudojamos šiuolaikiškos izoliavimo, priešvėjinės ar garo izoliacinės medžiagos"", - sako Edvinas Zelionka. Asmeninio arch. nuotr./Edvinas Zelionka Užsienyje kitos mados Kitokių užsakymų sulaukia šalies įmonės, gabenančios pirtis svetur. „Viskas yra susprausta į tam tikrus rėmus. Svarbiausia - gabaritai transportavimui, lengvas surinkimas, estetiškumas ir išvaizda"",- sako „Wood Professionals"" įmonės vadovas Linas Satkūnas, kurio vadovaujama įmonė per savaitę pagamina nuo 20 iki 50 įvairių tipų pirtelių. Didžioji dalis mažeikiškių pirčių keliauja į užsienį. O štai tėvynainiams skirtos pirtys, Lino teigimu, turi išsiskirti ne tik kokybe, bet ir kaina, nes priešingu atveju jas pirktume sumeistrautas kinų. Dar kitas tendencijas įžvelgia Biržų „Tylos"" bendrovės vadovas Darius Žymantas. „Vokiečiai nori stiklo ir fasade, ir viduje - galbūt jie nori mėgautis buvimu pirtyje"", - svarsto Darius. Jam pritaria ir „Edjustos"" vadovas. „Užsieniečiams kur kas svarbiau ne karščio išgavimo amplitudės, o estetinis grožis. Pirtys tiesiog turi įsilieti į landšaftą, o pro jų langus turi atsiverti tarpekliai ar gėlynai"", - šypteli E. Zelionka. Suomių nepavejame Dar kitas tendencijas įžvelgia Molėtų rajone esančiuose Giedraičiuose pirtis statančios „Aliumar"" bendrovės vadovas Jurijus Martemjanovas. „Žmonės nori grožio, romantikos ir šilumos. Pirtis tiesiog privalo būti atsipalaidavimo zona"", - šypteli Jurijus, kurio teigimu į mažesnius sklypus įspraudžiama pirtis 2-4 žmonėms, į didesnius - iki 8. Pigesnių pirčių karkasus Jurijus stato iš 4,4 cm termo medienos, o karkasines iš žymiai sudėtingesnių konstrukcijų. Pirčių gamintojai pripažįsta, kad lietuviškas standartas beveik sutampa su olandišku, o štai preciziškiausi yra švedų ar suomių reikalavimai, kur skaičiuojamos šimtametės pirčių tradicijos. „Ideali vėdinimo sistema ir ilgalaikis ketaus bei akmenų įšildymas yra privalomos tokių pirčių sąlygos"", - sako ekspertai. Pašnekovų vertinimu, lietuviai sparčiu tempu vaduojasi iš sovietinių pirčių epochos, bet mums dar labai toli iki suomių ar švedų lygio. Štai į Suomiją iš Lietuvos kasmet keliauja šimtai sunkvežimių juodalksnio pirčių apdailai. O kur dar liepinės lentos su savo nepakartojamu kvapu. Būtent Suomijos pirtyse drabužių nėra, vaikai „pradedami"" ankstyvą pavasarį su lyg gandrų sugrįžimu. Tačiau seksologas, individualiosios psichologijos analitikas Viktoras Šapurovas kiek atsargiai vertina vokiečių ar suomių įpročius. „Pirties lankymas yra gana intymus veiksmas. Yra nemažai šalių, kur net į viešą pirtį ateina pilnai nusirengus. Mūsų ši mada nenugalėjo, - sako V. Šapurovas. - Jei pirtis skirta tik vienai šeimai, nemanyčiau, kad reiktų išsirengti. Pratintis prie nuogumo neverta, nes vaikai įpratę namie būti nuogais, panašiai pasielgs ir su klasiokais. Manau, kad vaikus reikia pratinti prie tos tvarkos, kuri paplitusi mūsų visuomenėje"". Pasak V. Šapurovo, lietuviai skiriasi nuo vokiečių, todėl patalpose neverta naudoti daug stiklo, kad svetimi pamatytų. Reikia laikytis savo tradicijų, kol jos nepasikeis. Visi kalbinti pašnekovai vieningi - lietuvių nebetenkina pusę dienos kūrenamos pirtys, į kurias galėdavai sukviesti pusę kaimo. Tautiečiai turėtų perimti užsienio patirtį, kur pirtis yra ne vanojimosi, o psichologinės relaksacijos vieta.","Tekste nagrinėjami pokyčiai pirčių statybos ir naudojimo srityje po Covid-19 pandemijos, akcentuojant, kad lietuviai vis daugiau dėmesio skiria estetikai, greitesniam įrengimui bei ekonomikai, o užsienyje populiarėja pirtys su didesnėmis vitrinomis ir grožiu, nors vis dar atsilikdami nuo suomiškų standartų."
"Mieli bendruomenės nariai ir visi, kurie esate neabejingi sunkiai sergantiems vaikams, prisipažinsiu, man tikrai retai tenka rašyti laiškus. Per gyvenimą jų esu parašęs vos keletą. Šįsyk mano laiškas itin jautrus, nes tai noras atkreipti Jūsų dėmesį i onkologinėmis bei kitomis agresyviomis ir sunkiai gydomomis ligomis sergančius vaikus. Noriu kreiptis ne tik į visą bendruomenę, bet ir į kiekvieną iš Jūsų. Ir kiekvieno asmeniškai paprašyti prisidėti prie bendros kovos už sunkiomis ligomis sergančius vaikus, skiriant mūsų fondui 1,2 proc. gyventojų pajamų mokesčio (GPM). Ir taip prisidėti prie jų pergalės prieš ligą. Rimanto Kaukėno paramos fondo nuotr./Rimantas Kaukėnas ir vaikai Atsižvelgdamas į dabartinę geopolitinę situaciją ir tvyrantį nerimą bei baimę, galiu pasakyti, kad jaučiuosi ramus, nes tikiu, kad Valstybė ir kiekvienas iš mūsų daro viską, kad būtume saugūs bei pasiruošę įvairioms situacijoms. Kiekvieno Lietuvos piliečio ir mūsų šalyje gyvenančio asmens pareiga - prisidėti prie Lietuvos saugumo. Tikiu, kad ir kas nutiktų, bus padaryta viskas, kad mūsų šeimos, vaikai būtų apsaugoti. O šiandien, šią akimirką, šią sekundę, kai skaitote mano laišką, kiekviename Lietuvos kampelyje vyksta kova. Labai skaudi, skausminga ir tikrai nelygi kova už GYVENIMĄ, nes su vėžiu ir kitomis agresyviomis bei itin sunkiomis ligomis kovoja vaikai. Ar žinojote, kad už gyvenimą su onkologinėmis ir kitomis agresyviomis ligomis kaunasi ne tik mažamečiai vaikai, bet ir kūdikiai bei naujagimiai? Šiame laiške nepasakosiu, ką mes su Jumis jau esame padarę ir kiek gyvybių išgelbėję bei ligų suvaldę, nes šiandien noriu susitelkti ir galvoti tik apie tai, ką dar galime drauge padaryti. Rimanto Kaukėno paramos fondo nuotr./Rimantas Kaukėnas Neseniai peržvelgiau atliktą analizę ir pamačiau, kad nemažai žmonių vis dar galvoja, kad skirdami 1,2 proc. gyventojų pajamų mokesčio (GPM) įvairioms ne pelno siekiančioms organizacijoms mano, jog 1,2 proc. bus išskaičiuota iš jų tiesiogiai gaunamų asmeninių pajamų. Noriu atkreipti dėmesį ir pabrėžti, kad skyrus 1,2 proc. savo GPM Jūsų pajamos nesumažės ir niekaip nenukentės. Tai padaryti paprasta ir nieko nekainuoja. O sunkiai sergantiems vaikams ir jų tėvams ši parama bus didžiulė pagalba. Taip Jūs galite prisidėti prie Rimanto Kaukėno paramos fondo globojamų vaikų, sergančių onkologinėmis ligomis, gydymo, pasveikimo bei slapčiausių svajonių išsipildymo. Rimanto Kaukėno paramos fondo komanda kasdien girdi istorijas, kuriose neteisybė atrodo didesnė už viltį. Kasdien matome vaikų akis, kurios kupinos ne džiaugsmo ir vaikiško juoko, bet skausmo ir nevilties. Kasdien ieškome palaikymo žodžių tėvams, kuriems, išgirdus diagnozę, slysta žemė iš po kojų. Rimanto Kaukėno paramos fondo nuotr./Rimantas Kaukėnas ir vaikai Neseniai mūsų fondas padėjo vienai mergaitei išpildyti didžiausią svajonę - turėti šuniuką. Bet iki šios svajonės jai reikėjo nueiti ilgą ir skausmingą kelią - įveikti onkologinę ligą. Luknė itin anksti pradėjo kovą už gyvenimą. Jai, vos 9 mėnesių mažylei, gydytojai diagnozavo neuroblastomą, tarpuplaučio piktybinį naviką. Galima sakyti, nuo kūdikystės prasidėjo ilga ir alinanti Luknės kova su liga: operacija, net šeši chemoterapijos kursai, 20 spindulių terapijos seansų, savaitė reanimacijoje prijungtai prie aparatų, sepsis, nusilupusi oda ir nuolatinė grėsmė gyvybei. Tačiau mergaitė nepasidavė ir šiandien pasiekta remisija. Vis dažniau ji šypsosi ir džiaugiasi gyvenimu. Nuoširdaus juoko ir džiaugsmo jos gyvenimui suteikia ir šuniukas vardu Bazas. Tai viena iš daugelio mūsų pildomų svajonių, kuri suteikia be galo daug džiaugsmo, šypsenų ir juoko ne tik mažai Luknei, bet ir visai šeimai. Nuolat padedame pildant ne tik sergančių vaikų svajones, bet, kaip daugelis tikriausiai jau žinote, Jūsų skiriami 1,2 proc. GPM yra naudojami nekompensuojamų vaistų, reabilitacijos, klinikinių tyrimų bei medicininės aparatūros apmokėjimui. Parašiau Jums, nes manau, kad nė vienas kūdikis ar vaikas neturi kovoti tokios sunkios, nelygios, skausmingos ir alinančios kovos vienas. Dar kartą noriu pasakyti, kad vaikams, sergantiems onkologinėmis ir kitomis agresyviomis ligomis, 1,2 proc. - tai ne tik skaičiai. Tai - Luknės ir tūkstančių kitų vaikų vaikystė, svajonės, juokas ir, žinoma, GYVENIMAS. Jų tėvų, senelių, brolių ir sesių akys, kupinos vilties, o ne baimės ir skausmo. Tai - šypsenos ten, kur jau nebuvo vilties. Tai neįkainojama pagalba. Jūsų geras darbas - didelis indėlis į tūkstančių vaikų gyvenimus. Dėkodamas už skirtą laiką ir tikėdamas Jūsų gerumu, Rimantas Kaukėnas.","Rimantas Kaukėnas kviečia bendruomenę skirti 1,2 proc. gyventojų pajamų mokesčio jo paramos fondui, siekiant padėti onkologinėmis ligomis sergantiems vaikams ir įgyvendinti jų svajones, pabrėždamas, kad ši parama yra neįkainojama pagalba ir vilties šaltinis sergantiems vaikams bei"
"Kaip rašo „Live Science"", Jungtinėse Amerikos Valstijose įsikūrusi DI tyrimus ir plėtrą skatinanti organizacija (The Association for the Advancement of Artificial Intelligence, AAAI) atliko apklausą, kurios rezultatai atskleidė įdomius duomenis. Iš 475 apklausoje dalyvavusių dirbtinio intelekto (DI) tyrėjų 76 proc. teigė, kad didelių kalbos modelių (large language models, LLM) didinimas yra „mažai tikėtinas"" arba „labai mažai tikėtinas"", siekiant bendrojo dirbtinio intelekto hipotetinio etapo, kai mašininio mokymosi sistemos gali mokytis taip pat efektyviai arba geriau nei žmonės. Prognozės - nepasitvirtino? Anot portalo, tai - stebėtinas technologijų pramonės, kuri nuo pat generatyvinio dirbtinio intelekto bumo 2022 m. teigė, kad dabartiniams moderniausiems DI modeliams tereikia daugiau duomenų, aparatinės įrangos, energijos ir pinigų, kad jie nustelbtų žmogaus intelektą, prognozių nepaisymas. Dabar, kai atrodo, kad naujausi modelių leidiniai stagnuoja, dauguma DI tobulinimo asociacijos AAAI apklaustų tyrėjų mano, kad technologijų bendrovės atsidūrė aklavietėje - ir pinigai jų iš jos neišves. Shutterstock nuotr./Dirbtinis intelektas Iškilo pavojus žlugti Nuolatinis modelių tobulinimas reikalauja milžiniškų lėšų ir energijos sąnaudų. Vien iki 2024 m. generatyvinio dirbtinio intelekto pramonė pasaulyje pritraukė 56 mlrd. dolerių (apie 52,08 mlrd. eurų) rizikos kapitalo, o didžioji šių pinigų dalis skirta didžiulių duomenų centrų kompleksų statybai, kurių išmetamo anglies dioksido kiekis nuo 2018 m. išaugo tris kartus. Prognozės taip pat rodo, kad iki šio dešimtmečio pabaigos greičiausiai bus išnaudotos ribotos žmogaus sukurtų duomenų, reikalingų tolesniam augimui, atsargos. Kai tai įvyks, alternatyvos bus rinkti naudotojų asmeninius duomenis arba siųsti dirbtinio intelekto sukurtus „sintetinius"" duomenis atgal į modelius, o tai gali kelti jiems pavojų žlugti dėl klaidų, atsiradusių po to, kai jie absorbuoja savo įvesties duomenis. Tačiau dabartinių modelių trūkumai greičiausiai kyla ne tik dėl to, kad jie reikalauja daug išteklių, sako apklausos ekspertai, bet ir dėl esminių jų architektūros trūkumų. „Manau, kad pagrindinė dabartinių metodų problema yra ta, kad visi jie susiję su mokymu, kai reikia mokyti dideles tiesioginių duomenų grandines"", - aiškino britų mokslininkas Stuartas Russellas, atliekantis akademinius tyrimus dirbtinio intelekto srityje. Šios grandinės, anot jo, turi pagrindinių trūkumų, nes jos yra sąvokų pateikimo būdas. „Tai reiškia, kad grandinės turi būti milžiniškos, kad net apytiksliai atvaizduotų tokias sąvokas, o tai lemia didžiulius duomenų reikalavimus ir fragmentišką atvaizdavimą su spragomis. Štai kodėl, pavyzdžiui, paprasti žmonės žaidėjai gali lengvai nugalėti „antžmogiškas"" dirbtinio intelekto programas, kurios žaidžia protinius žaidimus geriau nei profesionalūs žaidėjai"", - pateikė pavyzdį S.Russellas. Shutterstock nuotr./Dirbtinis intelektas Praranda viltį dėl pažangos Kai kurie apklausos dalyviai teigė, kad visos šios kliūtys tapo rimtomis problemomis bendrovėms, siekiančioms pagerinti DI našumą, dėl to esą vertinimo rodiklių balai stabilizavosi, o laukiamas „OpenAI GPT-5"" modelis taip ir nepasirodė. OpenAI - amerikiečių ne pelno siekianti organizacija, sukūrusi žinomus GPT (Generative Pre-trained Transformer) kalbos modelius, jau išleido kelis jų variantus, pradedant nuo GPT-1, GPT-2 ir GPT-3, nustebinusius technologijų pasaulį. Vėliau pasirodė ir GPT-4, kuris laikomas vienu pažangiausių kalbos modelių, gebančiu generuoti itin kokybišką tekstą ir atlikti sudėtingas užduotis. Tačiau, nors apie laukiamą GPT-5 modelį buvo plačiai diskutuojama, jis dar nesulaukė oficialaus pristatymo, o kai kurie ekspertai mano, kad viltis apie kokybišką pažangą, jau prarasta. Tai rodo, kad technologijų bendrovės pasiekė tam tikras ribas, o pinigai bei resursai nebeužtikrins tolesnio progreso. Prielaidą, kad tobulėjimą visada galima pasiekti didinant mastą, šiemet paneigė ir Kinijos įmonė „DeepSeek"", kuri pasiekė tokius pačius rezultatus kaip ir brangūs modeliai iš Silicio slėnio - technologijų ir inovacijų centro JAV, garsėjančio aukščiausios kokybės sprendimais - tačiau naudodama daug mažesnes sąnaudas. „DeepSeek"" specializuojasi kuriant efektyvius dirbtinio intelekto modelius, naudodama mažesnį energijos ir finansinių išteklių kiekį, kas kelia klausimą, ar tolesnis modelių didinimas ir mastelio didinimas iš tikrųjų yra pagrindinis kelias į pažangą. Vis dėlto tai nereiškia, kad DI pažanga yra „mirusi"". Įrodyta, kad argumentavimo modeliai - specializuoti modeliai, kurie užklausoms skiria daugiau laiko ir skaičiavimo galios - pateikia tikslesnius atsakymus nei jų tradiciniai pirmtakai. Pasak respondentų, šių modelių derinimas su kitomis mašininio mokymosi sistemomis, ypač sumažinus jų apimtį iki specializuotos, yra įdomus kelias į priekį.","Apklausa atskleidė, kad dauguma dirbtinio intelekto tyrėjų abejoja didelių kalbos modelių gebėjimu pasiekti bendrojo dirbtinio intelekto lygį ir mano, kad technologijų kompanijos susidūrė su aklaviete, kurioje papildomos lėšos negali užtikrinti pažangos. Alternatyvūs, efektyvūs modeliai, tokie kaip Kinijos"
"„KK2 penktadienyje"" - garsūs tėvai ir jų vaikai. Ar augti įžymybių šeimoje - didelis privalumas? Ar tada daug kas vyksta lengviau, o ateitis - garantuota? Žinomų politikų, verslininkų ir dainininkų atžalų kasdienybė. Kam - garbė, o kam - nuolatiniai iššūkiai ir net patyčios? LNK laidoje „KK2 penktadienis"" - pirmas Violetos ir Viliaus Tarasovų dukros Gabrielės interviu televizijai, nors ji jau 17 metų auga įžymybių šeimoje. „Kameroms baimės neturiu, nuo mažens pripratusi"", - LNK laidoje kalbėjo Gabrielė Tarasovaitė. Dėl garsių tėvų ji niekada nejautė patyčių. „Kai lankiau muzikos mokyklą, jausdavau, kad iš manęs kažko tikėdavosi, jau pati pavardė pakeldavo kartelę. Būčiau vis tiek pasirinkusi muziką, aišku, prisidėjo tai, kad visur su tėvais į laidas važiuodavau, klausydavomės naujų albumų. Norėjau mesti muzikos mokyklą, man nepatikdavo atsiskaitymai, egzaminai, konkursai. Bet iki šiol pykstu ant tėvų, kad neprivertė likti šokiuose"". Pasak Violetos, sunkiau dėl tėvų garsumo buvo jos pirmajai dukrai Elingai, o ne Gabrielei. „Ji peršoko tą populiarumą. Sunkiausia buvo pirmajai dukrai, nes aš buvau viršūnėje, po to mes kartu su Viliumi tapome pakankamai atpažįstami. Jai einant pro šalį dainuodavo „Aš mano, tu mano"", bet patyčių nebuvo patyrusi."" Garsi dainininkė kartu yra ir vokalo mokytoja. „Nesu ta mama, kuri dukrai sako, kad dainuoji tik gražiai ir nuostabiai. Mano veide viskas matosi. Jeigu kliurka, išgyvenu. Jei blogai, tai blogai, o jei gerai - pagirsiu. Bet kuo toliau, tuo mažiau ką turiu pasakyti. Ji tėčio kopija - ir charakteriu, ir išvaizda, ir plepumu"". Violeta ir Vilius Tarasovai su dukromis / Tomo Kaunecko nuotr.","Laidoje „KK2 penktadienis"" buvo kalbama apie garsenybių vaikų gyvenimą ir iššūkius, su kuriais jie susiduria. Violeta ir Vilius Tarasovai dalijosi savo dukterų patirtimis, o Gabrielė Tarasovaitė davė pirmąjį interviu, pasakodama apie gyvenimą įžymybių šeimoje ir kaip tai paveik"
"Didesnius finansinius svyravimus atlaikytų tik daugiau uždirbantys Tarpusavio skolinimo ir sutelktinio finansavimo bendrovės „Finbee"" užsakymu atliktos Lietuvos gyventojų apklausos duomenimis, dauguma lietuvių (28 proc.) būtų priversti nukelti suplanuotą didelį pirkinį, atsisakytų atostogų ar kitos suplanuotos pramogos, jeigu patirtų iki 1000 eurų netikėtas išlaidas. Tokią sumą dažniau nurodė jaunesni, 18-25 metų, mažesnių mėnesio pajamų (iki 400 eurų) apklaustieji, taip pat - gyvenantys vieni. Darius Noreika / „Finbee"" nuotr. Kiek daugiau nei penktadalį (22 proc.) gyventojų keisti planus priverstų 1001-2000 eurų netikėtos išlaidos. 18 proc. apklaustųjų įvardijo 2001-3000 eurų sumą. Tarp jų dažniau tie, kurie uždirba didžiausias mėnesio pajamas (virš 1000 eurų asmeniui), taip pat gyvenantys santuokoje ar poroje. Didesnę nei 10 000 eurų netikėtų išlaidų sumą įvardijo dešimtadalis apklaustųjų - dažniausiai didžiausių pajamų ir 35-45 metų bei vyresni nei 56 metų respondentai. „Šis tyrimas leidžia mums geriau suprasti, kaip gyventojai tvarkosi su savo biudžetu ir kokiais finansiniais sprendimais remiasi. Rezultatai atskleidžia, kad daugumai lietuvių iki 1000 eurų netikėtos išlaidos gali reikšti būtinybę atsisakyti svarbių planų ar trokštamo pirkinio. Tai gali būti ženklas apie vis dar egzistuojančią finansinę atskirtį ir nepakankamas santaupas neplanuotiems finansiniams iššūkiams įveikti. Kartu galime įžvelgti ir pozityvią tendenciją - didesnes pajamas gaunantys gyventojai gali atlaikyti didesnius finansinius svyravimus. Tai rodo, jog šie žmonės turi galimybę atsidėti pinigų nenumatytoms išlaidoms ir tą daro"", - komentuoja „Finbee"" vadovas Darius Noreika. Į pagalbą išlaidoms padengti - santaupos arba giminaičiai Paklausti, kaip padengtų staiga patirtas reikšmingas išlaidas, pavyzdžiui, 3 mėnesių dydžio pajamas, absoliuti dauguma (64 proc.) atsakė, kad iš turimų santaupų. Tarp jų daugiau - didesnių pajamų apklaustieji (skiriantys 501-1000 eurų per mėnesį asmeniui). Taip pat gyvenantys santuokoje ar poroje. „Tyrimo rezultatai leidžia pasidžiaugti, kad didelė dalis žmonių laikosi rekomenduojamos praktikos - turėti bent trijų mėnesių išlaidų dydžio santaupas. Tai rodo atsakingą požiūrį į finansinį saugumą ir gebėjimą planuoti savo biudžetą. Tačiau svarbu nepamiršti, kad finansinis stabilumas reikalauja nuolatinio dėmesio, todėl kaupti santaupas turėtų būti įprastas įprotis, o ne tik reakcija į galimas krizes"", - atkreipia dėmesį D.Noreika. Penktadalis skolintųsi iš artimiausių giminaičių, tarp jų dažniau 18-25 metų, mažesnių ir vidutinių pajamų apklaustieji, taip pat gyvenantys po vieną. „Pastariesiems gyventojams rekomenduočiau nepamiršti auksinės taisyklės - kas mėnesį stengtis atsidėti bent 10 proc. savo pajamų, kad prireikus neatidėliotiniems reikalams, pavyzdžiui, sugedus automobiliui ar kompiuteriui, trūkus vamzdžiams namuose, o gal netekus darbo ar dėl ligos laikinai negalint dirbti, netektų kliautis tik kitų pagalba. Žinoma, kiekvieno pajamos yra skirtingos, bet ši taisyklė padeda pradėti taupyti optimaliai ir per daug nenukenčiant finansiškai. Ateityje, augant pajamoms, rekomenduojama investicijoms ir taupymui skiriamą atlyginimo dalį didinti bent iki 20 proc."", - rekomenduoja D.Noreika. 8 proc. apklaustųjų skolintųsi iš finansinių įstaigų, tarp jų labiau linkę skolintis tie, kurių mėnesio pajamos mažesnės (401-500 Eur asmeniui) arba atvirkščiai - tie, kurių pajamos viršija 1000 Eur. Mažiausiai gyventojų (4 proc.) skolintųsi iš draugų.","Lietuvos gyventojų apklausa atskleidė, kad dauguma negalėtų susidoroti su netikėtomis išlaidomis be atsisakymo planuotų pirkinių ar pramogų, nors didesnes pajamas gaunantys dažniau turi santaupų tokioms situacijoms. Tyrimas pabrėžia finansinio planavimo svarbą, rekomenduojant kas mėnesį atsidėti bent 10 proc. pajamų."
"Kaip skelbiama Kauno miesto savivaldybės pranešime spaudai, privatūs asmenys apie pažeidimą žinojo, tačiau iki šiol realių veiksmų nesiėmė. Maža to, dar praėjusią savaitę greta minėto sklypo esančiuose nesandariuose šuliniuose aplinkosaugininkai užfiksavo tiksinčią ekologinę nelaimę. Kova su pažeidėjais nesibaigia „Visus nelegalių statinių savininkus įspėjame, duodame laiko, kad susitvarkytų. Tačiau neretai į perspėjimus nereaguojama, sąmoningai stengiamasi išvengti atsakomybės. Galiu patikinti, kad su tokiais veikėjais nesitaikstysime ir neleisime jiems tyčiotis. Kai kurių sklypų ir pastatų savininkai vis dar naudojasi įstatymų spragomis ir institucijų neryžtingumu. Matome atvejų, kai ne tik grobiama valstybinė žemė, bet ir teršiama gamta. Galiu tik pasikartoti - nė piršto nepajudinančių, liaudiškai tariant, „šūdžių"", netoleruosime. Jiems katino dienos baigėsi. Veiksmų imamės visame mieste"", - pranešime spaudai tikina Kauno meras Visvaldas Matijošaitis. Savivaldybė pirmų ryžtingų veiksmų kovoje su nelegalių statinių savininkais ėmėsi prieš bemaž dešimtmetį. Nuo to laiko nugriautas ne vienas nelegalus pastatas, sandėlis ar net pirtis. Ženkliai sumažėjo ir ant valstybinės žemės stovėjusių metalinių garažų skaičius. Nuo šių metų pradžios pradėta vykdyti sugriežtintus patikrinimus dėl neleistinai valstybinėje žemėje įrengtų statinių. Po padidinamuoju stiklu atsidūrę sklypų savininkai artimiausiu metu sulauks įspėjimų pašalinti neteisėtai įrengtus objektus. Tarp jų - ir tvoras. Jas raginama perkelti į savo teisėtą teritoriją arba imtis priemonių sutvarkyti neatitikimus, konsultuojantis su Kauno savivaldybės specialistais. Kauno miesto savivaldybės nuotr./Išardyta tvora Kruonio gatvėje Kaune Nelegalūs statiniai, besiribojantys su gatvės dalimi, demontuojami vadovaujantis teisės aktais. Už kelių priežiūrą atsakingi asmenys turi teisę įstatymų ir kitų teisės aktų nustatyta tvarka šalinti savavališkai pastatytus objektus, kelyje ar kelio juostoje savavališkai įrengtas sankryžas, nuovažas, technines eismo reguliavimo priemones ir kita tai įrengusių asmenų lėšomis. Piktybinis atvejis Vičiūnuose neteisėtai valstybinėje žemėje įrengta tvora pateko į gatvės dalį. Apie tai greta esančio privataus sklypo savininkai įspėti ne kartą. Tačiau iki šiol į raginimus imtis veiksmų nereaguota. Priešingai - dangstantis teisminiais procesais siekta prievolę pašalinti objektą vis atidėlioti. „Tvora nebuvo gatvės sudedamoji dalis. Ji atsirado be jokių suderinimų. Privatūs asmenys jos oficialiai neregistravo. Švelniai tariant, daugelį metų buvo užgrobta valstybinė žemė. Susirašinėjimas truko ilgai, tačiau nuolatos bandyta išsisukinėti. Tai ir paskatino savivaldybę ilgiau nebedelsti. Juolab, tam turime teisę. Per metus pašaliname nemažai nelegalių tvorų, todėl tai turėtų būti įspėjimas ir kitiems"", - primena Kauno savivaldybės Miesto tvarkymo skyriaus vedėjas Aloyzas Pakalniškis. Išardyta tvora Kruonio gatvėje Kaune Nelegaliai įrengtą tvorą Kruonio gatvėje išardė UAB „Kauno švara"". Ji bus sandėliuojama bendrovės teritorijoje. Sklypo savininkams teks susimokėti už savivaldybės tarnybų atliktą darbą - padengti tvoros demontavimo išlaidas. Rado daugiau pažeidimų Minėto sklypo savininkai yra sulaukę ir daugiau patikrinimų. Pavyzdžiui, beveik prieš metus į duris pasibeldus aplinkosaugininkams, nesugebėta pateikti dokumentų, įrodančių nuotekų išvežimo faktą. Už tai skirtas įspėjimas ir taikyta administracinė atsakomybė. Privatiems asmenims ne kartą siųsti raginimai prisijungti prie centralizuotų nuotekų tinklų. Praėjusią savaitę jungtinė „Kauno vandenų"", savivaldybės administracijos ir Aplinkos apsaugos departamento specialistų komanda tikrino penkis adresus Kruonio gatvėje, tarp jų - ir potencialius pažeidėjus. Kontrolieriams kilo įtarimų dėl nesandarių šulinių ir nuotekų talpyklos, minėtame sklype užfiksavus didelį vandens suvartojimą, jo nepagrindžiant jokiais dokumentais. Po patikrinimo iš jų pašalinta apie 10 kubinių metrų nuotekų. Pažeidėjai savo „turinį"" vamzdžiu leido tiesiai į gruntą, netoli Nemuno. Fekalijoms skirta talpa nebuvo sandari. Išardyta tvora Kruonio gatvėje Kaune Artimiausiu metu Aplinkos apsaugos departamentui bus pateikta antstolio surinkta faktinė informacija, kad aplinkosaugininkai galėtų įvertinti ir nustatyti per ilgus metus aplinkai padarytą realią žalą. Savo ruožtu, Kauno savivaldybės administracija skirs baudas už Kauno miesto tvarkymo ir švaros taisyklių pažeidimus dėl netinkamo nuotekų tvarkymo.","Kauno miesto savivaldybė ėmėsi griežtų veiksmų prieš nelegalių statinių savininkus, įskaitant tvorų demontavimą ir baudas už aplinkosaugos pažeidimus, siekdama sustabdyti valstybinės žemės grobimą ir aplinkos teršimą."
"Kulinarijos šefė Elvyra Semaška siūlo kovą išlydėti ir balandį pasitikti su balandėliais - nuo seno daugelio mėgstamu nebrangiu patiekalu iš maltos mėsos. Tik šįkart juos paruoškite kitaip: sutaupysite laiko ir pinigų, o visi prašys antros porcijos, rašoma „Iki"" pranešime žiniasklaidai. Ką rinktis - smulkintą mėsą ar faršą? Malta mėsa - pačių įvairiausių sočių, pigių, skanių patiekalų pagrindas, sako Gintarė Kitovė, komunikacijos vadovė. „Ką pasigaminti iš maltos mėsos, dažnuose namuose ilgai svarstyti nereikia. Nuo įdaro tradiciniams cepelinams, balandėliams ir žemaičių blynams iki įvairių nuo vaikystės daugelio pamiltų kotletų versijų. Vis dažniau lietuviai semiasi įkvėpimo ir iš svetur - su malta mėsa gamina itališką lazaniją, suka ją į meksikietiškus buritus ar ruošia užkeptus „nachos"", - pasakoja G. Kitovė. Pasak mėsos technologo Vitold Fedaravičiaus, nors lietuviai daug nusimano apie šviežią mėsą, vis dar sulaukiama klausimų parduotuvėse - kuo skiriasi smulkinta mėsa nuo faršo? „O skirtumas paprastas - prieduose. Smulkinta mėsa yra iškaulinta ir sumalta šviežia mėsa, kurioje gali būti tik šiek tiek druskos. Tuo tarpu faršas yra ta pati smulkinta šviežia mėsa, tačiau į jį gali būti įdėta tokių priedų kaip krakmolas, baltymai, soja, pipirai arba kitos aromatinės medžiagos"", - skirtumą įvardija V. Fedaravičius. Kad ir kurį variantą pasirinksite, patiekalo gamybos geriau neatidėlioti, primena mėsos technologas. Smulkinta mėsa, faršas yra jautrūs laikui, todėl iš jų geriausia gaminti dar tą pačią dieną parsinešus iš parduotuvės. Jeigu ketinate gaminti vėliau, tuomet verčiau rinktis fasuotą maltą mėsą, kuri ilgiau tinkama vartoti, o terminas nurodomas ant pakuotės. Balandėliai kitaip - išbandykite greitesnį variantą, naują įdarą ar formą Balandėliai neabejotinai yra lietuvių kulinarijos meno klasika, ypač mėgstama pasirodžius šviežio derliaus kopūstams. Nors šio patiekalo istorija prasidėjo ne Lietuvoje, mes mėgstame kiekvieną jo elementą - mėsą, kopūstų lapus ir tirštą padažą. Šį kartą kulinarijos šefė E. Semaška kviečia šiek tiek nukrypti nuo tradicijos. Balandėlių skonis su 15 min. darbo - kopūstų pjausniai su smulkinta mėsa Porcijos: 6 Gaminimo laikas: 60 min. (15 min. paruošti ir 45 min. kepti) Reikės: 0,5 kg smulkintos šviežios kiaulienos, 1 šviežio baltagūžio kopūsto, 1 svogūno, 2 skiltelių česnako, 100-200 g tiršto pomidorų padažo, 1-2 šaukštelių Provanso žolelių, ½ šaukštelio maltos saldžiosios paprikos, druskos, pipirų. Gaminame: Susmulkintą svogūną sumaišykite su smulkinta mėsa, nedideliu kiekiu druskos ir pipirų, Provanso prieskoninėmis žolelėmis, saldžiąja paprika ir išspaustu česnaku. Kopūstą supjaustykite 5-7 mm storio apvaliais griežinėliais ir išdėliokite juos ant kepimo popieriumi išklotos skardos. Pabarstykite druska ir pipirais. Iš smulkintos mėsos formuokite nestorus (4-5 mm) paplotėlius ir dėkite ant kopūstų pjausnių. Pasistenkite, kad jų skersmuo būtų panašus kaip kopūstų griežinėlių. Mėsą aptepkite 1-2 valgomaisiais šaukštais tiršto pomidorų padažo. Viską dėkite į orkaitę, įkaitintą iki 180 laipsnių. Kepkite 45 minutes. Vietoj ryžių - balandėliai su smulkinta mėsa ir bulvėmis Porcijos: 6 Gaminimo laikas: Reikės: 300 g smulkintos šviežios kiaulienos, 1 šviežio kopūsto, 1 kg bulvių, 2 šaukštų mairūno, 2 skiltelių česnako, 1 didelio svogūno, druskos, pipirų, kvapiųjų pipirų, 2 lauro lapų. Gaminame: Svogūną susmulkinkite ir pakepinkite, palikite atvėsti. Nuskustas bulves smulkiai sutarkuokite, nuspauskite skysčio perteklių. Sumaišykite bulves su smulkinta mėsa, įdėkite išspaustą česnaką, keptus svogūnus, įberkite mairūno, druskos, pipirų. Viską kruopščiai sumaišykite. Įdarą vyniokite į apvirtus kopūstų lapus. Balandėlius apie 60 minučių virkite puode su kvapiaisiais pipirais, lauro lapais ir juodaisiais pipirais. Turkiški balandėliai - mažesni ir tinkantys net užkandžiui Porcijos: 6 Gaminimo laikas: daugiau nei 60 min. (30 min. paruošti ir 30-60 min. kepti) Gaminimo laikas: 0,5 kg smulkintos šviežios mėsos, 1 šviežio baltagūžio kopūsto, 200 g baltųjų ryžių, 100 g bulguro, 4 šaukštų pomidorų pastos, 1 svogūno, 3 skiltelių česnako, 2 šaukštų sviesto, 1 saujos petražolių, 2 puodelių vandens, juodųjų pipirų, 0,5 šaukštelio maltos paprikos (galite įberti ir žiupsnelį aštriosios paprikos), druskos. Gaminame:","Kulinarijos šefė Elvyra Semaška siūlo tradicinius balandėlius paruošti naujoviškai, naudojant smulkintą mėsą ir įvairius priedus, kad būtų sutaupytas laikas ir sumažintos išlaidos. Tekste pateikiami keli receptai, skirti paruošti įvairias balandėlių versijas, įskaitant kopūstų pjausnius su mėsa ir turkiškus balandėlius."
"Abi šalys kaltina viena kitą pažeidus numanomą susitarimą nutraukti energetikos objektų apšaudymą, nors oficialus susitarimas nebuvo sudarytas ir neaišku, kokius įsipareigojimus prisiėmė kiekviena šalis. Po atskirų susitikimų su JAV pareigūnais Baltieji rūmai pranešė, kad Ukraina ir Rusija „sutiko parengti priemones, skirtas įgyvendinti susitarimą uždrausti smūgius prieš Rusijos ir Ukrainos energetikos objektus"". Rusijos prezidentas Vladimiras Putinas antradienį per privatų susitikimą su aukščiausio rango saugumo pareigūnais aptarė įtarimus dėl Ukrainos „pažeidimų"". „Perdavėme pažeidimų sąrašą... JAV patarėjui nacionalinio saugumo klausimais Mike'ui Waltzui (Maikui Volcui)"", - po susitikimo pareiškė užsienio reikalų ministras Sergejus Lavrovas. „Perdaviau šį sąrašą JAV valstybės sekretoriui Marco Rubio (Markui Rubijui)"", - pridūrė jis. Rusijos gynybos ministerija kiek anksčiau apkaltino Kyjivą smogus Rusijos energetikos objektams Rusijos Belgorodo srityje ir Maskvos iš dalies kontroliuojamoje Ukrainos Zaporižios srityje. Šie kaltinimai pasirodė praėjus kelioms valandoms po to, kai Ukrainos užsienio reikalų ministras Andrijus Sybiha pareiškė, kad dėl Rusijos smūgių dešimtys tūkstančių žmonių pietinėje Chersono srityje liko be elektros energijos. Vietos valdžia vėliau pranešė, kad elektros tiekimas buvo atkurtas. 2022 metų vasarį pradėjusi invaziją į Ukrainą, Rusija nuo to laiko sistemingai vykdo oro atakas prieš Ukrainos elektrines ir elektros tinklus. V. Putinas praėjusį mėnesį atmetė bendrą JAV ir Ukrainos pasiūlymą dėl besąlygiškų ir visiškų paliaubų, A. Sybiha taip pat pareiškė, kad Kyjivas ir Vašingtonas veda naujas derybas dėl susitarimo, kuris suteiktų Jungtinėms Valstijoms prieigą prie ukrainiečių naudingųjų iškasenų mainais į tolimesnę karinę paramą. Planuotas susitarimas dėl strategiškai svarbių naudingųjų iškasenų gavybos Ukrainoje kartu su Jungtinėmis Valstijomis turėjo būti Vašingtone pasirašytas praėjusį mėnesį, tačiau to padaryti nepavyko dėl neeilinio JAV prezidento Donaldo Trumpo (Donaldo Trampo) ir Volodymyro Zelenskio ginčo prieš televizijos kameras. D. Trumpas sekmadienį perspėjo V. Zelenskį, kad jis turės „didelių problemų"", jei Kyjivas atmes naujausią JAV pasiūlymą, kurio detalių nė viena pusė dar nepaskelbė.","Ukraina ir Rusija kaltina viena kitą pažeidus neoficialų susitarimą dėl energetikos objektų apsaugos, tuo pat metu vyksta derybos su JAV dėl karinės paramos mainais į naudingų iškasenų prieigą, nors susitarimas dėl to dar nebuvo pasiektas. Rusijos ir Ukrainos santykiai išlieka įtempti, o JAV įsitraukimas tik dar labiau komplikuoja situaciją."
"Multimedija parengta 15min bendradarbiaujant su JAV Holokausto memorialiniu muziejumi, įgyvendinant publikacijų ciklą „Fotografų Lietuva: pasakojimai vaizdais"". 1944 m. liepos 8 d. buvo pradėta Kauno geto, tuo metu turėjusio koncentracijos stovyklos statusą, likvidacija. Per kelias dienas į Vokietiją išvežta apie 7 tūkst. dar čia likusių geto gyventojų, o maždaug tūkstantis jų buvo nužudyta pačios likvidacijos metu. Dalis žmonių bandė slapstytis namų rūsiuose įrengtose slėptuvėse, tačiau, naciams padegus geto pastatus, žuvo užtroškę dūmuose arba nuo kulkų, bandydami ištrūkti iš šio pragaro. Kauno getas liepsnojo iki liepos 29 d. Po visko, liudininkų teigimu, liko tik griuvėsiai su kaminais, apdegę lavonai ir viską persmelkiantis „mirties bei puvimo kvapas"". Holokausto istorijoje žinoma vos keletas fotografų, palikusių išsamius Europos getų vaizdų pasakojimus, kuriuose įamžintas ne tik kasdienis žydų gyvenimas, priverstinis darbas, kova už būvį, laisvalaikis, bet ir pogromai, žudynės, o, galiausiai, ir visa tai, kas liko po šių teritorijų likvidavimo ar išlaisvinimo. Kauno geto fotografas Giršas Kadušinas (Zvi Hirsh Kadushin, 1910-1997) rizikuodamas savo bei artimųjų gyvybėmis, trejus metus kruopščiai fiksavo tai, ką matė savo akimis ir ką patyrė tūkstančiai Kauno bendruomenės žydų. Manoma, kad per šį laikotarpį fotografas galėjo padaryti nuo kelių šimtų iki tūkstančio nuotraukų, jos tapo unikaliu dokumentiniu Kauno geto metraščiu, liudijančiu gyvenimą ir mirtį, žmogiškumą ir niekšybę.","15min kartu su JAV Holokausto memorialiniu muziejumi pristato multimedijos projektą apie Holokaustą Lietuvoje, akcentuojant Kauno geto tragediją ir fotografo Giršo Kadušino darbą, kuris dokumentavo žydų gyvenimą ir siaubą geto likvidacijos metu."
"Kauno klubas dramatiškai 70:66 įveikė Željko Obradovičiaus treniruojamą „Partizan"" ir namų rungtynių maratoną Eurolygoje užbaigė pergalingai. Nors turnyrine prasme reikšmės neturėjo, susitikimas buvo svarbus „Žalgirio"" aistruoliams dėl varžovų šalies požiūrio į Rusiją ir jos karą Ukrainoje. Dėl to prieš rungtynes beveik 15 tūkst. sirgalių traukė prieš Vladimirą Putiną nukreiptą dainą, arenos pirmasis aukštas nusidažė Lietuvos ir Ukrainos vėliavomis, o ištikimiausi „Žalgirio"" sirgaliai iškėlė plakatą su eilute iš Vytauto Kernagio dainos: „Vergams palikit vergo naktį klaikią"". TAIP PAT SKAITYKITE: Prieš mačą su „Partizan"" - stipri „Žalgirio"" sirgalių žinutė serbams ir Europai Rungtynėse apsilankė ir keliasdešimt serbų aistruolių, kurie drumstė ramybę lietuviams atliekant savo šalies himną bei vis prapliupdavo skanduotėmis jų komandai sužaidus geresnes atkarpas. Visgi po susitikimo ne jie pateko į masines muštynes. 15min penktadienį sulaukė vaizdo įrašo, kuriame matyti, kaip po „Žalgirio"" rungtynių netoli „Green White Boys"" tribūnos kyla didelis konfliktas. Iš pradžių vienas vyras puola kitą iš už nugaros ir ima jį smaugti. Šis veiksmas trunka keliolika sekundžių, tuo tarpu aplink buvę asmenys irgi įsivėlė į konfliktą ir stumdėsi. Galiausiai, į darbą buvo paleisti ir kumščiai, muštynėse dalyvavo keliolika „Žalgirio"" sirgalių, o į nesutarimų epicentrą greitai prisistatė ir vienodais marškinėliais apsirengę „Green White Boys"" atstovai. Tik muštynėms jau einant į pabaigą į jas prisistatė arenos apsauga, padėjusi išskirti peštukus.","Kauno „Žalgiris“ įveikė Belgrado „Partizan“ rezultatu 70:66, o rungtynės buvo svarbios dėl politinės įtampos, susijusios su Rusijos karu Ukrainoje. Po rungtynių prie „Green White Boys“ tribūnos kilo konfliktas, į kurį įsitraukė keliolika „Žalgirio“ sirgalių, o situaciją sprendė arenos aps"
"Pirmadienį pasirodė džiugi žinia - parlamentaras Arūnas Valinskas jaunesnysis ir jo mylimoji Aira Ragauskaitė Japonijoje sumainė aukso žiedus. Praėjus kelioms dienoms po šventės A.Valinskas paviešino įspūdingus vestuvių kadrus. Juk turi jo turėti, kad būdamas jaunas piemuo, nuspręstum mokytis šios šalies kultūros ir kalbos, ir praleistum joje šimtus dienų. Iki šiol manau, kad visi mes orientalistai kažkiek tokie: mokslininkai-romantikai-mistikos ieškotojai, nepasitenkinantys tais atsakymais, kuriuos randame namuose. Prieš septyniolika metų - pusę prabėgusio gyvenimo - mano jaunatvišką entuziazmą ir dėmesį sugėrė Japonija. Dabar, po pusės savo gyvenimo, aš grįžtu. Ne, ne aš. Parta rhei. Viskas teka. Juk niekas nebrenda į tą pačią upę du kartus, nes nei tai ta pati upė, nei tai tas pats žmogus. Bet kažkur čia, tarp šitų neoninių Japonijos didmiesčių šviesų, tarp akmenukų jos šventyklų soduose, tarp jos milijardų dievų ir budų, vis dar vaikšto tas pats vaikinukas didelėm akim, tikintis, kad gebės išsiaiškinti jos paslaptis. Suradęs jį, apkabinčiau ir pasakyčiau: viskas bus gerai. Pristatyčiau jam žmogų, sutikusį - panašiai kaip ir jis tada - kartu su manimi atvykti didžiausiam savo gyvenimo nuotykiui. Mylintį ir mylimą, su džiugesiu ir nekantrumu išgyvenantį visa tai, ką mato aplinkui. Padėkočiau jam už drąsą ir už tam tikrą kvailystę, leidusią nepaisyti visų baimių, ir sekusiu paskui ne visada paaiškinamą trauką, palaikusį savyje tą ugnį, be kurios gyvenimas viso labo rusena, bet neskleidžia šviesos. Nes ta ugnis, kuri jam tuo metu nušvietė kelią, kurstoma tais pačiais principais, kaip ir meilė. Tikėjimu, kad viskas bus gerai. Kad nepaisant sunkumumų, yra verta. Kad tas jausmas, kuris kartais neleidžia užmigt, nors ir nepaaiškinamas, bet yra tikras. Kad kartais reikia pasileisti paskui jį, ir leistis į nuotykį.","Parlamentaras Arūnas Valinskas jaunesnysis ir Aira Ragauskaitė susituokė Japonijoje, o Valinskas pasidalino įspūdingomis vestuvių nuotraukomis, prisimindamas savo ilgalaikę meilę šiai šaliai ir jos kultūrai."
"Šiuos klausimus uždavėme ir sveikatos treneriui, kineziterapeutui Rokui Norvaišui. Kokios jo įžvalgos? „Pirmiausia, reguliarios treniruotės teikia daugybę privalumų mūsų kūnui ir bendrai sveikatai. Fizinis aktyvumas stiprina širdies ir kraujagyslių sistemą. Aerobinės ištvermės treniruotės, tokios kaip bėgimas ar dviračių sportas, gerina širdies darbą, mažina kraujospūdį ir cholesterolio lygį, vadinasi, sumažėja ir širdies ligų rizika. Be to, treniruotės teigiamai veikia ne tik fizinę, bet ir psichologinę būklę - mažina stresą, gerina nuotaiką ir didina savivertę. Taigi, pradėjus reguliariai sportuoti, ne tik pagerinsite savo fizinę būklę, bet ir jausitės energingesni, laimingesni bei labiau pasitikintys savimi"", - sako R.Norvaišas. Pasak jo, Europoje sporto treniruočių laiko pasirinkimas priklauso nuo šalies, kultūrinių ypatumų ir gyvenimo ritmo. Tiek Lietuvoje, tiek Europoje sporto treniruotės dažniausiai vyksta vakare, po darbo valandų. Tačiau vis daugiau žmonių renkasi rytines treniruotes arba sportuoja per pietų pertrauką, priklausomai nuo asmeninių įpročių ir gyvenimo būdo. Svarbu pasirinkti tokį treniruočių laiką, kuris geriausiai atitiktų jūsų dienotvarkę ir leistų išlaikyti reguliarumą bei motyvaciją. - Tad kada geriau treniruotis - pirmoje ar antroje dienos pusėje? - Klausimas, kada geriausia treniruotis - ryte ar vakare, yra labai asmeniškas ir priklauso nuo daugelio faktorių. Pateiksiu pagrindinius kiekvieno pasirinkimo privalumus:","Rokas Norvaišas pabrėžia reguliarių treniruočių naudą fizinei ir psichologinei sveikatai, pažymėdamas, kad fizinis aktyvumas stiprina širdies sistemą, mažina stresą ir gerina nuotaiką. Jis teigia, kad pasirinkti treniruočių laiką reikėtų pagal asmeninius įpročius, kad būtų išlaikytas reguliarumas ir motyvacija."
"„Hamas"" ir Egipto tarpininkų susitikimas vyksta tęsiantis smurtui Gazos Ruože, o Izraelio kariuomenei perėmus tris iš šios teritorijos paleistus sviedinius ir surengė antskrydžius bei artilerijos apšaudymus keliose vietose. Numatytos derybos Kaire taip pat įvyks praėjus kelioms dienoms po to, kai JAV prezidentas Donaldas Trumpas (Donaldas Trampas) užsiminė, kad susitarimas užtikrinti Gazos Ruože laikomų įkaitų paleidimą yra beveik baigtas. „Hamas"" pareigūnas naujienų agentūrai AFP sakė, kad palestiniečių grupuotė tikisi, kad susitikimas su Egipto tarpininkais atneš didelę pažangą. „Tikimės, kad susitikime bus pasiekta reali pažanga siekiant susitarimo užbaigti karą, sustabdyti agresiją ir užtikrinti visišką okupacinių pajėgų išvedimą iš Gazos"", - sakė su derybomis susipažinęs pareigūnas, kuris norėjo likti anonimas. Delegacijai vadovaus vyriausiasis grupės derybininkas Khalilas al Hayya (Chalilas Haja), sakė jis. Pasak pareigūno, „Hamas"" kol kas negavo jokių naujų paliaubų pasiūlymų, nepaisant Izraelio žiniasklaidos pranešimų, kuriuose teigiama, kad žydų valstybė ir Egiptas apsikeitė dokumentų, numatančių galimą paliaubų ir įkaitų paleidimo susitarimą, projektais. „Tačiau ryšiai ir diskusijos su tarpininkais tebevyksta"", - pridūrė jis, kaltindamas Izraelį tęsiant agresiją Gazos Ruože. „The Times of Israel"" pranešė, kad Egipto pasiūlymas apimtų aštuonių gyvų įkaitų ir aštuonių kūnų perdavimą mainais į 40-70 dienų trunkančias paliaubas ir didelio masto palestiniečių kalinių paleidimą. „Dienų klausimas"" D. Trumpas šią savaitę per savo administracijos posėdį pareiškė, kad „artėjame prie to, kad juos (įkaitus Gazoje) susigrąžintume"". D. Trumpo pasiuntinys Artimuosiuose Rytuose Steve'as Witkoffas (Stivas Vitkofas) taip pat buvo cituojamas Izraelio žiniasklaidos, kai sakė, kad „formuojasi labai rimtas susitarimas, tai dienų klausimas"". Izraelis atnaujino savo smūgius Gazos Ruože kovo 18 dieną, taip užbaigdamas du mėnesius trukusias paliaubas su „Hamas"". Remiantis sveikatos apsaugos ministerija „Hamas"" valdomoje teritorijoje, kuriai Izraelis daugiau nei prieš mėnesį nutraukė pagalbą, nuo tada žuvo daugiau nei 1, 5 tūkst. žmonių. Remiantis Jungtinių Tautų (JT) žmogaus teisių biuro ataskaita, dešimtys šių smūgių nusinešė „tik moterų ir vaikų gyvybes"". Karas Gazos Ruože kilo dėl beprecedentės „Hamas"" atakos Izraelyje 2023-iųjų spalio 7-ąją, kai žuvo apie 1,2 tūkst. žmonių, daugiausia civiliai gyventojai, rodo naujienų agentūros AFP surinkti oficialūs Izraelio skaičiai. „Hamas"" per išpuolį prieš Izraelį įkaitais paėmė 251 žmogų, iš kurių 58 tebėra Gazos Ruože, bet 34 jų, Izraelio kariuomenės teigimu, yra mirę. Sausio 19-ąją įsigaliojo Jungtinių Valstijų, Egipto ir Kataro tarpininkaujamos paliaubos, pagal kurias 33 Izraelio įkaitai, iš kurių aštuoni - karstuose, buvo grąžinti mainais į maždaug 1,8 tūkst. palestiniečių kalinių paleidimą. Kovo 18-ąją Izraelis atnaujino intensyvius smūgius Gazos Ruože ir paliaubos žlugo. „Hamas"" valdomo Gazos Ruožo sveikatos apsaugos ministerija pranešė, kad nuo to laiko žuvo 1 522 žmonės, o bendras žuvusiųjų skaičius nuo karo pradžios siekia 50 886.","„Hamas“ ir Egipto tarpininkų derybos vyksta smurto Gazos Ruože fone, siekiant susitarti dėl įkaitų paleidimo ir paliaubų, o Izraelis intensyvina antskrydžius po dviejų mėnesių trukusių paliaubų žlugimo. Derybose tikimasi didelės pažangos, nors „Hamas“ kol kas negavo naujų paliaubų pasiūlymų."
"15min pernai rašė apie Eveliną Navašinskaitę - nėrimo baseine rungtis pamilusią ir apie savo sportą įdomiai mokančią papasakoti plaukimo trenerę. Anykščiuose ir Ukmergėje plaukimo treniruotes vedanti 37 metų anykštėnė jau buvo pasiekusi trijų rungčių Lietuvos rekordus, o praėjusį sekmadienį Kauno „Žalgirio"" baseine surengtose nardymo varžybose šturmavo ketvirtą. Anksčiau nėrimo rekordas dviem plaukmenimis priklausė pačiai E.Navašinskaitei, bet paskui jį buvo pagerinusi Jelena Solovjova, nunėrusi su pelekais ant kojų 165 metrus. „Man vis kirbėjo noras ir vis sakiau sau: „Evelina, tau reikia susigrąžinti šį rekordą"", - sakė E.Navašinskaitė. - Gal ir egoistiškai skamba, bet norėjosi šį rekordą pridėti prie kitų."" Jai pavyko tai padaryti. Varžybose Kaune E.Navašinskaitė vienu įkvėpimu nunėrė 170 metrų, dar penkiais metrais pagerinusi šalies rekordą. Asmeninio albumo nuotr./Evelina Navašinskaitė Su atidžia pagalbininkų priežiūra nardanti moteris tvirtino, kad po maždaug tris minutes trukusio rekordinio nėrimo jautėsi gerai, tą iškart patvirtino ir trenerio Tado Jurgaičio ištarti žodžiai: „Labai džiaugiuosi, kaip atrodai"". Kai ji perklausė trenerio, ką šis turi mintyje, šis paaiškino: „Tavo veidas ir kūnas leido suprasti, kad viskas gerai, rezervo dar būta ir jo buvo nemažai"", - pokalbį su treneriu perpasakojo E.Navašinskaitė. - Iš tiesų mano savijauta nebuvo prasta, negrėsė „samba"" - kartais pasitaikanti sunki būsena, kai kūną purto ir krato. Jaučiausi pakankamai gerai, pamenu, kad po 150 metrų, atlikusi posūkį, pamąsčiau, kad gal jau laikas kilti. Neriant vis skanuoju save, nagrinėdama, ar ne per greitai, ar ne per lėtai pradėjau, nes tik eigoje galima spręsti, kiek tądien pajėgsiu nunerti. Kartais ir 150 m būtų per daug. Šįkart rezervo buvo, tad ateityje dar bus geresnių rezultatų"". E.Navašinskaitė ir anksčiau buvo pasiekusi įspūdingų rezultatų. Jai priklauso trys kitų rungčių rekordai: Statika (gulint vandenyje) - 6 min. 44 sek.; Nėrimo varlyte - 166 m; Nėrimo su mono plaukmeniu - 207 m. „Dabar jau gera, saldu širdyje"", - pasiekusi ketvirtą rekordą sakė nardymo meistrė. Asmeninio albumo nuotr./Evelina Navašinskaitė Iš keturių rekordinių įrašų jai mieliausias yra nėrimo varlyte rekordas - 166 metrus ji yra nunėrusi be jokių papildomų nėrimo ar plaukimo įrankių. Su plaukmenimis nėrimas būna kitoks. „Visada buvau iš tų, kurios po vandeniu labiau atsipalaiduoja neriant „varlyte"", kur po mostų reikia atsipalaidavimo ir ramybės, - pasakojo E.Navašinskaitė. - Plaukiant su ląstais man sunkiau atsipalaiduoti, nes kojos vis turi dirbti. Abu dalykai man ilgai nesiderino. Asmeninio albumo nuotr./Evelina Navašinskaitė Tačiau vis dėlto radau sau tinkamą techniką - po kickų (judesių-spyrių kojomis) vis paslenku, pačiuoždama vandenyje, tada vėl spyriai, - ir vėl paguliu. Atradau, kaip tai daryti maloniai ir sklandžiai."" Surinkusi rekordų kolekciją baseine, E.Navašinskaitė po truputį žvalgosi gilyn. Gegužę dar bus varžybos Latvijoje baseine, o vasarą moteris su kolegomis ketina šokti į ežerus. Užsienyje gyvenančios lietuvės yra pasiekusios rekordų neriant į gylį. Tam reikia gilesnių vandens telkinių, tad plaukimo trenerės iš Anykščių dėmesys krypsta į naujas gilumas. „Atėjus vasarėlei sulįsime į Galvės ir Platelių ežerus, - planavo E.Navašinskaitė. - Turiu minčių rudeniop sudalyvauti nėrimo į gylį varžybose, galbūt Kipre. Tai tik pasvajojimai, įdomu, kaip seksis treniruotės Lietuvoje. Tačiau rekordus baseinuose jau surinkau, dabar smagu būtų pabandyti gylį pakapstyti"".","Evelina Navašinskaitė, plaukimo trenerė ir nardymo entuziastė iš Anykščių, Kaune pasiekė naują Lietuvos rekordą, nunėrusi 170 metrų su plaukmenimis, ir planuoja savo pasiekimus tęsti giluminiuose vandenyse. Ji jau turi keturis rekordus baseine ir ketina išbandyti savo jėgas giluminiuose nardymo varžybose."
"Pasak Vilniaus rajono savivaldybės mero Roberto Duchnevičiaus, Vilniaus rajone augantis bendras gyventojų skaičius ir senstanti visuomenė tampa svarbiu iššūkiu, siekiant rūpintis senyvo amžiaus asmenų sveikata ir gyvenimo kokybe. „Dėl sumažėjusių savirūpos gebėjimų ir sveikatos sutrikimų slaugos ir socialinės priežiūros paslaugų poreikis senyvo amžiaus žmonėms auga, jiems vis dažniau prireikia kompleksinių (slaugos ir socialinių) paslaugų, kurios pagerintų jų ir juos prižiūrinčių artimųjų gyvenimo kokybę, todėl Vilniaus rajone plėtojamos ambulatorinės slaugos paslaugos namuose, kurias teikia mobilios komandos. Vilniaus rajono teritorijos didelis plotas ir nemaži atstumai skatina decentralizuoti mobilias komandas, kad paslaugos būtų kuo prieinamesnės ir efektyvesnės gyventojams. Įgyvendinus projektą, buvo atnaujinta bendros praktikos gydytojo kabineto ambulatorinės slaugos paslaugų teikimo namuose komandos darbui reikalinga įranga ir priemonės, kas užtikrins sveikatos priežiūros saugą ir rizikų valdymą. Dėl to ambulatorinės slaugos paslaugos namuose taps kokybiškesnės, veiksmingesnės ir dar labiau orientuotos į pacientus"", - sako meras R. Duchnevič. Nuo šiol VšĮ Vilniaus rajono poliklinikos, VšĮ Vilniaus rajono Nemenčinės poliklinikos ir V. Staliulionienės bendros praktikos gydytojo kabineto ambulatorinės slaugos paslaugų teikimo namuose komandos bus aprūpintos modernia medicinine ir kompiuterine įranga. Ši pažangi įranga leis slaugos specialistams tiksliau ir greičiau stebėti pacientų sveikatos būklę, atlikti diagnostinius tyrimus, o taip pat užtikrinti aukščiausią paslaugų kokybę bei pacientų saugumą. Naujos technologijos padės optimizuoti darbo procesus, sumažinti klaidų tikimybę ir užtikrinti efektyvų paslaugų teikimą nuotoliniu būdu, kas ypač svarbu pacientams, kurie dėl sveikatos būklės negali atvykti į gydymo įstaigas. Projekte dalyvavusios gydymo įstaigos įsipareigojo teikti šias paslaugas ne trumpiau nei 5 metus, todėl gyventojai gali tikėtis nuolatinės ir kokybiškos slaugos pagalbos savo namuose. Nauja įranga - kokybiškesnė priežiūra pacientams namuose Ambulatorinės slaugos paslaugas namuose teikiančios mobilios komandos aprūpintos naujais fonendoskopais, kraujospūdžio matavimo aparatais, tonometrais akispūdžiui matuoti, termometrais, matuokliais gliukozės kiekiui kapiliariniame kraujyje nustatyti ir kraujo krešumo rodikliui kapiliariniame kraujyje nustatyti, mobiliaisiais elektrokardiografais, pulsoksimetrais, gleivių siurbikliais, otoskopais, nešiojamaisiais kompiuteriais, mobiliaisiais telefonais. Pasak savivaldybės vicemerės Editos Tamošiūnaitės, mobiliosioms komandoms atnaujinus būtiną įrangą bus galima greičiau ir tiksliau diagnozuoti paciento būklę, stebėti jo sveikatos pokyčius realiu laiku, taip pat optimizuoti slaugos procesus. „Į namus teikiamos ambulatorinės slaugos paslaugos yra esminės tiems, kurie dėl sveikatos būklės negali savarankiškai lankytis gydymo įstaigose. Modernios įrangos dėka gydytojai galės greičiau ir tiksliau reaguoti į paciento būklės pokyčius, užtikrinti aukštesnę priežiūros kokybę ir suteikti pacientams daugiau komforto bei saugumo, ypač socialiai pažeidžiamoms grupėms - vyresnio amžiaus žmonėms ir asmenims sergantiems lėtinėmis ligomis"", - sako vicemerė E. Tamošiūnaitė. Pasinaudoti ambulatorinės slaugos paslaugas namuose teikiančios mobilios komandos paslaugomis gali visų amžiaus grupių asmenys, kuriems nustatyta negalia, darbingumo ar nesavarankiškumo lygis, taip pat tie, kuriems reikalingos paliatyviosios pagalbos ar ilgalaikės priežiūros paslaugos. Paslaugos bus teikiamos ir asmenims, sergantiems psichikos sveikatos sutrikimais, tokiems kaip senatvinė demencija ar Alzheimerio liga, taip pat vyresnio amžiaus gyventojams, praradusiems gebėjimus savarankiškai rūpintis savo gyvenimu. Projekto naudą pajaus ir lėtinėmis ligomis sergantys asmenys bei jų šeimos nariai ir vietos bendruomenės. Projektas pradėtas vykdyti 2024 m. gegužės 29 d., o jo įgyvendinimui buvo skirta 50 867,50 Eur suma, dalinai finansuota iš Europos Sąjungos lėšų.","Vilniaus rajone pradėtas projektas, skirtas pagerinti senyvo amžiaus ir negalią turinčių asmenų slaugos paslaugas namuose, aprūpinant mobilias komandas modernia medicinine įranga. Šios paslaugos leis tiksliau stebėti pacientų būklę ir užtikrins aukštesnę priežiūros kokybę, o projektas bus vykdomas mažiausiai"
"Doris Fitschen buvo viena sėkmingiausių visų laikų Vokietijos futbolininkių. Nacionalinėje rinktinėje sužaidusi net 144 rungtynes, ji pradėjo karjerą dar atstovaudama Vakarų Vokietijos rinktinei. Su ja laimėjo 1989 metų Europos čempionato auksą bei buvo pripažinta naudingiausia turnyro žaidėja. 1991 metais, jau būdama bendros Vokietijos rinktinės kapitone, D.Fitschen vėl tapo Europos čempione. Iš viso D.Fitschen laimėjo keturis Europos pirmenybių čempionės titulus, o 2000 metais pridėjo ir olimpinį bronzos medalį. Dar kelis trofėjus pelnė atstovaudama Vokietijos klubams. Vida Press nuotr./Doris Fitschen Baigusi karjerą, ji pradėjo dirbti federacijoje, tapo rinktinės delegacijos vadove. 2009-2016 metais jai dirbant rinktinėje, vokietės laimėjo du Europos čempionatus ir 2016 metų olimpinį auksą. „Doris buvo viena svarbiausių Vokietijos futbolo dalių, - sakė Vokietijos futbolo federacijos prezidentas Berndas Neuendorfas. - Kaip žaidėja, ji buvo lyderė ir strategė. Ji turėjo aurą, paskui kurią sekė kiti. Aš ją pažinau federacijoje, per jos antrąjį įspūdingą karjeros etapą. Ten ji irgi buvo lyderė, tuo pačiu ir komandos žaidėja, vesdavo visus paskui save ir gynė moterų futbolo interesus su kompetencija ir empatija."" Pastaruoju metu D.Fitschen sunkiai sirgo. 2019 metų pradžioje gydytojai nustatė, kad ją atakuoja vėžys. Dalis rankos kaulo buvo pašalinta, į ranką buvo įdėtas protezas. D.Fitschen buvo atlikta chemoterapija. D.Fitschen ilgai grūmėsi su sunkia liga ir stengėsi likti optimiste - žaidė golfą, tęsė darbus Vokietijos futbolo federacijoje, šoko su parašiutu. „Man Doris buvo asmuo, kuriuo visada gali pasitikėti, ji buvo puikus pavyzdys. Galėjome kartu dažnai švęsti sėkmę, juoktis drauge - ji buvo išskirtinė asmenybė"", - sakė Vokietijos futbolo federacijos generalinis sekretorius Haike Ullrichas.","Doris Fitschen buvo viena iškiliausių Vokietijos futbolininkių, pelniusi keturis Europos čempionės titulus ir olimpinės bronzos medalį, o po karjeros baigimo dirbo Vokietijos futbolo federacijoje, kur taip pat įrodė savo lyderystę. Nepaisant sunkios kovos su vėžiu, ji išliko optimistiška ir aktyviai tęsė veiklą futbolo srityje."
"Kaip portalui Žmonės.lt pasakojo I.Stumbrienė, vienerių metų sūnaus gimtadienio šventė vyko namuose, tačiau ateinantį savaitgalį laukia ir didesnė puota. „Planuojame didesnę šventę su draugais bei artimaisiais"", - Žmonės.lt atskleidė verslininkė. Sūnaus gimtadienio proga ji nusprendė palepinti ne tik jį, bet ir atlikti gerą darbą bei pradžiuginti kitą vaiką. „Viljamo gimtadienio dovana - Lamborghini! Savo mažyliui stengiamės suteikti viską, kas geriausia. Deja, puikiai suprantame, kad ne visi tėveliai turi galimybes išpildyti visus savo vaikučių norus. Tad būtent Viljamo gimtadienio proga nusprendėme tokį pati automobilį padovanoti kitam mažyliui"", - šiltai pasakojo žinoma moteris. Asmeninio archyvo nuotr./Ingos ir Aivaro Stumbrų sūnaus Viljamo pirmasis gimtadienis Pasiteiravus, kaip planuoja išrinkti šeimą, kuriai reiktų šio automobilio, I.Stumbrienė tikino, kad paskelbė konkursą, kurio laimėtojui ir įteiks dovaną. Ne paslaptis, kad pirmi metai su vaiku atneša ne tik daug džiaugsmo, bet ir naujų iššūkių. I.Stumbrienė atskleidė, kad tai tiesa, tačiau vis gi teigiamų emocijų buvo kur kas daugiau. „Nors metai ir buvo truputį sunkesni, tačiau jie buvo nuostabūs - kupini gražių ir nepamirštamų emocijų"", - Žmonės.lt pokalbį baigė I.Stumbrienė. Viljamo gimtadienio fotosesija verslininkė pasidalijo ir socialiniame tinkle „Instagram"". „Mažais, dar neužtikrintais, tačiau itin veržliais žingsneliais į savo pirmąjį gimtadienį"", - rašė I.Stumbrienė.","Inga Stumbrienė šventė savo sūnaus Viljamo pirmąjį gimtadienį namuose ir planuoja didesnę šventę su draugais bei artimaisiais. Gimtadienio proga ji padovanojo sūnui Lamborghini ir paskelbė konkursą, kurio laimėtojas gaus tokį pat automobilį dovanų."
"Meta iš 6 m aukščio? Komentaras apie prekybos su Europos Sąjunga (ES) statistiką buvo ne vienintelė klaida apie automobilius, kuri šią savaitę išsprūdo iš D.Trumpo lūpų. Taip pat skaitykite: D,Trumpas verkia krokodilo ašaromis: ar tikrai Europa neperka mašinų iš JAV? Kalbėdamas su žurnalistais po pirmadienį vykusio susitikimo su Izraelio premjeru Benjaminu Netanyahu jis pakartojo seną savo melą apie mašinų bandymus. Ekrano nuotr. iš „Facebook""/Donaldas Trumpas jau yra kalbėjęs apie tokius testus, bet ne ES, o Japonijoje, jo komanda tuomet aiškino, esą prezidentas pajuokavo „Jie prigalvoja dalykų, dėl kurių neįmanoma parduoti automobilio, - prieš kameras skundėsi prezidentas, komentuodamas prekėms iš ES nustatytus muitus. - Tai - ne pinigai. Jie taip apsunkina testų standartus… Jie numeta boulingo kamuolį ant automobilio viršaus iš 20 pėdų (6 metrų) aukščio ir, jei yra nedidelis įdubimas, sako: „Ne, atsiprašau, jūsų automobilis neatitinka reikalavimų"". Tokia pati mašina iš Vokietijos įdubs lygiai taip pat - jei neturėsite karinio tanko, ji įdubs. Taigi jie pateikia tokias taisykles ir reikalavimus dėl vienos priežasties - kad negalėtumėte parduoti savo gaminio šiose šalyse."" Jie paima boulingo kamuolį ir numeta jį iš 20 pėdų aukščio ant automobilio kapoto. Jei kapotas įlinksta, automobilis nepraeina. Patys įrašo su D.Trumpo žodžiais komentatoriai priminė, kad jis taip jau kalbėjo prieš septynerius metus, bet ne apie Europos, o apie tariamus Japonijos reikalavimus automobilių saugumui. Tą patį kalbėjo apie Japoniją Boulingo kamuolius tuometis ir būsimasis JAV prezidentas paminėjo savo kalboje, pasakytoje 2018 m. kovo 14 d. per privatų lėšų rinkimo renginį Misūryje. Pinigai buvo renkami respublikonų kandidato Josho Hawley kampanijai. Rinkimai šios valstijos generaliniam prokurorui buvo sėkmingi - jis pateko į Senatą. Kalboje, kurios tekstą netrukus paviešino dienraščio „The Washington Post"" portalas, D.Trumpas ne vien gyrė kandidatą, bet ir dalijosi mintimis apie susitikimą su Šiaurės Korėjos diktatoriumi Kimu Jong Unu, kaip patraukti rinkėjus savo pusėn, mokesčius, prekybą su įvairiomis šalimis. Kitas renginio dalyvis CNN patvirtino, kad publikuotas kalbos tekstas buvo autentiškas. Be kita ko, prezidentas pažėrė kritikos Japonijai, pavyzdžiui, atliekant tariamai nesąžiningus amerikietiškų automobilių patikrinimus, kad jie nepatektų į vidaus rinką. „Prekyba su Japonija nėra labai gera, - apgailestavo D.Trumpas. - Ji tokia vienpusiška. Jie neperka mūsų gaminių, o mes perkame jų mašinas, turiu omenyje automobilius, 90 proc. automobilių, jie tiesiog atkeliauja. Išsiunčiame automobilį į Japoniją, jie keturias savaites analizuoja, kol nusprendžia išsiųsti atgal, nes jis nedraugiškas aplinkai. Automobiliai / Matthias Balk / dpa/picture-alliance Viena iš automobilių kompanijų iš tiesų pagamino automobilį ir jis buvo nuostabus ekologiškiausias automobilis, kainavęs jiems visą turtą. Jie išleido tris ar keturis šimtus tūkstančių dolerių automobiliui, kuris būtų buvęs parduotas už 35 tūkst. Nekoks sandoris. Bet jie norėjo pamatyti, ar pavyks patekti. Ir jie išprotėjo. Praėjo keturios dienos. Tada penkios. Jie buvo pasirengę patvirtinti, bet pasakė: ne, ne, turime atlikti dar vieną testą. Jis vadinamas boulingo kamuolio bandymu. Ar žinote, kas tai yra? Jie paima boulingo kamuolį ir numeta jį iš 20 pėdų aukščio ant automobilio kapoto. Jei kapotas įlinksta, automobilis nepraeina. Akivaizdu, kad jis juokauja apie šį konkretų testą, tačiau jis iliustruoja kūrybiškus būdus, kaip kai kurios šalys gali neleisti amerikietiškoms prekėms patekti į savo rinkas. Na, atspėkite: variklio dangtis šiek tiek įlinko ir jie pasakė: ne, šitas automobilis neatitinka reikalavimų. Siaubinga, kaip su mumis elgiamasi. Tai baisu."" Pavadino juokeliu Šis komentaras, anot tenykštės žiniasklaidos, Tokiją suglumino. Tiesa, kad skirtingos šalių taikomos taisyklės ir iš to kylantys reguliavimo barjerai trukdo mašinų eksportui, „NBC News"" pripažino tuometė nepriklausomo Automobilių tyrimo centro vadovė (dabar - vyresnioji viceprezidentė) Kristin Dziczek. Pavyzdžiui, skiriasi išmetimų ribojimai, degalų ekonomikos taisyklės ir saugumo reikalavimai. „Bet neturiu supratimo, apie ką jis kalbėjo"", - taip į prezidento žodžius sureagavo ekspertė. JAV Prekybos rūmų Tarptautinių reikalų padalinio viceprezidentas Azijai Jamesas Fatheree’is taip pat sakė nieko panašaus negirdėjęs: „Paprastai automobilių saugumo testai nebūna alegoriniai"". Donaldas Trumpas / Kevin Lamarque / AP Taip J.Fatheree’is sureagavo į D.Trumpo komandos paaiškinimą, kad šiam išsprūdo pokštas, nors prezidentas nedavė užuominų, kad juokauja. Tiesą sakant, apskritai nebuvo aišku, ką tiksliai - kokius konkrečiai testus, kada, kur, kaip ir kam jie atliekami, - šalies vadovas turėjo omeny. „Prezidentas dešimtmečius kalbėjo apie nesąžiningą prekybos praktiką, - pakomentavo Baltųjų rūmų atstovė spaudai Sarah Sanders. - Jam tai nėra naujiena. Viena iš priežasčių, kodėl jis buvo išrinktas, buvo siekis nutraukti nesąžiningą prekybos praktiką ir siekti laisvos, sąžiningos bei abipusės prekybos, kad amerikietiškos prekės galėtų konkuruoti daugiau užsienio rinkų. Akivaizdu, kad jis juokauja apie šį konkretų testą, tačiau jis iliustruoja kūrybiškus būdus, kaip kai kurios šalys gali neleisti amerikietiškoms prekėms patekti į savo rinkas."" Geriau, jei kapotas įlinktų D.Trumpo kalboje buvo viena teisinga detalė - kad Japonijoje parduodami amerikietiški automobiliai, bent šio dešimtmečio modeliai, privalo atitikti tenykščius standartus ir peržengti saugumo reikalavimų slenkstį. 15min skaitytojo nuotr./Avarija Kaip anuomet CNN nurodė automobilių pramonės konsultacijų bendrovės „LMC Automotive"" (dabar - „GlobalData"") viceprezidentas Grantas Faulkneris, kai kuriose valstybėse taikomi aukštesni saugumo standartai, ypač kalbant apie pėsčiųjų galvas, kai juos partrenkia automobiliai. Japonijos Nacionalinė automobilių saugumo ir pagalbos aukoms agentūra tikrai atlieka vadinamąjį pėsčiojo galvos apsaugos testą. Jis sukurtas išmatuoti jėgai, kurią galva galėtų „sugerti"", jei žmogus būtų partrenktas mašinos. Šis testas atliekamas metant sukalibruoto svorio pusrutulius (taigi maždaug pusę boulingo kamuolio) ant variklio dangčio ir priekinio stiklo. Specialus įtaisas matuoja smūgio jėgą. Ekrano nuotr. iš „Facebook""/Pėsčiojo galvos apsaugos testas, per kurį mėtomi specialūs pusrutuliai, siekiant įvertinti, kokį smūgį tektų atlaikyti žmogui, jei jis kliudytas mašinos trenktųsi į ją galva nasva.go.jp Bet stipriausia jėga, kuria testui naudojami pusrutuliai atsitrenkia į mašiną, atitinka 4,5 kg. Tai yra mažiausias įprasto (vadinamojo ten-pin) boulingo kamuolio svoris. Šis gali sverti ir daugiau nei 7 kg (kamuolius žaidėjai renkasi pagal savo svorį). Taigi dauguma D.Trumpo paminėtų detalių - aukštis, iš kurių tariamai mėtomi kamuoliai, jų svoris ir kad tai yra boulingo kamuoliai - buvo neteisingos. Jis suklydo ir dėl testo idėjos. Sprendžiant iš prezidento kalbos, tokiu bandymu norima patikrinti variklio dangčio tvirtumą. Iš tiesų aiškinamasi, kiek jėgos reikėtų atlaikyti partrenkto žmogaus galvai. Taigi yra priešingai nei aiškino D.Trumpas - kuo labiau kapotas įlinktų, tuo geriau pėsčiajam. Tai patvirtina ir Wayne’o valstybiniame universitete parašyta biomedicinos inžinerijos disertacija. Informaciją apie mėtomų boulingo kamuolių testus paneigė JAV faktų tikrinimo tinklalapis „PolitiFact"", Vokietijos automobilių licencijavimo ir tikrinimo tarnybos (apie tai rašė naujienų agentūra dpa bei tinklalapis upday.com. 15min verdiktas: trūksta konteksto. Europos valstybėse nebūna automobilių bandymų su boulingo kamuoliais. Šią frazę D.Trumpas jau yra pasakęs prieš keletą metų, bet tuomet jis kalbėjo apie Japoniją. Šioje šalyje atliekamas pėsčiojo galvos apsaugos testas, o jam naudojami pusrutuliai. Bet šių bandymų tikslas - ne parodyti, kad nuo smūgio įlinksta variklio dangtis, o išsiaiškinti, kokio stiprumo smūgį teks patirti pėsčiajam, jei kliudytas mašinos jis galva trenksis į kapotą ar stiklą. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","Donaldas Trumpas pakartojo klaidingą teiginį, jog Europos ar Japonijos automobilių bandymuose yra naudojami boulingo kamuoliai, numetami ant automobilių kapotų, nors iš tiesų tokie bandymai neatliekami. Šis teiginys, nors ir netiesa, buvo pateiktas kaip pavyzdys, siekiant pabrėžti esą nesąžiningas prekybos prakt"
"Majamio „Masters"" pirmenybių antrajame etape 37-erių tenisininkas rezultatu 6:0, 7:6(1) pranoko Australijos atstovą Rinky Hijikatą (ATP-86). An ACE performance 🙌 Six-time champion @DjokerNole ties Nadal on the all-time Masters 1000 win list with his 6-0 7-6 win over Hijikata. #MiamiOpen pic.twitter.com/T8MU7PRiHk — Tennis TV (@TennisTV) March 21, 2025 Paskutinį kartą šiame turnyre N.Džokovičius varžėsi prieš 6 metus, kuomet pasiekė aštuntfinalį. Istoriškai šis turnyras Nolei yra itin sėkmingas - per 13 vizitų Majamyje jis iškovojo net šešis čempiono titulus. Serbijos teniso titanui taip pat pavyko nutraukti trijų pralaimėjimų seriją, kuri prasidėjo prieš beveik du mėnesius Melburne, kuomet buvusi pirmoji pasaulio raketė nebaigė „Australian Open"" pusfinalio dėl traumos. A virtuoso if there ever was one 🎻 Masters 1000 wins, all-time:@DjokerNole: 410 Nadal: 410 Federer: 381 Murray: 230 Agassi: 209#MiamiOpen pic.twitter.com/6cIUOW268q — Tennis TV (@TennisTV) March 21, 2025 Apskritai N.Džokovičius „Masters"" lygmenyje iškovojo jau 410-tą pergalę ir pagal šį rodiklį susilygino su rekordininku Rafaeliu Nadaliu. Visgi vienoje iš kategorijų ispaną Novakas šiandien pralenkė, sužaisdamas 501-ąjį „Masters"" mačą. Trečiajame varžybų rate serbo lauks argentinietis Camilo Ugo Carabellis (ATP-65).","Novakas Džokovičius Majamio „Masters"" turnyre nugalėjo Rinky Hijikatą rezultatu 6:0, 7:6(1), taip susilygindamas su Rafaeliu Nadaliu pagal „Masters 1000"" laimėjimų skaičių (410). Ši pergalė taip pat nutraukė jo trijų pralaimėjimų seriją."
"Ženkite pirmą taupymo žingsnį Kasdien atidėję vos po 1 eurą, per metus galite sukaupti 365 eurus. Ši suma -pirmas žingsnis link didesnių santaupų. Jas galite panaudoti tiek kaip finansinę pagalvę nenumatytiems atvejams, tiek toliau kaupti didesniems ateities planams. „Puikus būdas sistemingai taupyti yra ir taupomoji sąskaita, į kurią kaupti pradėti galite vos nuo vieno euro. Reguliariai pervesdami net ir nedideles sumas po kurio laiko galite susikurti gerą finansinį rezervą, o prireikus - pervesti sumą ir į kitą sąskaitą"", - sako E.Jurevičius. Galimybė ugdyti naujus įpročius Taip pat, nuo vieno euro galite pradėti ugdyti naują įprotį - neišlaidauti. Pasak E.Jurevičiaus, atsisakę spontaniškų pirkinių, tokių kaip kavos puodelis kavinėje ar saldumynas apsiperkant parduotuvėje, galite ne tik sutaupyti, bet ir išsiugdyti finansinį sąmoningumą. „Mažos išlaidos, kurių dažnai net nepastebime, per metus gali siekti kelis šimtus eurų. Kas kartą tai prisiminę, galime išmokti apgalvoti savo išlaidas vos tik panorėję pirkti. Tai ne tik padeda geriau valdyti asmeninį biudžetą, bet ir leidžia sąmoningiau rinktis, kam skirti pinigus - ar trumpalaikiam malonumui, ar ilgalaikiams tikslams"", - pasakoja ekspertas. Investuokite Galiausiai, išsiugdę gerus finansinius įpročius bei sutaupę, neatmeskite galimybės ir investuoti. Pavyzdžiui, mėnesio pabaigoje investavę sutaupytus 30 eurų į investicinius fondus ar kitas finansines priemones su vidutine 7 proc. metine grąža, priklausomai nuo rizikos, per 10 metų galite sukaupti virš 5 tūkst. Eurų - ženkliai didesnę sumą nei taupant. „Investuodami galime leisti pinigams dirbti mums, o ne atvirkščiai. Svarbiausia pradėti, kadangi net ir nedideli, tačiau nuolatiniai įnašai duoda reikšmingų rezultatų ilguoju laikotarpiu"", - pabrėžia E.Jurevičius. Vis dėlto, ekspertas primena, kad bet kokios investicijos visada yra susijusios su rizika, todėl prieš investuodami pasidomėkite investicijų priemonėmis, nustatykite savo rizikos toleranciją ir, jei reikia, pasitarkite su specialistu. Apsvarstykite alternatyvas Jei vis dėlto norisi išleisti 1 eurą, apsvarstykite, kaip tai padaryti naudingai. Pavyzdžiui, vietoje naujos knygos galite įsigyti jau naudotą. Taip pat galite prisidėti prie labdaros iniciatyvų, reguliariai skirdami sumą tiems, kuriems jos labiausiai reikia. „Finansinė gerovė nėra vien tik skaičiai sąskaitoje - tai ir mūsų įgūdžiai, požiūris bei gebėjimas padėti kitiems. Vienas euras per dieną gali atrodyti kaip nereikšminga suma, tačiau, tinkamai planuojant, jis gali tapti įrankiu siekti didesnių tikslų - tiek mums, tiek kitiems. Net ir vienas euras per diena gali daug, jei yra panaudojamas tikslingai"", - pažymi ekspertas.","Tekste aptariama, kaip kasdien atidedant vos po 1 eurą galima sukurti finansinį rezervą, ugdyti taupymo įpročius ir net pradėti investuoti, siekiant ilgalaikių finansinių tikslų, o taip pat skatinama apsvarstyti alternatyvas ir finansinę paramą kitiems."
"Norint pretenduoti į nacionalinį ar europinį kultūrai skirtą finansavimą, projektuose kaip niekad svarbu išskirti tikslinę auditoriją. Dažniausiai tai - neapibrėžta, pilka žmonių masė, kuriai užklijuojama abstrakti etiketė, pavyzdžiui, inteligentai. O ji pasirenkama maždaug tokia logika: jei scenoje rodome vyresnio amžiaus žmones ar interpretuojame klasikinę dramaturgiją, vadinasi, tai spektaklis - senjorams. Jei rodome vaikus, vadinasi, ir spektaklis vaikams arba paaugliams. Vis dėlto etikečių kovoje laimi pati žaviausia kategorija - spektaklis jaunam žmogui, kurio amžius, remiantis Lietuvos Respublikos jaunimo politikos pagrindų įstatymu1, svyruoja nuo 14 iki 29 metų. Suprask, nuo paauglio iki dviejų vaikų tėvo. Tad kokiais principais formuojama tikslinė auditorija? Kiekvienas teatras turi rinkodaros skyrių, iš esmės užsiimantį efektyviais pardavimais. Tai vieninteliai žmonės teatre, be rūbininkų, kurie daugiau ar mažiau yra susipažinę su teatro žiūrovais. 2019 metais „Teatro žurnalas"" keliems Lietuvos teatrams uždavė klausimą, kas yra jūsų teatro publika2. Lietuvos nacionalinis dramos teatras atsakė: „36 ir vyresnio amžiaus išsilavinę, vidutines ir aukštas pajamas gaunantys žiūrovai"". Tikslinė auditorija įvardinta be priekaištų, tačiau ką tai sako apie teatrą ir jo repertuarą? Lietuvos nacionalinio dramos teatro nuostatuose parašyta, kad teatras įsipareigoja „ugdyti profesionaliajam scenos menui imlią visuomenę ir užtikrinti profesionaliojo scenos meno prieinamumą visoms šalies visuomenės grupėms""3. Kaip paaiškinti tai, kad visų šalies gyventojų kultūrinius poreikius aptarnauti privalančio teatro dabartiniame repertuare iš keturiasdešimties spektaklių vos du yra skirti vaikams? O likusi repertuaro dalis iš principo nukreipta į didžiausią perkamąją galią turinčią visuomenės grupę. Tai verčia spėlioti, ar „nacionalinis"" tik dar viena svajinga etiketė. Sugrįžkime prie „Teatro žurnalo"" atlikto tyrimo. Nors keliantis abejonių dėl teatro produkcijos aktualumo, tačiau konkretus Lietuvos nacionalinio dramos teatro atsakymas leidžia nubrėžti aiškią teatro ir jo repertuaro formavimo kryptį. Anaiptol ne visiems sekėsi savo auditoriją apsibrėžti taip pat gerai. Valstybinio jaunimo teatro atsakymas apsiribojo „smalsiu, ieškančiu žmogumi"". Vadinasi, repertuaras turėtų žiūrovus sudominti. Tačiau tai, kas vienam žmogui - įdomu, kitam gali būti nuobodu. Tuo tarpu 2017 metais vykdytas Lietuvos kultūros tarybos finansuotas Lietuvos teatrų rinkodaros būklės tyrimas4 nuspėjo po kelerių metų pasirodysiančio „Teatro žurnalo"" interviu atsakymus. Jo išvadose rašoma: „Teatrai linkę akivaizdžiai per plačiai arba pernelyg nekonkrečiai apibrėžti savo tikslinę auditoriją. Pritraukti jaunimo auditoriją yra viena opiausių teatrų rinkos plėtros problemų, kurios ištakos glūdi rinkodarą teatre suvokiant per siaurai - tik kaip teatro įvaizdžio formavimą, lankytojų informavimą ar lankytojų aptarnavimą, bet ne kaip repertuaro formavimo priemonę."" Tai paskutinieji su teatro žiūrovais susiję tyrimai, prieinami paieškos sistemoje. Jų rezultatai, tik patvirtina tai, kad, nors save laikome aukštos teatro kultūros šalimi, visiškai nieko nežinome apie teatrų lankytojus. O pakankamai neišsamią informaciją apie teatro žiūrovus suteikiantys rinkodaros tyrimai jokiu būdu nėra sprendimo būdas. Tam, kad iš tiesų pažintume atsidavusius teatro lankytojus, reikėtų atlikti riebų ir nepigų auditorijos tyrimą. Tačiau, kol nė vienas teatras nebus pasiryžęs investuoti į aktualaus turinio kūrimą, atliepiant savo žiūrovų poreikius, ir toliau turėsime tenkintis spektakliais „jaunimui"". Kita vertus, ar kiekvienas teatras turėtų individualiai rūpintis savo auditorijos pažinimu? Galbūt tai dilema, reikalaujanti Kultūros ministerijos įsikišimo? Juk spektakliai ne paveikslai, galintys savo meno statusą išsaugoti per amžius, nepaisant nuolat kintančios auditorijos. Teatras - menas, gimstantis būtent susidūrimo su žiūrovais metu. Deja, kol nepradėsime artimesnės pažinties su teatro žiūrovais, tol teatro repertuarai taps vis labiau dekoratyvūs ir priklausomi vien nuo valstybinių teatrų vadovų ir kūrėjų asmeninių simpatijų. 1 - Lietuvos Respublikos jaunimo politikos pagrindų įstatymas (https://www.infolex.lt/teise/DocumentSinglePart.aspx?AktoId=31791&StrNr=2) 2 - Ramunė Balevičiūtė. „Ką teatrai žino apie savo publiką? (I)"" (https://www.bernardinai.lt/2019-11-30-ka-teatrai-zino-apie-savo-publika-i/) 3 - Lietuvos nacionalinio dramos teatro nuostatai (https://www.teatras.lt/lt/administracine-informacija/administracine-informacija/nuostatai/) 4 - Lietuvos teatrų rinkodara: būklė ir rekomendacijos (https://www.kulturostyrimai.lt/wp-content/uploads/2018/02/LTRBR.pdf)","Tekstas aptaria Lietuvos teatrų problemas nustatant ir suprantant savo tikslinę auditoriją, pabrėžiant, kad dažnai auditorija apibrėžiama pernelyg plačiai arba nekonkrečiai. Nors teatrai turėtų kurti repertuarą, atitinkantį įvairių visuomenės grupių poreikius, dažnai prioritetą teikia auditorijai, turinčiai didžiausią"
"Prieš būsimas rungtynes „Žalgiris TV"" tinklalaidžių studijoje aspilankė žaliai baltų trenerių štabo narys Tautvydas Sabonis, kalbėjęsis apie komandos aktualijas kartu su krepšinio komentatoriumi Ryčiu Kazlausku „Žalgiris Insideri"" nariams skirtoje tinklalaidėje. „Kaip ir treneris minėjo, rūbinėje iš žaidėjų nebuvo blogo jausmo, - apie komandos nuotaikas po pralaimėjimo Monake pasakojo T.Sabonis. - Prieš „Monaco"", kaip ir buvo kalbėta, nežaidėme blogų rungtynių. Kapojomės iki galo. Žaidėme prieš finalo ketverto komandą, turėjome paskutinį rungtynių metimą, su kuriuo galėjome laimėti rungtynes. Mūsų geriausias žaidėjas turėjo tą metimą, kuris jau nekart įrodė, kad gali pataikyti tokius metimus. Pratęsime sugriuvome. Žaidėjai parodė, kad Vilerbane galėjome laimėti. Išėjome ir stengiamės. Matematiškai nebeturėjome šansų, bet žaidėjai susikaupė ir stengėsi dėl pergalės, žaidė kartu. Tai parodė gerą mūsų žaidėjų charakterį."" Net ir žalgiriečiams netekus vilčių žengti toliau, kaip pasakojo T.Sabonis, komandos trenerių štabas stengėsi įdiegti, kiekvienų likusių rungtynių Eurolygoje svarbą. „Kiekvienos rungtynės yra svarbios. Treneris akcentavo, ką reikėjo, tuo momentu, kai bandyt uždegt žaidėjams ugnelę. Pradžioje atrodė, kad rungtynės gali būti sunkios, bet paskui įsivažiavome. Turėjome šansų. Ar norėjome daugiau? Ar norėjome laimėti? Taip. Monake irgi norėjome laimėti, bet taip visada nebūna. Asmeniškai džiaugiuosi, kad žaidėjai parodė charakterį, kad norėjo laimėti ir stengėsi"", - tvirtino treneris. Visoje „Žalgiris Insider"" nariams skirtoje tinklalaidėje T.Sabonis pasidalijo mintimis apie atskirų žalgiriečių žaidimą, pakomentavo visų Eurolygos komandų pasirodymą prieš išsiaiškint galutines komandų vietas turnyro lentelėje ir atsakė į sirgalių klausimus.","Prieš rungtynes Tautvydas Sabonis „Žalgiris Insider“ tinklalaidėje aptarė komandos nuotaikas ir rungtynių svarbą, pabrėždamas žaidėjų charakterį ir pastangas, nepaisant pralaimėjimo prieš „Monaco“ bei galimybių prarasti šansus Eurolygoje."
"Jei kartą paragavote tobulai iškeptų minkštučių, nuo kaulo krentančių šonkauliukų, tikriausiai norėsite tai pakartoti vėl ir vėl, kol galų gale susimąstysite - o gal galėčiau išsikepti pats? Žinoma, kad taip - pasigaminti šį patiekalą, kai mėsytės šonai blizga nuo riebaliukų ir glazūros - ne penktas pasaulio stebuklas. Kita vertus, gero skonio paslapčių yra - pataria mėsininkas profesionalas. Geram patiekalui reikia trijų dalykų - šonkaulių, orkaitės ir valgytojų. „Norfos"" vyr. mėsininkas Dainius Bartošius pataria perkant šonkaulius atkreipti dėmesį į mėsos kokybę: „Šviežia mėsa turi būti šviesiai rausva, su šviesiu raudonu atspalviu, be pilkų ar žalsvų dėmių, malonaus kvapo."" „Norfos"" prekybos tinkle parduodama Lietuvos kiaulių augintojų ūkiuose išauginta kokybiška kiauliena, kuri paruošiama „Rivonos"" mėsos ceche. Modernūs įrenginiai užtikrina staigų skerdenos atšaldymą, mėsos paviršiuje susiformuoja natūralus barjeras, neleidžiantis patekti mikrobinei taršai. Dainius Bartošius / Roberto Riabovo / BNS nuotr. Į parduotuves mėsa išvežiojama 24 val. po skerdimo, o parduotuvių mėsinėje pjaustoma ir malama kelis kartus per dieną pagal prekybos poreikį. „Tai užtikrina, kad mėsa visada šviežia"", - teigia D.Bartošius. „Norfos"" parduotuvėse kiaulienos parduodama apie 1200 tonų per mėnesį, kelis kartus daugiau nei vištienos ir nepalyginamai daugiau nei jautienos ir kitų mėsų rūšių. Tai kiek turi būti tos mėsos? Kokius šonkaulius rinktis, kiek turi būti prie kaulo mėsos? D.Bartošius atsako, kad geriausia, kai šonkauliai yra vidutinio storio, mėsos nei per daug, bet ir ne per mažai, tuomet iškepę šonkauliai būna minkšti ir sultingi. „Šonkauliuose yra daugiau raumens ir riebalų sluoksnių, todėl juos kepant ar troškinant išlieka sultingesni"", - sako mėsininkas. Galima pirkti ir nugarinę su kaulu - tai liesesnė mėsa, turinti vieną didesnį riebaliuko sluoksnį. D.Bartošiaus teigimu, nugarinės mėsa yra švelnesnė ir minkštesnė, todėl greičiau iškepa. Dainius Bartošius / Roberto Riabovo / BNS nuotr. Tinka kepti, troškinti ir virti Pasak D.Bartošiaus, šonkaulius tinka kepti ant grotelių, grilyje, ypač skanūs - ir lėtai troškinti. „Nuo pasirinkto būdo priklauso, kokį rezultatą pasieksite. Jei ketinate kepti ant grilio arba lėtai troškinti, geriau pjaustyti šonkaulius po vieną kauliuką. Tuomet mėsa greičiau ir tolygiai iškeps. Jei norite kepti visą šonkaulį orkaitėje, galite jo nepjaustyti - padalinsite porcijomis prieš patiekiant į stalą"", - pataria mėsos ekspertas. Šonkauliai puikiai tinka ilgam troškinimui, pavyzdžiui, orkaitėje arba puode ant viryklės. „Gaminant šiuo būdu šonkaulių mėsytė tampa labai sultinga ir minkšta, pirštelius aplaižysite"", - šypsosi D.Bartošius. Šonkaulius galima virti ir sultinyje su daržovėmis bei prieskoniais. Populiariausia grilinti ant grotelių Šonkauliai toleruoja ne tik įvairius paruošimo būdus, bet ir yra pakantūs įvairių prieskonių mišiniams. „Juos galite marinuoti įvairiais, savo mėgstamais mėsos prieskoniais"", - drąsina eksperimentuoti mėsos žinovas. Šiltėjant orams, populiarus būdas šonkaulius kepti ant grilio lauke, nors ne mažiau skanesni bus kepti ir orkaitėje ant grotelių. „Valgykite su keptomis daržovėmis, bulvėmis, raugintais kopūstais"", - pataria D.Bartošius ir siūlo išbandyti receptą su glazūra. Brandintos jautienos paruošimas NORFOJE / Gretos Skaraitienės / BNS nuotr. Grilinti šonkauliai su medaus ir garstyčių glazūra - rekomenduoja mėsininkas Reikės: 1 kg „Norfos"" mėsinės kiaulienos šonkaulių, 2 valg. š. medaus, 3 valg. š. garstyčių (geriausiai tinka aštrios), 2 valg. š. sojos padažo, 1 valg. š. obuolių acto, 2 skiltelių česnako (susmulkintų) druskos, pipirų pagal skonį. Paruošimas: 1. Šonkaulius nuplaukite ir nusausinkite, pašalinkite nereikalingus riebalus. 2. Sumaišykite medų, garstyčias, sojos padažą, obuolių actą, česnaką, druską ir pipirus. Gerai išmaišykite. 3. Šonkaulius įtrinkite paruoštu marinatu ir palikite marinuotis šaldytuve apie 2-3 valandas, geriausia - per naktį. 4. Grilyje arba ant karštų grotelių kepkite šonkaulius, periodiškai juos aptepdami marinatu. Kepkite apie 20-30 minučių, kol mėsa bus minkšta ir gerai iškeps. 5. Patiekite su šviežiomis daržovėmis arba keptomis bulvėmis. Toks paruošimo būdas suteikia šonkauliams saldžiarūgštį skonį ir apetitą žadinančią apskrudusią, blizgią išvaizdą. Ilgai kepti, lėtai troškinti ar virti Išbandykite kitus šonkaulių paruošimo būdus: ilgai keptus orkaitėje žemoje temperatūroje, virtus barščiuose, lėtai troškintus keptuvėje ir gurmaniškai marinuotus. Kepti orkaitėje su naminiu saldžiarūgščiai aštriu padažu Reikės: 1 kg „Norfos"" mėsinės kiaulienos šonkaulių, druskos, pipirų pagal skonį. Padažui: 1 valg. š. alyvuogių aliejaus, ¼ vnt. supjaustyto svogūno, ½ arb. š. malto kumino, ½ puodelio kečupo, 1 arb. š. malto čili, 2 valg. š. rudo cukraus, 1 valg. š. obuolių acto. Gaminimas: Nuo šonkaulių nupjaukite plėvę. Mėsą pamarinuokite tik druska ir pipirais. Palaikykite šaldytuve 1-2 val. Šonkaulius uždenkite folija ir kepkite lėtai ir ilgai - 135 laipsnių orkaitėje 2-3 valandas. Baigiant kepti pagardinkite padažu. Pagaminkite padažą: pakepkite kuminą, sudėkite svogūną, kepkite kol suminkštės, sudėkite cukrų, prieskonius, supilkite kečupą ir actą. Pakaitinkite, kol sutirštės. Šonkaulius patiekite su keptomis bulvėmis ir daržovių salotomis su marinatu. Virti šonkauliai barščiuose Reikės: 400 g „Norfos"" mėsinės kiaulienos šonkaulių, 1,5 l sultinio, 2 vnt. burokėlių, 1 vnt. morkos, 1 vnt. svogūno, saujelės džiovintų baravykų, 2-3 lauro lapelių, druskos, pipirų. Gaminimas: Šonkaulius sukapokite gabaliukais. Vandenyje virkite šonkaulius apie 1-2 val., kol suminkštės. Sudėkite tarkuotus burokėlius, supilkite sultinį ir virkite apie 30 min. Sudėkite pakepintus svogūnus ir morkas, mirkytus baravykus ir dar virkite apie 15 min. Pagardinkite sriubą grietine. Azijietiško skonio šonkaulių gabaliukai troškinti keptuvėje Reikės: 800 g „Norfos"" mėsinės kiaulienos šonkaulių, ½ arb. š. druskos, ½ arb. š. pipirų, ½ arb. š. paprikos, 1 valg. š. sojos padažo, 1 vnt. mėlyno svogūno, 2 skiltelių česnako, gabaliukas imbiero. Padažui: 1 puodelio sultinio, 1 valg. š. tamsaus sojos padažo, 4 valg. š. šviesaus sojos padažo, 2 valg. š. žuvies padažo, 1 valg. š. „Hoisin"" padažo, 1 valg .š. ryčių acto, 1 valg. š. rudojo cukraus.","Tekstas aprašo įvairius kiaulienos šonkaulių paruošimo būdus, kuriuos rekomenduoja „Norfos“ vyr. mėsininkas Dainius Bartošius, pabrėžiant šviežios mėsos kokybę bei siūlant receptus su medaus ir garstyčių glazūra arba saldžiarūgščiai aštriu padažu."
"„Mano mama buvo tremtinė, ištremta į Magadaną, - pasakoja vilnietė Violeta. - Ji buvo kilusi iš Ukrainos. Atsivežė ją tada tėtis iš ten į Lietuvą labai jauną, devyniolikos metų. Dvidešimties metų ji jau pagimdė mane."" Violetos mama niekada niekuo nesiskundė, buvo linksma ir labai graži, rašoma Pal. kun. Mykolo Sopočkos hospiso pranešime žiniasklaidai. „Mamos vaikystė praėjo Sibire ir tai ją labai užgrūdino, - pasakoja Violeta. - Ji augo tarp labai stiprių žmonių, tremtyje gyvenusių barakuose, patyrusių šaltį ir badą."" Violetos mama Sibire / Asmeninio albumo nuotr. Pasak Violetos, grįžus į Lietuvą po tokių išgyvenimų, ši šalis jiems atrodė nuostabi. Lietuvoje tėvams viskas buvo gerai, jie niekada niekuo nesiskųsdavo, abu buvo labai stipraus charakterio. Pasak Violetos, jos tėvai sugyveno puikiai. „Mamytė Lietuvoje greitai pritapo, - prisimena moteris. - Ji tuoj pat išmoko lietuviškai, puikiausiai kalbėjo ir rašė, greitai susirado darbą. Gražus buvo tas mūsų šeimos gyvenimas, kol visai netikėtai mamos neužklupo liga..."" Violeta pasakoja, kad nors mama ir niekuo nesiskundė, tačiau buvo matyti, kad pradėjo silpnėti. „Mama gyveno atskirai nuo mūsų ir pati savimi pasirūpindavo, - pasakoja moteris. - Atsimenu, prieš Kalėdas ji dar pati važiavo į parduotuvę apsipirkti, nes ruošė Šv. Kūčių stalą."" Violetos mama jaunystėje / Asmeninio albumo nuotr. Pasak Violetos, mamos ligos pradžią labai apsunkino Covid-19 karantinas. „Tas karantinas mums buvo baisus dalykas, - pasakoja Violeta. - Visi buvome izoliuoti ir nebuvo galima gauti normalios medicininės pagalbos. Mama ne kartą kreipėsi į daktarus, tačiau niekas jokių tyrimų neskirdavo. Padarė tik kraujo tyrimus, kurie buvo blogi, tačiau bendrosios praktikos gydytojas kažkodėl nesiėmė jokių veiksmų, o mamos liga tuo metu sparčiai progresavo..."" Kad mamos būklė yra sunki, atsiskleidė tik tada, kai jai lūžo koja. „Gydytojai tada pamatė, kad mamai buvo ne tik lūžusi koja, tačiau ir dubens kaulai ir visas organizmas jau buvo siaubingai pažeistas vėžio, - su ašaromis prisimena Violeta. - O mano mamytė visą tą laiką, vargšelė, kentėjo, niekuo mums nesiskundė... Ji buvo labai kantri ir nenorėjo pasakoti apie savo problemas."" Blogiausia, kad visa tai išaiškėjo būtent karantino metu, kai gydymo įstaigų darbas buvo labai apsunkintas ir bet ką daryti tuo metu buvo labai sudėtinga. „Su mamos koja buvo tikras vargas, - prisimena moteris. - Karantino metu niekas nenorėjo ne tik operuoti, bet netgi guldyti ant operacinio stalo tokios būklės žmogaus. Tačiau su lūžusia koja irgi negali žmogus gyventi. Kaip gyventi, kai negali nė žingsnio paeiti?"" Tuo sunkiu metu Violetai labai padėjo Santaros klinikų gydytojai. „Esu nepaprastai dėkinga Santaros klinikų traumatologinio skyriaus vedėjui Petrui Būtėnui, kuris vis tiktai pasiryžo ir operavo mamos koją, - su ašaromis akyse pasakoja Violeta. - Tačiau tikrai labai gaila, kad po operacijos negalėjau netgi aplankyti mamos dėl karantino ligoninėse. Tikrai baisu, kai žmogus serga nepagydoma liga, o artimieji negali prie jo ne tik prieiti, bet netgi ir jį pamatyti..."" Violetos mama / Asmeninio albumo nuotr. Hospiso pagalba „Kaip tik tuo ypatingai sunkiu metu mūsų gyvenime atsirado Pal. kun. Mykolo Sopočkos hospisas, - pasakoja Violeta. - Jis mus tiesiog išgelbėjo tuo metu. Kad hospisas mamą priėmė, kad atsirado ten vieta - tai mums prilygo stebuklui..."" Moteris prisipažįsta, kad nors ji yra mačiusi nemažai ligoninių, tačiau Pal. kun. Mykolo Sopočkos hospiso aplinka, švara ir medikų gerumas ją nustebino. „Aš iš pradžių veždavau į hospisą mamai sauskelnes, tačiau hospisas jų neimdavo, sakydavo: „ nesirūpinkite, nieko nereikia vežti, mes pas save tas visas priemones turime"", - pasakoja moteris. - Mane tai labai stebino žinant, kad kitose ligoninėse tuo reikia pasirūpinti patiems."" Violetą labai sužavėjo, kad hospise mamą aplankydavo kunigas. Tuo metu jai tikrai jo labai reikėjo. „Pabuvusi kurį laiką hospise, mama pasijuto geriau ir pradėjo prašytis namo. Hospisas nelabai norėjo ją išleisti, nes dar buvo reikalinga priežiūra, - prisimena Violeta. - Tačiau mama labai primygtinai prašėsi. Hospiso gydytojas pasakė: „ligoniai žino, kada jie išeis. Jiems tiesiog reikia grįžti atsisveikinti..."" Hospisas sutiko išleisti mamą namo. „Išleisdami mamą namo hospiso medikai man labai smulkiai paaiškino, kaip pačiai savarankiškai prižiūrėti mamą, kaip su ja elgtis, davė visus reikalingus vaistus"" - prisimena moteris. Namuose mama pabuvo neilgai, tačiau joms abiem tas laikas buvo labai brangus. „Trumpa mamos priežiūra namuose man buvo labai sunkus, bet labai brangus laikas, - prisimena Violeta. - Turėjau galimybę su ja atsisveikinti ir su ja pabūti. Abi žinojome, kad jai liko neilgai... Buvo tikrai sunku, tačiau tai buvo mano mama ir labai norėjau ja pasirūpinti...""","Vilnietė Violeta pasakoja apie savo mamą, kuri, būdama kilusi iš Ukrainos, išgyveno tremtį Sibire, tačiau Lietuvoje sukūrė gražų gyvenimą, nepaisant vėliau ją užklupusios ligos ir Covid-19 karantino iššūkių. Mamos paskutiniais gyvenimo mėnesiais Violetai ir jos šeimai labai padėjo Pal. kun. Mykolo Sopočkos hospisas, suteikęs ne tik medicininę, bet ir emocinę paramą."
"Šiuo metu C. Scottas intensyviai dirba prie trečio studijinio albumo „Avenoir"", kuris bus pristatytas jau rugsėjo 12 d. Atlikėjas klausytojus pakvies į dar gilesnę, jautresnę muzikinę emocijų odisėją. Praeitą savaitę pristatytas kūrinys „God Knows"" iš rudenį pasirodysiančio albumo - puiki įžanga į naujausią darbą. Tai išskirtinai romantiška daina, atskleidžianti albumo „Avenoir"" dvasią - nuo intymios širdies išpažinties iki kvapą gniaužiančios muzikinės estetikos. „God Knows"" Pirmieji du atlikėjo albumai „Only Human"" (2018 m.) ir „Bridges"" (2022 m.) tapo platininiais ir atnešė jam milžinišką populiarumą, o į albumą įėjusios dainos „Rise"", „Biblical"", „You Are The Reason"", „Dancing On My Own"" ir kitos tapo atlikėjo vizite kortele bei laisvės ir meilės himnais. Gerbėjai visame pasaulyje renkasi jo muziką kaip garso takelį svarbiems gyvenimo įvykiams - nuo vestuvių iki atsisveikinimo akimirkų. „You Are The Reason"" Naujojo albumo pavadinimas įkvėptas Johno Koenigo knygos „The Dictionary of Obscure Sorrows"", kurioje žodis „avenoir"" reiškia troškimą, kad atmintis galėtų tekėti atgal. „Žodis „avenoir"" reiškia, kad mes judame per gyvenimą tarsi irkluotojai: judėdami į priekį, žiūrime atgal matydami, kur buvome, bet nematome, kur link judame, - sako atlikėjas. - Šio albumo dainos apie liūdesį, apgailestavimą, neblėstančią meilę. Tai raginimas gyventi visavertį gyvenimą čia ir dabar. Rašydamas albumą, klausiau savęs, ar rinkčiausi galimybę matyti tai, kas bus ateityje. Nuoširdžiai tikiu, kad esame sukurti iš savo sėkmių ir iššūkių, iš prisitaikymo ir laimėjimų. Albumo „Avenoir"" konceptas meta mums visiems iššūkį gyventi dabar, nuolat primindamas, kad būtent netikėtumai ir nežinojimas daro gyvenimą bauginantį, bet kartu ir stebuklingą"", - sako C.Scottas. Calumas Scottas Naujajame albume C.Scottas demonstruoja dar stipresnį vokalą ir vidinį pasitikėjimą savo jėgomis, kuris atsirado po sėkmingų koncertinių turų po Aziją, Europą ir Šiaurės Ameriką bei pasirodymų kartu su Edu Sheeranu pasauliniame ture „Mathematics"". C. Scottas kartu su E. Sheeranu taip pat dainavo ir pernai vasarą vykusiuose įspūdinguose koncertuose Dariaus ir Girėno stadione Kaune. C.Scottas ir jo didžiausias iki šiol solinis koncertas Lietuvoje - jau spalio 31 d. Kauno „Žalgirio"" arenoje. Bilietai prekyboje - nuo šio penktadienio, 11 val. Tik tądien bilietai už geriausią kainą.","C. Scottas ruošiasi pristatyti savo trečiąjį albumą „Avenoir“, kuris pasižymi gilesne emocine išraiška ir romantiškumu, o nauja daina „God Knows“ jau suteikia albumo skonį. Albumo koncepcija, įkvėpta Johno Koenigo knygos, skatina gyventi čia ir dabar, o Scottas demonstruoja stiprų vokalą, įgautą po sėkmingų turų visame pasaulyje."
"Apie tai žinomas vyras prabilo socialiniame tinkle „Instagram"". Įrašu sutiko pasidalyti ir su naujienų portalo Žmonės.lt skaitytojais. A.Paltarokui buvo skubiai atlikta kojos menisko operacija. „Tik pirmyn, niekada atgal - mano moto. Bet nutinka, dažnai sportuojančiam, jog reikia stop... „taisyti"" įplyšusį meniską. Atsiliepė pernai mano asmeniniai kalnų žygių rekordai, hiperkrūviai ir „karšti taškai"". Visi esate girdėję apie reabilitacijas, tačiau nemažiau svarbu prereabilitacija - išlaikyti iki ribinį sporto krūvį prieš suplanuotą operaciją. Ką dariau atsakingai ir su šaltu protu. Tad dabar, tik iš misijos Izraelyje tiesiai į operacinę Vilniuje. Nuoširdžiai noriu padėkoti visiems daktarams, medicinos specialistams ir „angelui sargui"" - jūsų darbas ir profesionalumas man leis greitai vėl tvirtai atsistoti ant kojų. Nėra laiko klibikščiuoti. Ačiū ir pagarba kiekvienam! AČIŪ „Northway"" medikams už operaciją ir aukčiausio lygio medicininį aptarnavimą. Fizinis skausmas, palyginus yra niekai su skausmu kurį nuolat nešioju širdyje už rusų užmuštą senelį, tūkstančius tautiečių partizanų ir laisvės karžygių kurie dūla bevardės duobėse. Nuėjau tūkstančius kilometrų Jų garbei solo ir su komandomis, statome paminklus, kai reikia dirbame dieną naktį... tą tęsiu kol būsiu gyvas ir sveikata leis. Nueisiu tūkstančius kilometrų ir kelsiu vėliavas viršūnese už Tuos, kurie dabar kaunasi už Laisvę ir savo valstybių išlikimą aukodami gyvybę kasdien. Amžina pagarba šviesos kariams. Mano vadovaujamos organizacijos ir bendruomenės tęsia darbus visu pajėgumu. „Strateginių Iniciatyvų Centras"" - tarptautiniai ir nacionaliniai projektai. „Hikingculture"" - žygių - patirčių programos nuo A iki Z, su stipriausia įvairių profesijų instruktorių komanda Lietuvoje. Gamta, sportas, istorija, sveikatinimas ir išgyvenimo subtilybės. Gurmaniškos komandos formavimo programos įmonėms ir organizacijoms. „Vanago Lietuva"" - pilietinių iniciatyvų darbai Lietuvos gynybos, edukacinių ir pilietinių atsparumo, tikro patriotizmo projektų srityse. Valia gintis - visų pirma. 24/7 „Geriausias vaistas žmogui - ėjimas"" - Hipokratas Būkite sveiki, sportuokite, padėkite vieni kitiems ir mylėkite savo valstybę Lietuvą - ją turime tik vieną vienintelę. Jei reiks kovosime ir Laimėsime"", - instagrame rašė jis.","Žinomas vyras socialiniame tinkle „Instagram“ pasidalijo įrašu apie neseniai atliktą kojos menisko operaciją ir išreiškė dėkingumą medikams, taip pat pabrėžė savo įsipareigojimą tęsti darbus pilietinių projektų srityje bei skatinti fizinį aktyvumą ir patriotizmą."
"Šeštadienio rytą Aurimą Mockų pasiekė puiki žinia iš Australijos - jūroje, apie 12-13 km nuo kranto buriuotojas pastebėjo dreifuojantį „Kuršį"". Atslūgus pirmosioms džiaugsmo emocijoms, Aurimas žinute kreipėsi į savo sekėjus, prašydamas pagalbos dėl „Kuršio"" pargabenimo į Lietuvą. „Prognozė pasitvirtino, kad KURŠIS pilnai paskęsti neturėtų, kadangi dešinieji valties triumai išliko sandarūs. Žinoma, iš to, ką matau šioje nuotraukoje, tai jau dabar aišku, kad absoliučiai visa valties įranga atsidūrė po vandeniu ir žala bus padaryta milžiniška... ir norint jį pilnai restauruoti, teks vėl išleisti didelę pinigų sumą. Bet šiuo atveju manau, kad svarbiausias dalykas išlieka pats KURŠIS, o visi kiti sprendimai bus daromi eigoje įvertinant realias finansines galimybes. Svarbiausia dabar jį grąžinti saugiai į krantą ir paruošti gabenimui namo į Lietuvą. Jei pažįstate lietuvių, gyvenančių Australijoje ~400km į šiaurę nuo Brisbeno ir turinčių vandens transportą bei norinčių padėti pargabenti KURŠĮ į artimiausią krantą (kuris kaip matote nuotraukoje net matosi) pažymėkite šį žmogų komentare. AČIŪ!"", - rašo Aurimas, taip pat prašydamas ir finansinės paramos.","Aurimas Mockus gavo žinią, kad buriuotojas Australijoje pastebėjo dreifuojantį „Kuršį"", ir prašo pagalbos bei finansinės paramos, kad būtų galima jį pargabenti į Lietuvą."
"Nors teigiama, kad lietuviai pasižymi kuklumu bei santūrumu, tai - ne visai tiesa. Tačiau tiesa, kad dauguma turi puikų humoro jausmą ir moka stebinti. Tuo penktadienio rytą turėjo progą įsitikinti radijo stoties „Lietus"" laidos „Su saule"" vedėja Vilija Dailydaitė. Atėjusi į studiją ji rado siurprizą - supakuotą dovaną, prie kurios buvo pridėtas ir paslaptingas laiškas. „Būna, tikrai sulaukiame dovanų nuo klausytojų. Dažniausiai jos būna labai nuoširdžios, kaip ir mūsų radijo stoties auditorija - namie kepti pyragai, rankomis megztos vilnonės kojinės, suvenyrai. Tokį dėmesį be galo vertiname, grįžtamasis ryšys ne tik pakelia nuotaiką, bet ir skatina stengtis, tobulėti, yra labai svarbus mūsų darbe. Na, o šiandienos dovana įsimins išties ilgam - tokios dar nebuvau gavusi nei aš, nei mano radijo kolegos"", - šypsojosi Vilija. O naujausia gerbėjo dovana tikrai išskirtinė ir net, galima sakyti, pikantiška - pusnuogio vyro paveikslas, puoštas gintaro gabalėliais. „Tiesą pasakius, net nelabai žinau, kaip reaguoti - ar tai klausytojo autoportretas? Ar tai gali būti kokia užuomina? Prie dovanos buvo pridėtas ir laiškelis su komplimentais, pasirašytas Gintaro. Jei jis skaitys šį straipsnį, noriu labai padėkoti - Jūs nuspalvinote mano penktadienį ir padarėte puikų siurprizą, ačiū!"" - sakė V.Dailydaitė. Paveikslą viena mylimiausių radijo stoties „Lietus"" vedėjų priėmė kaip tam tikrą pokštą, su lengva ironija. Vilija Dailydaitė sulaukė staigmenos / Jurgio Sakalausko nuotr.","Radijo stoties „Lietus"" laidos vedėja Vilija Dailydaitė penktadienio rytą gavo netikėtą dovaną – pusnuogio vyro paveikslą su gintaro gabalėliais, kuris, lydimas komplimentų laiško nuo klausytojo vardu Gintaras, pradžiugino ir nustebino vedėją. Ji priėmė šią išskirtin"
"Dubajuje po vakarėlio dingusios ukrainietės, „OnlyFans"" modeliu save pristatančios Maria Kovalchuk istorija kelia didelį susirūpinimą dėl influencerių moterų išnaudojimo vakarėliuose. Manoma, kad dingimo dieną Maria dalyvavo „porta potty"" vakarėlyje. Tai renginiai, kuriuose moterims influencerėms mokama didelė pinigų suma už tai, kad vyrai išnaudotų jas seksualiai, veiksmai kartais apima ir defekaciją. Internete jau kurį laiką sklinda gandai apie influencerių keliones į Dubajų, kur joms siūlomos nemokamos pramogos mainais į dalyvavimą tokiuose vakarėliuose. Forumuose vartotojai aktyviai diskutuoja apie tai, kad tokiuose vakarėliuose dalyvaujantys žmonės turi pasirašyti konfidencialumo sutartis. Maria Kovalchuk / Socialinių tinklų nuotr. Remiantis „New York Post"" pranešimu garsios influencerės, modeliai ir aktorės už dalyvavimą tokiame vakarėlyje gali gauti iki 100 000 JAV dolerių. Marija į vakarėlį atvyko su dviem vyrais, kurie pagal Ukrainos žiniasklaidą prisistatė kaip modelių agentūros atstovai. Radha Stirling, Dubajaus teisinės pagalbos įmonės „Detained in Dubai"" vadovė, teigė, kad organizatoriai vilioja influenceres į šiuos vakarėlius ir verčia jas dalyvauti seksualiniuose veiksmuose. Ji pabrėžė, kad nors po 2022 metų Jungtinių Arabų Emyratų įstatymai, reglamentuojantys lytinius santykius už santuokos ribų, buvo šiek tiek sušvelninti, kai kurie asmenys vis tiek naudojasi šia situacija. Maria Kovalchuk / Soc. tinklų nuotr. Primename, kad Dubajaus policija pranešė, kad Ukrainos pilietė dėl sunkių sužalojimų šiuo metu gydoma ligoninėje. Kaip teigiama, teisėsaugos institucijos bendradarbiauja su M.Kovalchuk šeima. Kaip praneša „The Mirror"", tyrimas atskleidė, kad „OnlyFans"" modelis patyrė rimtų sužalojimų po kritimo iš didelio aukščio statybvietės. „Dubajaus policija patvirtino, kad Ukrainos pilietė, apie kurią anksčiau pranešta, kad ji dingo, šiuo metu yra ligoninėje, jai suteikiama medicininė pagalba, dalyvaujant jos šeimai. Išsamus tyrimas atskleidė, kad ji patyrė rimtų sužalojimų po to, kai įžengė į uždarą statybvietę ir nukrito iš didelio aukščio"", - sakoma policijos pranešime. Dubajaus policija ir toliau glaudžiai bendradarbiauja su modelio šeima ir atitinkamomis institucijomis, kad suteiktų visą reikiamą pagalbą. Ukrainietė draugams pasakojo, kad kovo 9-ąją buvo pakviesta į vakarėlį viešbutyje, tačiau kovo 11-ąją nespėjusi išskristi iš Dubajaus į Tailandą, ji dingo. 20-metė mergina draugams pasakojo, kad į vakarėlį ėjo su dviem vyrais, kurie yra modelių verslo atstovai. Maria Kovalchuk / Soc. tinklų nuotr.","Dubajuje dingusi „OnlyFans"" modelis Maria Kovalchuk, kuri vėliau buvo surasta su sunkiomis sužalojimais, sukėlė susirūpinimą dėl influencerėms rengiamų vakarėlių, kuriuose jos gali būti išnaudojamos. Tyrimai atskleidė, kad ji nukrito iš didelio aukščio statybvietėje, o policija toliau tiria aplinkybes glaudžiai bendradarbiaudama su jos šeima."
"Visgi, pabandyti tikrai verta. Štai kardiologė Harmony Reynolds sakė, kad ji beveik niekada nevalgo tokio maisto kaip bulvių traškučiai ar pyragaičiai. Gydytoja vietoj jų renkasi sveikus produktus, pavyzdžiui, kukurūzų spragėsius ar vaisius, ir saikingai mėgaujasi ne tokiais sveikais skanėstais, pavyzdžiui, šonine. Tyrimai rodo, kad perdirbtas maistas didina rimtų ligų, pavyzdžiui, širdies ligų, riziką. Nerealu visą laiką stengtis laikytis „tobulos"" dietos, tačiau protingi pokyčiai gali padėti išsaugoti sveiką širdį neatsisakant mėgstamų užkandžių, rašoma „Business Insider"". Niujorko universiteto Langone kardiologė daktarė Harmony Reynolds „TikTok"" vaizdo įraše, skirtame „Everyday Health"", teigė, kad vengia tokių maisto produktų kaip šoninė ir bulvių traškučiai, kad jos širdis būtų sveikesnė. H. Reynolds „Business Insider"" sakė, kad gydytojui gali būti sunku patarti, kaip maitintis, nes mitybos tyrimai dažnai nepateikia aiškių atsakymų, kaip maistas gali paveikti sveikatą. H.Reynolds sakė, kad remdamasi turimais įrodymais ji renkasi vengti tam tikrų maisto produktų ir taiko strategijas, kaip saikingai mėgautis mažiau sveiku maistu. Margarinas ir kokosų aliejus siejami su blogesne širdies sveikata H.Reynolds sakė, kad vengia margarino ir augalinio aliejaus, nes stebėjimo tyrimai rodo, kad jų vartojimas susijęs su didesniu mirtingumu nuo širdies ir kraujagyslių ligų. Kokosų aliejus taip pat kelia susirūpinimą, nes jo sudėtyje yra sočiųjų riebalų, susijusių su širdies sveikatai kylančia rizika. „Išmokau apie tai klausti pacientų, nes man teko matyti daug pacientų, kurių cholesterolio kiekis didėjo, nes jie pradėjo vartoti kokosų aliejaus turinčius maisto produktus"", - sakė H.Reynolds. Sviestas gali būti netgi geresnė alternatyva, jei vartojamas saikingai. Tačiau tyrimai rodo, kad alyvuogių aliejus yra sveikiausias pasirinkimas, todėl jį labiausiai verta rinktis gaminant maistą. Jeigu renkatės kitus riebalus, stenkitės jų naudoti kuo mažiau. Bulvių traškučius valgyti saikingai yra sudėtinga H.Reynolds sakė, kad nevalgo bulvių traškučių ir nelaiko jų namuose, nes per daug lengva vienu ypu sukirsti visą pakuotę. „Aš pažįstu save ir žinau, kad suvalgyti du bulvių traškučius ir atidėti pakelį į šalį, neišeis"", - sakė ji. Gydytoja teigė, kad kukurūzų spragėsiai gali būti sveikesnė alternatyva, arba galima rinktis šviežias daržoves, jei norisi traškaus užkandžio. Šoninę valgo tik kaip ypatingą skanėstą Pasak H.Reynolds, daugybė įrodymų atskleidžia, kad perdirbta mėsa yra susijusi su didesne sunkių ligų, tokių kaip vėžys ir širdies ligos, rizika. „Nežinau, koks kiekis yra saugus"", - sakė ji. Tačiau tai taip pat yra maistas, kurį ji mėgsta ir valgo kelis kartus per metus ypatingomis progomis. „Patarimus teikiantys žmonės taip pat yra žmonės. Pacientai negali tobulai laikytis dietos, - sakė ji. - Svarbu pripažinti, kad būna atvejų, kai norisi pasimėgauti. Manau, kad geriau stengtis valgyti mažiau ir keisti maistą ten, kur galite."" Perdirbtus desertus keiskite juoduoju šokoladu, kad sumažintumėte nesveikų riebalų kiekį H.Reynold sakė, kad paskutinė maisto produktų grupė, kurios ji stengiasi vengti, yra perdirbti desertai, pavyzdžiui, supakuoti sausainiai ir keksiukai, nes juose daug cukraus ir nesveikų riebalų, kurie susiję su pavojais sveikatai, pavyzdžiui, diabetu ir širdies ligomis. Vaisiai, jogurtas, juodasis šokoladas ir riešutai gali būti sveikesni saldumynai. Tačiau vėlgi, norint mėgautis maistu ir sumažinti galimą riziką sveikatai, svarbiausia yra saikingumas ir savimonė.","Kardiologė Harmony Reynolds rekomenduoja vengti perdirbto maisto, kaip bulvių traškučiai ir šoninė, dėl jų žalos sveikatai, o vietoj to rinktis sveikesnes alternatyvas, kaip kukurūzų spragėsiai ir vaisiai, pabrėžiant saikingumo svarbą."
"Po pristatymo Vidaus reikalų ministerijos darbuotojams Čečėnijos vadovo sūnus įteikė Čečėnijos didvyrio medalius aštuoniems „nusipelniusiems darbuotojams"". Be to, buvo paskirtas naujas paties departamento saugumo tyrimų padalinio vadovas - ministro padėjėjas Timūras Musanguzovas. Adamas Kadyrovas yra savo tėvo saugumo departamento vadovas ir Šeicho Mansuro bataliono kuratorius. Jam taip pat suteiktas Čečėnijos didvyrio vardas ir jis įtrauktas į Rusijos rekordų knygą (kaip jauniausias Rusijos Federacijos respublikos vadovo saugumo tarnybos vadovas). Kadyrovas jaunesnysis pradėjo gauti apdovanojimus ir būti skiriamas į aukštas pareigas po to, kai sumušė Korano sudeginimu kaltinamą studentą Nikitą Žuravelį, kuris vėliau buvo nuteistas trejus su puse metų kalėti pataisos kolonijoje. 2024 m. spalio 3 d. Generalinė prokuratūra paskelbė apie naujos baudžiamosios bylos N.Žuraveliui iškėlimą - pagal valstybės išdavystės straipsnį. Stopkadras/Ramzanas Kadyrovas R.Kadyrovo vaikai ir giminaičiai nuolat skiriami į aukštus postus. Kitas Ramzano Kadyrovo sūnus Achmatas pernai užėmė sporto ministro postą. Jo dukra Chadižat 2024 m. vasario mėn. paskirta Čečėnijos vadovo administracijos vadovo pirmąja pavaduotoja. Kita jo duktė Chutmat Kadyrov yra atsakinga už sveikatos apsaugą.","Čečėnijos vadovo sūnus Adamas Kadyrovas įteikė medalius nusipelniusiems darbuotojams ir buvo paskirtas saugumo departamento vadovu, tuo metu jo tėvo šeimos nariai užima aukštus postus valdžioje."
"„Į kompensuojamųjų vaistų sąrašą įtraukiami itin svarbūs vaistai, kurie anksčiau buvo rezerviniame sąraše ir laukė finansavimo. Tai gera žinia tūkstančiams pacientų - nauji efektyvūs vaistai padės suvaldyti ligą, gerinti gyvenimo kokybę"", - pranešime cituojamas Valstybinės ligonių kasos (VLK) Vaistų kompensavimo skyriaus vedėjas Evaldas Stropus. Iš rezervinio vaistų sąrašo į kompensuojamųjų vaistų sąrašą perkelti darolutamidas, olaparibas, pembrolizumabas, abemaciklibas ir trastuzumabo derukstekanas. Šie vaistai padės pacientams, sergantiems krūties, prostatos, gimdos kaklelio ir stemplės bei gastroezofaginės jungties vėžiu. Skelbiama, kad netrukus į kompensuojamųjų vaistų kainyną taip pat bus įtrauktas sacituzumabas govitekanas, skiriamas agresyvesnėms krūties vėžio formoms gydyti, o vaistų gamintojui pasirašius sutartį su VLK - tukatinibas, skiriamas neišoperuojamo arba išplitusio krūties vėžio gydymui. Be to, artimiausiu metu bus pradėtos pirkimo procedūros įsigyti centralizuotai apmokamam vaistui daunorubicinui su citarabinu, skirtam ūminei mieloidinei leukemijai gydyti, praneša SAM ir VLK. Prognozuojama, kad naujiems vaistams nuo vėžio kompensuoti šiemet papildomai bus skirta apie 19 mln. eurų PSDF biudžeto lėšų. VLK duomenimis, iš viso priešnavikiniams vaistams kompensuoti 2024 metais išleista beveik 244 mln. eurų. Tiek valstybės lėšų prireikė 51,6 tūkst. pacientų gydymui. Pranešama, kad onkologiniams vaistams skirta suma per pastaruosius penkerius metus išaugo du kartus","Į kompensuojamųjų vaistų sąrašą įtraukti svarbūs vaistai, anksčiau buvę rezerviniame sąraše, kurie padės gydyti vėžiu sergančius pacientus, o šiam tikslui šiemet bus papildomai skirta apie 19 mln. eurų. Onkologinių vaistų finansavimas pastaraisiais metais ženkliai išaugo, siekdamas beve"
"Dar šio mėnesio pradžioje 15min laidoje PIKENROLAS buvo paviešinta informacija apie Kauno „Žalgirio"" norą tarpsezonio metu sudrebinti rinką, o dabar jau yra aiškus pagrindinis Andrea Trinchieri treniruojamos komandos taikinys. 15min žiniomis, „Žalgiris"" jau pasileido į derybų procesą su proveržio sezoną Eurolygoje žaidžiančiu buvusiu komandos žaidėju Roku Jokubaičiu. Tel Avivo „Maccabi"" atstovaujantis 24-erių metų 193 cm ūgio krepšininkas šį sezoną išaugino rodiklius Eurolygoje. Turnyre Rokas per 25 minutes renka po 12,2 taško (58,3 proc. dvit., 34,5 proc. trit., 88,3 proc. baud.), 3,3 atkovoto ir 1 perimto kamuolio, 4,9 rezultatyvaus perdavimo, 2,7 klaidos ir 15,3 naudingumo balo. R.Jokubaitis įspūdingu žaidimu padėjo laimėti „Maccabi"" ekipai Izraelio taurės titulą, buvo pripažintas finalo ketverto MVP. Tel Avivo „Maccabi"" nuotr./Rokas Jokubaitis 2017-2021 metų sezonuose Kauno klubui atstovavęs atakų organizatorius sugrįžti į Nemuno salą buvo sulaukęs kvietimo ir praėjusią vasarą, o ant stalo gulėjo ir Vitorijos „Baskonia"" pasiūlymas, tačiau galiausiai jis pasirinko mažiau finansiškai patrauklų „Maccabi"" variantą. Iš Mažeikių kilęs Lietuvos rinktinės įžaidėjas su Tel Avivo komanda sudarė trejų metų sutartį pagal formulę „2+1"", tad R.Jokubaitį medžiojančiam „Žalgiriui"" tektų sumokėti nemažą kompensaciją. Kaip teigė 15min šaltiniai, Kauno klubas yra pasiryžęs padaryti ne tik tai, bet ir įteikti R.Jokubaičiui istorinę sutartį, kuri būtų garantuota visiems trims sezonams, o metinis atlygis siektų „šešių nulių zoną"". „Tai bus pasiūlymas, kurio jis negalės atsisakyti"", - 15min sakė vienas šaltinių.","Kauno „Žalgiris"" siekia susigrąžinti buvusį žaidėją Roką Jokubaitį, šiuo metu žaidžiantį Tel Avivo „Maccabi"", ir yra pasiruošęs pasiūlyti jam itin palankią, ilgalaikę sutartį bei sumokėti nemažą kompensaciją."
"Penktadienio vakarą Vilniuje praūžė įspūdingas vakarėlis, pritraukęs ir būrį žinomų veidų. Specialiai renginiui buvo sukurta beveik 500 kv. m dydžio unikali erdvė, kurią stulbinančiai išpuošė vienas ryškiausių šalies dekoro meistrų Mantas Petruškevičius. Kaip rašoma pranešime žiniasklaidai, „Lexus"" pakvietė savo ištikimiausius klientus bei garsius šalies veidus į vakarą, skirtą pristatyti naujausių modelių gamą. Vos įžengus, svečius pasitiko gyvos arfos melodijos, atliekamos arfininkės Aistės Baliunytės, kurios kūrė iškalbingą įžangą į vakaro nuotaiką. Prabangų renginį vedė Audrius Giržadas. Prie ekspozicijos automobilių netrūko ir žinomų veidų. Čia galima buvo sutikti lenktynininką Benediktą Vanagą, dizaineres Agnę Kuzmickaitę bei Dianą Vapsvę, drabužių kūrėją Vidmantę Martikonytę su širdies draugu, verslininką Tadą Bruzgulį, nuomonės formuotojas Vaidą Gudo bei Marią Randers, kuri atvyko su tėčiu Sorenu, fotografą Gediminą Žilinską su drauge, deimantų ekspertę Almą Latvytę, žurnalistą Edvardą Žičkų, verslininką Danielių Bunkų, renginių organizatorių Saugirdą Vaitulionį, visuomenininkę Nijolę Jagelavičienę bei kitus. Fotogalerija: Pasak į renginį atvykusios nuomonės formuotojos Marijos Randers, tikroji automobilio prabanga - tai jausmas, kai įlipi ir jauti, kad viskas sukurta būtent tau. „Ne garsiai, o tyliai. Ne rodyti, o jausti"", - paklausta, kas yra jai automobilio prabanga, atsakė žinoma moteris. Renginio akimirka Komunikacijos ekspertas bei renginių organizatorius Saugirdas Vaitulionis renginyje pasakojo apie savo automobilį - favoritą. „Jau metus mūsų šeimos automobilis - būtent Lexus RX. Esu absoliutus Lexus fanas ir man tai yra tas automobilis, kuriame jaučiuosi itin gerai. Aš juokiuosi, kad ši mašina plaukia kaip kruizinis laivas - tyliai ir itin stabiliai. Prabanga yra ne blizgučiai, o komfortas ir patogumas. Esu iš tų, kurie nemėgsta mažų automobilių, man mašina turi būti erdvi ir aukšta, nes tik tokiose jaučiuosi saugiai"", - pranešime spaudai sako S.Vaitulionis. Renginio akimirka „Aukštos klasės automobilis - tai ne tik linijos ar medžiagos. Tai jausmas, kad esi kažkur tarp meno kūrinio ir technologinio stebuklo"", - pažymėjo vakaro vizualinę atmosferą kūręs ir daugybės komplimentų dėl dekoro sulaukęs Mantas Petruškevičius. Ne mažiau nei automobiliai žavėjo ir visos vakaro detalės, kurioms buvo skirtas išskirtinis dėmesys. Specialiai šiam renginiui šefas Gediminas Albrichtas sukūrė fusion virtuvės meniu, įkvėptą japonų kultūros skonių, estetikos ir sezoniškumo principų.","Vilniuje surengtas prabangus vakarėlis, kurį organizavo „Lexus“, priviliojo žinomus veidus ir supažindino su naujausių modelių gama išskirtinėje erdvėje, kurioje jautėsi prabangus dekoro meistro Manto Petruškevičiaus ir gyvos muzikos prisilietimas. Renginį, kuriame buvo pristatytas japonų kultūros įkvėptas meniu ir demonstruotas automobilių prabangos pojūtis, vedė Audrius Giržadas."
"Jau pirmojo kėlinio viduryje įvartį pelnė Simas Ignatavičius (06:39), o kėlinio pabaigoje taiklų metimą pridėjo ir Dominykas Jukna (16:53), po Mato Avsejenko ir Dovydo Šulinsko perdavimų. Lietuviai pirmajame kėlinyje buvo priekyje 2:1, tačiau antrame praleido du įvarčius - vieną iš jų daugumoje - ir rezultatas persvėrė prancūzų naudai. Trečiajame kėlinyje lietuviai demonstravo iniciatyvą, tačiau nepavyko išnaudoti gerų progų. Varžovų vartininkas atrėmė 31 iš 33 smūgių, o Lietuvos vartininkas Naglis Vaišvila atrėmė 18 iš 21 metimo. Vyriausiasis treneris Mario Durocher po rungtynių teigė: „Tai buvo atkaklios rungtynės. Pirmas kėlinys buvo labai geras, turėjome persvarą, bet antras kėlinys mus „nubaudė"". Turėjome tik keturis metimus - to neužtenka. Pakeičiau forecheck’ą, ir tai, ko gero, buvo klaida - norėjau daugiau spaudimo, bet neveikė. Trečiame kėlinyje kovojome iki galo, turėjome progų, bet jų neišnaudojome. Buvo tikrai geras ledo ritulys iš abiejų komandų pusės. Tokiose rungtynėse mažos klaidos viską lemia. Norint laimėti čempionatus, pirmiausia reikia galvoti apie gynybą, tada ateis ir įvarčiai."" Rinktinės kapitonas Simas Ignatavičius pridėjo: „Pirmą kėlinį pradėjome tikrai stipriai, žaidėme pagal trenerio nurodymus ir po pirmo kėlinio rezultatas buvo 2:1. Antrame kėlinyje šiek tiek atsipalaidavome, manėme, kad bus lengviau, bet klydome. Trečiame kėlinyje dominavome, bet tiesiog pritrūko laiko. Prancūzai - agresyvūs, pasikėlę, bet įveikiami. Turime daug jaunų žaidėjų, kuriems tai pirmas kartas rinktinėje - trūko pasitikėjimo, jautėsi jaudulys. Bet rytoj bus geriau - būsime pasiruošę."" Artimiausias išbandymas - balandžio 14 d. rungtynės su Pietų Korėjos rinktine.","Lietuvos ledo ritulio rinktinė po įtemptos kovos pralaimėjo Prancūzijai 2:3, nors pirmame kėlinyje pirmavo. Treneris ir kapitonas pabrėžė antrame kėlinyje padarytas klaidas ir nepakankamą gynybą, tačiau tikisi geresnio pasirodymo kitose rungtynėse su Pietų Korėja."
"Kaip teigia Susisiekimo ministerijos Vandens ir geležinkelių transporto departamento direktorius Andrius Šniuolis, 2007-2013 metų Europos Sąjungos (ES) biudžete geležinkelių modernizavimui tenka nemažas dėmesys: jam skirta apie 1,8 mlrd. litų. „Panaudojant ES investicijas vykdoma apie 30 projektų: modernizuojami ir tiesiami aplinkkeliai, plėtojamas Klaipėdos geležinkelių mazgas, vykdomas itin svarbus Lietuvai „Rail Baltica"" projektas"", - pasakoja jis. Lėšos šiems projektams skirtos iš ES sanglaudos bei Europos regioninės plėtros fondų, TEN-T programos. Saugi ir aplinkai draugiška transporto priemonė Pasak A. Šniuolio, geležinkeliai yra viena pigiausių, mažiausiai aplinką teršiančių ir saugiausių transporto priemonių. Juos modernizuojant sutaupomas ir keleivių, ir krovinius gabenančių įmonių laikas, prisidedama prie švarios gamtos saugojimo. Prie šių tikslų prisidės ir 2015-aisiais visu pajėgumu pradėsiantis veikti Lietuvos geležinkelių valdymo centras. Modernia technologija aprūpintas centras leis koordinuoti visos šalies traukinius, peržiūrėti grafikus, planuoti apkrovas, laiku perspėti keleivius apie galimus vėlavimus. Šio centro įrengimas padės kuo efektyviau išnaudoti esamus geležinkelius ir paskirstyti srautus. Taigi bus galima padidinti traukinių greitį bei sumažinti taršą. Išplėtota, moderni geležinkelių struktūra reiškia ir kuriamas naujas darbo vietas, o geresnės susisiekimo sąlygos leis gyventojams dirbti toliau nuo namų. Visa tai prisideda prie ilgalaikio ir stabilaus ekonomikos augimo. Ambicingoji „Rail Baltica"" Ypatingoje padėtyje, kryžkelėje tarp Rytų ir Vakarų esanti Lietuva siekia kuo efektyviau išnaudoti turimą infrastruktūrą ir įsitvirtinti kaip logistikos mazgas per Europą keliaujantiems kroviniams. Tam iki šiol trukdo techninės mūsų geležinkelių ypatybės - Lietuvoje, kaip ir visoje buvusioje Sovietų Sąjungoje, naudojami platesni bėgiai nei Vakarų Europoje. Šią situaciją užsimota keisti ambicingu „Rail Baltica"" projektu - geležinkeliais sujungiant Baltijos šalis, Lenkiją ir Suomiją. Kaip pasakoja „Rail Baltica"" projekto direkcijos atstovas Saulius Poškus, ši jungtis Lietuvai turėtų tapti efektyvia, tausojančia aplinką transporto rūšimi kroviniams ir keleiviams gabenti, svarbia ne tik ekonomiškai, bet ir geopolitiškai, mat dabar dar nesame pilnavertė europietiškosios transporto sistemos dalis. „Kol kas su Vakarų Europa turime tik 21 kilometro jungtį nuo Lenkijos sienos iki Šeštokų, o dabar siekiame europinę vėžę nutiesti iki Kauno. Vežė tiesiama palei jau esančią, taip išvengiant daugybės galimų problemų dėl žemės nusavinimo. Ką tai reiškia? Tai, kad kuriame intermodalinį terminalą, kurio ilgis siektų virš 100 kilometrų "", - pasakoja S. Poškus. Pasak jo, palei tokias „dvigubas"" vėžes kuriasi ir kursis ne vienas terminalas, logistikos centrai, norintys išnaudoti eksporto į Rytus ir Vakarus potencialą. „Mockavoje kursis privatus terminalas, Šeštokuose - Lietuvos geležinkelių terminalas, jį dar planuojama plėsti. Marijampolėje planuojama vystyti laisvąją ekonominę zoną. Palemone jau statomas Viešojo logistikos centro intermodalinis terminalas. Taip bus sudaryta galimybė vystyti Lietuvos regionus, sukurti naujas darbo vietas. Daug įmonių suinteresuotos turėti europinę vėžę"", - vardina vienas iš projekto atstovų. Be visų šių darbų nuo Kauno iki Latvijos sienos probleminėse vietose, taip vadinamuose „butelio kakliukuose"", rekonstruojamas ir senasis geležinkelis. Atliekami parengiamieji darbai atskiros europinės vėžės tiesimui iki Latvijos sienos. Naujosios europinės vežės statybos nuo Lenkijos iki Kauno kainuos apie 1,5 mlrd. litų. Iš šių lėšų daugiau nei pusė skirta iš ES paramos. „Be Europos Sąjungos pinigų šis projektas negalėtų būti įgyvendintas. Tai išties ypatingai didelio masto projektas, kurio negalėtume įvykdyti savo lėšomis"", - sako S. Poškus.","2007-2013 metų ES biudžete Lietuvai skirta 1,8 mlrd. litų geležinkelių modernizavimui, įgyvendinant apie 30 projektų, tarp jų ir strateginį „Rail Baltica“, siekiant sujungti Baltijos šalis su Vakarų Europa. Šie projektai skatina saugesnį, mažiau taršų transportą, gerina logistikos sąlygas"
"R.Vaikšnoras sako, kad JAV karinę techniką tikimasi ištraukti per savaitgalį, atvyko ir JAV narai Skirmantas Lisauskas/ BNS nuotr./Pabradėje dingusių keturių JAV karių gelbėjimo operacija Iš pelkės Pabradės poligone vaduojant nuskendusią Jungtinių Valstijų karinę mašiną, tikimasi, jog pavyks tai padaryti per savaitgalį, nustatyti jos kontūrai, sako kariuomenės vadas Raimundas Vaikšnoras. „Mes tikimės. Ką tik sugrįžau iš tos vietos, vyksta pasiruošimo darbai. Taip, mes beveik visą šitą laiką, visas keturias dienas, tikėjomės, kad mums pavyks tiek pirmą, tiek antrą, tiek trečią, tačiau gamta daro savo. Pati vieta yra labai sudėtinga"", - LRT laidai „Dienos tema"" penktadienį sakė R.Vaikšnoras, paklaustas ar realu per šeštadienį ir sekmadienį ištraukti karinę mašiną. „Buvo pasitelkti echolotai, kad būtų nustatyta vieta. Kontūrai daugiau mažiau yra matomi, tačiau vis tiek yra daug dumblo, purvo. Tai iš tiesų gali daryti įtaką pačiai ištraukimo operacijai. Atvykę narai pasiruoš vietą. Tikimės paties geriausio"", - kalbėjo kariuomenės vadas. Pasak jo, pasitelkti Lietuvos sausumos pajėgų inžinieriai, narai, privačių įmonių narai, Vandenų direkcijos specialistai, taip pat jau atvyko ir JAV narai. BNS rašė, kad vikšrinė gelbėjimo mašina M88 „Hercules"" su keturiais amerikiečių kariais per pratybas Pabradės poligone Švenčionių rajone dingo antradienį. Trečiadienį nustatyta įvykio vieta - maždaug penkių metrų gylyje pelkėtoje vietovėje aptikta minėta technika. Kol kas neaišku, ar joje yra dingę kariai. Šiuo metu gelbėtojai bando ištraukti šarvuotį į sausumą. Penktadienio vakarą kariuomenė pranešė, jog buvo nustatyta tiksli karinės mašinos vieta. Didelio masto gelbėjimo operacijoje dalyvauja Lietuvos ir JAV kariuomenė, šalies institucijos. Į pagalbą atvyksta ir keliasdešimt Lenkijos karių su įranga. Kaip LRT televizijai sakė kariuomenės atstovas Kęstutis Pilipavičius, esant tokioms sąlygoms narai galėtų dirbti ir nakties metu - tai priklausys nuo to, kiek bus pasistūmėta su purvo ir dumblo šalinimu. Kariuomenės vado teigimu, įvykio vietoje darbus apsunkina vis dar besirenkantis vanduo, tačiau tam sustabdyti pasitelkta galinga žemsiurbė. „(Vanduo - BNS) tebesirenka, bet dabar jau pradedame izoliuoti, yra smėlio maišai, barjeras padaromas. Atvyko galingiausia Lietuvoje žemsiurbė, dabar vyksta pasiruošimo darbai, kad šiek tiek nusistovėtų vanduo, būtų išvyniotos visos žarnos ir vamzdžiai"", - teigė R.Vaikšnoras. „Tikiuosi, esu sukryžiavęs pirštus, kad kai tik bus pasiruošimo darbai pabaigti, iškart pradėsime darbus"", - pridūrė jis. Kariuomenės vadas teigė negalintis atskleisti daugiau detalių apie patį įvykį, vykdomas tarnybinis ir ikiteisminis tyrimas. Pagrindine versija šiuo metu laikomas nelaimingas atsitikimas. „Mes taip manom, kad įvyko nelaimingas atsitikimas, greičiausiai paklydo, neįvertino situacijos"", - sakė R.Vaikšnoras. Anot jo, kelias, kuriuo vyko JAV kariai, iš tiesų buvo aukšta dujų slėgio trasa, kuri atrodė kaip „proskyna, linija"" ir galėjo juos suklaidinti.","Pabradės poligone vykdoma operacija, siekiant ištraukti pelkėje nuskendusią JAV karinę mašiną su keturiais kariškiais; dalyvauja Lietuvos, JAV ir Lenkijos kariuomenės bei specialistai, tikimasi, kad ištraukimas bus baigtas per savaitgalį."
"Ir pats savo kelią pradėjo nuo karaoke vakarėlių Justinas yra sudalyvavęs daugybėje žinomų televizijos projektų - nuo „Dangaus"" ar „Didžiojo šou burbulo"" iki „Chorų karų"". O projekte „LT Karaoke"" jis užėmė sau mažiau įprastą vietą - ne pats pasirodė, o vertino kitus. „Komisijos nariu būti smagu, nes kritikuoti yra lengviau. Tačiau, mano požiūriu, komisija turi būti teisinga - jie negali sakyti jokio melo. Pavyzdžiui, jei mato, kad Lapatinskas prastai pasiruošė „Eurovizijai"", turi taip ir pasakyti"", - sako jis. D.Kudriavcev/Fotodiena nuotr./Justinas Lapatinskas Anot Justino, iškart aišku, kas į savo pasirodymą įdėjo daug meilės, o kas pažiūrėjo į tai atlaidžiau. Tačiau vertinti karaoke atlikėjus dažnai yra lengviau, kadangi čia svarbiausios ne natos, o emocijos. „Žmonės į karaoke eina ne pasiklausyti, o patys pasilinksminti. Būna, kad į natas jie ir nepataiko, tačiau nieko tokio! Karoke garantuoja užtikrintą, smagų vakarą. Gal su kažkuo pasijuoksi, gal kažkam paplosi. Karaoke - tarsi žaidimas"", - sako jis. J.Lapatinskas ne tik pripažįsta ir pats savo karjerą pradėjęs nuo karaoke, bet dar ir tikina, kad tą daryti turėtų kiekvienas save gerbiantis atlikėjas. „Druskininkuose nebuvo daug karaoke barų, todėl, kai persikėliau mokytis į Vilnių, kone kiekvieną savaitę eidavau į barą dainuoti karaoke. Iš pradžių eidavau vienas, o vėliau mūsų susirinkdavo net 30-40! Būtent tai padeda atlikėjui atsikratyti scenos baimės. Jei nori būti scenoje, tai yra labai svarbu"", - prideda jis. Teodoro Biliūno / BNS nuotr./Justinas Lapatinskas su žmona Migle Visur ieško gimtųjų Druskininkų Justinas - pats tikriausias dzūkas, kilęs iš Druskininkų. Anot žinomo dainininko, tai - ne tik pačių dainingiausių žmonių kraštas, bet dar ir pačių geriausių. „Lyginant su kitais regionais, mes, dzūkai, tarsi spintoje auginti - paprasti, nemokame meluoti, nieko neapgaudinėjame, nenorime išsišokti, galvojame, kaip daryti, kad mūsų šeimai būtų geriau. O štai balsingiausi esame todėl, kad pasiklydę miškuose dainuojame - tai padeda vieniems kitus atrasti. Tokios štai sunkios dzūkiškos sąlygos"", - juokiasi jis. Didžiausias Dzūkijos pasididžiavimas, anot Justino, yra ne tam tikros konkrečios vietos, bet jausmai ir žmonės. „Pirmiausiai tai - Čiurlionio miestas. Man nuostabu, kad jis vaikščiojo tomis gatvėmis. Taip pat ir Mikas Suraučius. Druskininkai man pirmiausiai yra žmonės, miškai, gilūs apmąstymai, pasivaikščiojimai. Tiesą sakant, Druskininkų ieškau visur - net ir Palangoje, žiūrėdamas į pušis. Kai atvykdavau į Druskininkus pavargęs, susikūprinęs, močiutė man sakydavo pakelti galvą ir pažiūrėti į pušų viršūnes - iškart dingdavo visi rūpesčiai. Man tai - namų jausmas"", - sako jis. Būtent Druskininkuose Justinas pradėjo ir savo muzikinį kelią. Tiesa, buvo viena problema - iš pradžių jis visiškai neintonavo. D.Kudriavcev/Fotodiena nuotr./Justinas Lapatinskas „Manau, kad jei kažką gyvenime darai, turi daryti pilna koja. Todėl, vos atsikėlęs žinodavau, ką turiu išmokti - jei to nepadarydavau, grauždavo sąžinė. Pastebėjusi tokį didelį mano norą dainuoti, viena mokytoja su manimi labai daug dirbo - mes visko išmokome kartu. Todėl dabar ir pats jaučiu pareigą padėti. Žinau, kad jei yra noro, vadinasi, viskas įmanoma. Tokiems žmonėms jaučiuosi galintis net ir dūšią atiduoti. O jei kas nesistengia - ačiū, aš irgi turiu, ką veikti"", - šypsosi jis. Po „Dangaus"" pasikeitė viskas, tik pats Justinas pripažįsta to nesupratęs Vėliau Justino gyvenime sekė daugybė televizinių muzikinių projektų, kuriuose jis kaupė patirtį. Anot jo, tai - labai svarbu, nes, kol esi jaunas, klausai tik kitų. O įgavęs patirties, savo idėjomis - kaip šių metų „Auksiniuose svogūnuose"", kuriuose J.Lapatinskas įkūnijo skrydžiui į Marsą pasiruošusį Remigijų Žemaitaitį - jau gali dalintis ir pats. „Anksčiau net ir dainuodamas karoke aš labai drebėdavau, tačiau dabar viskas pasikeitė. Patirtis kitaip ir neatsiranda - tik per dalyvavimą. Juk ir pats savimi negali pasitikėti be patirties. Tas, kuris kaupia patirtį, tą darys ilgai, tačiau jo sėkmė visada bus pelnyta"", - įsitikinęs jis. Bene geriausia patirtimi Justinui tapo ir realybės šou „Dangus"", į kurį jis pateko vos baigęs mokyklą. U.Urmulevičiūtės nuotr./Justinas Lapatinskas „Atsimenu, kaip per seną televizorių žiūrėdavau „Dangų"", ir kaip pats norėdavau ten save išbandyti. Labiausiai mane skatino vidinis noras dainuoti ir tai, kad scena yra mano vieta. Tikrai nemaniau, kad ten bus labai lengva, ar kad užsidirbsiu daug pinigų. Tiesą sakant, gal net būtų buvę geriau, jei tada, būdamas jaunas, būčiau pasirinkęs paprastą darbą. Atlikėjo gyvenimas yra kupinas įvairiausių iššūkių, streso. Bet, deja, jau viskas - pasirinkau"", - sako J.Lapatinskas. Tapęs šio projekto nugalėtoju, J.Lapatinskas džiaugiasi spėjęs įšokti į paskutinį traukinį prieš socialinių tinklų populiarumo erą. Tiesa, jis taip pat pripažįsta ir tai, kad anuomet savo populiarumo nemokėjo tinkamai išnaudoti. „Kadangi buvau labai jaunas, nesupratau, kas vyksta - ištaškiau populiarumą, padariau klaidų. Tačiau man buvo tik 19 metų! Galėjau iškart kepti albumus ar daryti turus, tačiau ne tas galvoje buvo. Po pergalės projekte viskas buvo kitaip, bet tik aš vienas to nesupratau - man viskas buvo taip pat"", - pripažįsta dainininkas. V.Černiausko nuotr./Justinas Lapatinskas O štai susirgti žvaigždžių liga Justinui niekuomet neleido griežta mama: „Jei grįžai į Druskininkus, vadinasi, palieki visas žvaigždes. Atsimenu, grįžęs po „Dangaus"", susitikau su draugais pasėdėti. O tuomet gavau mamos žinutę, kad 21.30 val. turiu grįžti namo arba duris bus užrakintos (šypsosi). Manau, kad mama padėjo man išlikti arčiau žemės."" Kuo Justinas gyvena šiandien? Kasdienybė su menišku žmogumi, anot dainininko, nėra lengva. Priešingai - tai kelia nemažai iššūkių. „Su ne vienu atlikėju esu kalbėjęs - po koncerto grįžti euforijoje, bet tada yra namai, ir juose reikia tvarkyti, pavyzdžiui, indaplovę. Tai - tamsioji pusė, kurios visi, dirbantys įprastus darbus, nesupras. Bet ir nereikia, kad suprastų. Anksčiau labai to norėjau, dėl to plėšiausi. Bet dabar suvokiu, kad ir pats nežinau, ką reiškia darbas ofise"", - mintimis dalijasi jis. Justinas pasakoja, kad taip, kaip jo žmona laukia savaitgalio, jis pats dažniausiai svajoja apie pirmadienį. Tai - jo ramybės diena. Tuo tarpu nuo ketvirtadienio gyvenimas užverda - prasideda koncertai, o jų palydovas neretai tampa ir stresas. S.Čirbos nuotr./Justinas Lapatinskas Todėl laisvalaikiu Justinas dažniausiai save atranda veiklose, kurios nė kiek nesusietos su muzika. „Medituoju meistraudamas, besitvarkydamas, vaikščiodamas ar sportuodamas su žmona. O kadangi jau šilčiau, tikrai norėsiu kažką nuveikti ir su medžiu"", - pokalbį baigia jis. „LT Karaoke"" - sekmadieniais, 19.30 val. per TV3.","Justinas Lapatinskas pradėjo savo muzikinę karjerą nuo karaoke vakarėlių ir dalyvavo daugybėje televizijos projektų. Jis teigia, kad karaoke padeda atsikratyti scenos baimės ir tai turėtų išbandyti kiekvienas atlikėjas. Justiną įkvėpia jo dzūkiškos kilmės vertybės, o savo populiarumo pradžioje jis padarė klaidų, tačiau"
"Latvių animacinis filmas „Potvynis"" neseniai laimėjo „Oskaro"" apdovanojimą. „Oskaro"" apdovanojimas yra garsus kino apdovanojimas. Jį Amerikos kino akademija skiria • geriausiems filmams, • geriausiems aktoriams, • kitiems kino kūrėjams. Filmas „Potvynis"" šiuo metu rodomas visuose kino teatruose. Jame pasakojama apie juodą katiną, kuris po didelio potvynio valtyje keliauja kartu su kitais gyvūnais. Iš pradžių katinas visų bijo, bet vėliau išmoksta pasitikėti ir susidraugauti. Po šio filmo pasirodymo kai kuriose šalyse žmonės pradėjo dažniau imti juodus katinus iš gyvūnų prieglaudų. Lenkijos ir Brazilijos gyvūnų prieglaudos sako, kad žmonės labiau domisi juodais katinais. Lietuvoje didelio pokyčio nepastebėta. Gyvūnų prieglaudos „Katino svajonė"" ir „SOS gyvūnai"" sako, kad žmonės vis dar dažniau renkasi margus arba šviesius katinus. Juodi katinai prieglaudose lieka ilgiau. Vis dėlto prieglauda „Lesė"" džiaugiasi, kad pas juos visi juodi katinai jau rado namus. Latvijoje juodi katinai vis dar nėra labai populiarūs. Kai kurios Latvijos gyvūnų prieglaudos dar ieško namų tokiems gyvūnams. Gyvūnų globėjai tikisi, kad animacinis filmas „Potvynis"" paskatins žmones labiau mylėti juodus katinus. Bet jie prašo katiną ar šunį iš prieglaudų imti tik tada, jei tikrai norite juo rūpintis. Anksčiau po kitų filmų apie šunis daug žmonių paimdavo šunis, bet vėliau jų atsisakydavo.","Latvių animacinis filmas „Potvynis"", pasakojantis apie juodą katiną ir jo nuotykius po potvynio, laimėjo „Oskaro"" apdovanojimą ir paskatino kai kuriose šalyse didesnį susidomėjimą juodais katinais iš gyvūnų prieglaudų, nors Lietuvoje šis pokytis nėra ryškus."
"„Etnografiniai artefaktai pasakoja ne tik apie buitį ar amatus, bet ir apie vertybes, pasaulėvaizdį, kas mums buvo svarbu, kas šventa, kas gražu. Mūsų pareiga - ne tik saugoti šiuos artefaktus, bet ir leisti žmonėms juos pamatyti, išgirsti jų pasakojimus. Tik taip paveldas tampa gyvas ir aktualus šiandien"", - sako Istorijų namų vadovė Simona Širvydaitė-Šliupienė. Anot jos, atverta Etnografijos saugykla nėra vien eksponatų rinkinys - tai kvietimas keliauti po lietuvių tapatybę formavusius kultūrinius klodus. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Saugoti, kad būtų atsiminta Įvairūs senoviniai daiktai Lietuvos kaimuose pradėti rinkti jau XIX a. pradžioje. Rinkimas gerokai suaktyvėjo tautinio atgimimo metu XX a. pradžioje. Prie to labai prisidėjo Lietuvių mokslo draugija ir jos pirmininkas Jonas Basanavičius. Nemaža dalis draugijos surinktų daiktų dabar saugoma Lietuvos nacionalinio muziejaus archyvuose ir saugyklose. Štai ką apie Etnografijos saugyklos lobius pasakoja Istorijų namų edukatorė dr. Audronė Daraškevičienė: „Įdomu, kad skirtingus Lietuvos regionus reprezentuoja kolekcijos, pasižyminčios gana skirtingais bruožais. Pavyzdžiui, verpstės daugiausia yra iš Aukštaitijos ir Dzūkijos, prie ratelio tvirtinamos prieverpstės - iš Žemaitijos ir Suvalkijos. Taip yra dėl to, kad, pradėjus rinkti senojo kaimo ženklus, Žemaitijoje archajiškųjų verpsčių jau beveik neaptikta - čia jas jau buvo pakeitusi kur kas modernesnė per Mažąją Lietuvą atkeliavusi technologija - ratelis. Tuo tarpu Dzūkijoje ir Aukštaitijoje verpstės naudotos iki pat XX a. pradžios, tad nenuostabu, jog jų daugiausia surinkta būtent šiuose regionuose."" S.Samsono / Lietuvos nacionalinio muziejaus nuotr. /Lietuvos nacionalinio muziejaus Istorijų namų Etnografijos saugykla Žvalgantis Etnografijos saugykloje akį traukia skirtingi skrynių ar spintų marginimai. Anot edukatorės, tai taip pat susiję su regionais, iš kurių atkeliavę daiktai. Vakariniuose regionuose daugiau tamsesnių, santūresnių, šiaurietišką gamtą atspindinčių spalvų, o rytiniuose - spalvos ryškesnės, raštai margesni. Matyt, kad vakarų ir šiaurės Lietuvai didesnę įtaką bus turėjusi šiaurietiška estetika, o pietrytinei - pietrytinių kaimynų skonis. Saugykla įdomi ne tik tuo, kad čia atsispindi skirtingų regionų savitumai. Senojo kaimo artefaktų rinkimas buvo susijęs ir su noru užfiksuoti bepradedantį nykti archajišką gyvenimo būdą ir su juo susijusią pasaulėžiūrą, senąsias technologijas. „Prasidėjus fabrikinei gamybai, rankų darbo daiktai ir gebėjimas juos pasigaminti pradėjo nykti. Per visą XX amžių dirbę etnografinės medžiagos rinkėjai spėjo užfiksuoti kitokį gyvenimo būdą, kuriame viską daraisi pats, o ne perki masinės gamybos daiktus. Šioje saugykloje galima susipažinti su tokiu gyvenimo modeliu ir jam būdingomis vertybėmis. Tad čia tikrai daug įdomaus ras puoselėjantys tokias vertybes kaip tvarumas, originalumas ar autentiškumas"", - pasakoja A.Daraškevičienė. S.Samsono / Lietuvos nacionalinio muziejaus nuotr. /Lietuvos nacionalinio muziejaus Istorijų namų Etnografijos saugykla Meilės dovanos ir darbo svarba Vaikštant po saugyklą, galima atkreipti dėmesį, kad už kiekvieno daikto slepiasi žmogaus gyvenimas - jo patirtys, jausmai, svajonės, siekiai. Pavyzdžiui, kiek daug istorijų gali papasakoti ta pati verpstė, aplink kurią sukosi anuometinės kaimo moters gyvenimas. Istorijų namų Etnografijos saugykloje galima rasti ir mažos mergaitės verpstę. Anot edukatorės A.Daraškevičienės, tokie eksponatai liudija apie ankstyvą vaikų įtraukimą į namų ūkio darbus, tradicinius amatus. „Mergaičių nereikėdavo versti verpti. Jos noriai imdavosi šio užsiėmimo, nes matė, kad tuo užsiima visos suaugusios moterys ir kad šis užsiėmimas yra labai gerbiamas. Atkreipkime dėmesį, kad tradicinei kultūrai būdinguose pasakojimuose verpia ne tik moterys, bet ir deivės: lietuvių mitologijoje - deivė Laima, antikinėje graikų mitologijoje - moiros. Ir verpia ne bet ką - o žmogaus likimo siūlą! Tad verpimas - iki dievų pasaulio pakylėtas, žmogaus likimo dramos klausimus aprėpiantis darbas"", - dalijasi A.Daraškevičienė. Anot pašnekovės, verpstės pasakoja ne tik apie kasdienius žmonių darbus. Jose užkoduotos ir meilės istorijos. „Nors dabartiniam žmogui gali pasirodyti keista, bet anuomet darbo įrankis verpstė buvo įprasta meilės dovana: vaikinas dovanodavo verpstę merginai kaip meilės ir palankumo ženklą. Įdomu, kad kai kurios merginos jų turėdavo ir po keletą. Tačiau yra užfiksuota ir tokių istorijų - mergina viešai sudaužo verpstę, nes dovanotojas vedė kitą"", - kalba edukatorė. S.Samsono / Lietuvos nacionalinio muziejaus nuotr. /Lietuvos nacionalinio muziejaus Istorijų namų Etnografijos saugykla. Verpstės. Verpsčių ekspozicijoje daugybė. Kiekviena jų unikali, raižyta vis kitokiais raštais. Tačiau kai kurie simboliai - archetipiniai, perteikiantys mitinį supančio pasaulio vaizdą. Pavyzdžiui, verpsčių ornamentikoje dažnai pasitaikantys paukščiai - dangaus pasiuntiniai, saulė - šviesos ir gyvybės simbolis, gyvybės medis - pasaulio ašies ženklas. Kartkartėmis verpstėse pasirodo ir bažnyčios vaizdas. Nenuostabu, juk verpstė galėjo būti padovanota kaip užuomina apie santuoką. Ekspozicijoje esančios kraičio skrynios pasakoja apie vedyboms besiruošiančios merginos rūpesčius. „Kraičio skrynioje turėjo tilpti daugybė dovanų, kurias nuotaka išdalindavo vyro šeimos nariams, giminaičiams. Didelė ir sunki skrynia - merginos darbštumo įrodymas. Tad kai kada į skrynios dugną būdavo įdedama keletas akmenų, kad šioji pasirodytų sunkesnė"", - šypsosi A.Daraškevičienė. Apsaugos nuo piktųjų dvasių Etnografijos saugykloje sukaupta daug įvairių tradicinės architektūros detalių: nuo langų rėmų su puošybiniais elementais iki trobesio pamatinio vainiko kampo su iškirstu namus apsaugoti turinčiu kryželiu. Žalčių ar kitokiais ornamentais puošti langai taip pat turėjo ne tik estetinę funkciją. Žmonės tikėjo, kad langą puošiantys simboliai saugo namus nuo piktųjų dvasių ir nelaimių. Panašiai ir kiti pastatų dekoro elementai turėjo ne tik puošybinę, bet ir apsauginę prasmę. Anot A. Daraškevičienės, tokį tikėjimą galėjo nulemti ir tai, kad anuomet (kalbame net ir apie ne itin senus laikus - XX a. pradžią) žmogus neturėjo didelės dalies apsaugos priemonių, kuriomis nuo ligų, nederliaus ir panašių nelaimių ginamės mes. S.Samsono / Lietuvos nacionalinio muziejaus nuotr. /Lietuvos nacionalinio muziejaus Istorijų namų Etnografijos saugykla „Tuo metu vaikų mirtingumas buvo tikrai didelis. Kitaip tariant, netekti vaiko buvo kur kas labiau įprasta negu dabar, nors ne mažiau skaudu. Šiandien didžioji dalis žmonių nebesijaudina dėl krušos, perkūnijos ar sausros, nes daugeliui tai nebesisieja su kažkokiais nepritekliais. O anuometiniam žmogui tai buvo grėsmės, galinčios sukelti badą. Tad maginės apsaugos nuo stichijų ir piktųjų dvasių paieška žvelgiant iš tų žmonių perspektyvos atrodo tikrai suprantama"", - dalijasi A.Daraškevičienė. Suprantamas ir krikštasuolės - šventojo namų kampo - įrengimas. „Tai - pats gražiausias namų kampas, jame sodinami garbingiausi svečiai, kabo šventi paveikslai ir rankšluostinė, saugomos šventenybės. Vilniaus krašte užfiksuota, kad dar XX a. pradžioje šiame kampe dar buvo paliekama maisto vėlėms. Galima sakyti, kad krikštasuolė - mūsų kraštams būdingas namų altorius. Tai labai graži tradicija, apie kurios atgaivinimą verta pagalvoti"", - dalijasi Audronė. Šiaudiniai sodai ir drevės Lietuvos nacionalinio muziejaus Etnografijos saugykloje gausu ir XVIII a.-XX a. pr. kaimo amatus atspindinčių artefaktų: nuo žvejybos įrankių iki bitininkystės inventoriaus. Galima pamatyti netgi patį seniausią bitininkavimo būdą - drevinę bitininkystę - iliustruojančių eksponatų. O kartu galima išgirsti, kad ir anais laikais būta nesąžiningo elgesio bei su tuo susijusių kivirčų. „Drevę turi miške, užsidedi ženklą, kad ji tavo, bet ateina kas nors kitas ir užsideda savo ženklą… Dėl tokių ginčų ne kartą buvo prieita ir iki teismo: tiek medus, tiek vaškas - didelis turtas"", - medžiu kvepiančioje ekspozicijos dalyje pasakoja A.Daraškevičienė. Akis traukia ir įspūdinga šiaudinių sodų kolekcija. Ši tradicija 2023 m. įrašyta į UNESCO Reprezentatyvųjį žmonijos nematerialaus kultūros paveldo sąrašą. Seniausias Lietuvos nacionalinio muziejaus Etnografijos saugykloje eksponuojamas sodas - 70-ies metų. Ne mažiau įdomi ir vertinga kolekcijos dalis - dabartinių sodų rišėjų sukurti kūriniai. „Sodas per pagrindines kalendorines ar šeimos šventes kabėdavo virš stalo. Jaunavedžiai, grįžę iš bažnyčios, turėdavo savąjį sodą išsipirkti, tą sodą vėliau veždavosi į jaunojo namus. Įspūdingas momentas, kai sodas būdavo išvežamas su plevėsuojančiais kaspinais. Tačiau tai ne tik puošmena. Remiantis senaisiais tikėjimais, sukdamasis jis baido piktąsias dvasias, o per šventes ant jo nutupia namų aplankyti grįžusios vėlės"", - pasakoja Audronė. Lietuvos nacionalinio muziejaus Istorijų namuose įsikūrusią Etnografijos saugyklą-ekspoziciją galite aplankyti su gidu. Kiekvieną paskutinį mėnesio sekmadienį - nemokamai. Daugiau informacijos: https://lnm.lt/renginiai/tarp-kodu-ir-klodu-pasivaiksciojimas-etnografijos-saugykloje/","Etnografijos saugykla Istorijų namuose atspindi Lietuvos kultūrinius klodus, kur eksponatai pasakoja apie tradicijas, vertybes ir archajišką gyvenimo būdą. Tai ne tik daiktų kolekcija, bet ir galimybė geriau suprasti lietuvių tapatybę bei istoriją, įkvepiant šiuolaikinį susidomėjimą tokiomis vertybėmis"
"Finansų ir draudimo konsultantė Roberta Kazilionienė, dirbanti net su didžiausiomis Lietuvos garsenybėmis, niekada nebuvo ta moteris, kuri pasikliautų likimu ar lauktų, kol kažkas pasirūpins ja. Nors jos gyvenimas su dabartiniu vyru Arnoldu Kazilioniu prasidėjo ne iš audringos meilės, o iš sąmoningo pasirinkimo, šiandien ji gali drąsiai sakyti - toks sprendimas jai suteikia finansinę laisvę, stabilumą ir tikrą partnerystę kiekvieną dieną. Vis tik ji atvirai prabyla - kelias iki to, ką jie turi dabar, nebuvo lengvas, rašoma pranešime žiniasklaidai. Susitiko pavargę nuo santykių Roberta pasakoja, kad Arnoldas jos gyvenime atsirado tuo metu, kai ji buvo pavargusi nuo buvusių santykių, kuriuose bandė būti tipine moterimi. „Man nuo vaikystės buvo įdiegta, kad moteris turi rūpintis visais namų kampais, prižiūrėti buitį, vyrą, namus. Prisimenu, kaip ploviau indus, skalbiau, lyginau, gaminau - visiškai pamečiau save kaip moterį, todėl vieną dieną supratau, kad tai tęstis tiesiog nebegali, tai niekur neveda. Pažadėjau sau, kad jeigu mano gyvenime bus nauji santykiai, tai jie bus tokie, kuriuose galėsiu gyventi laisvai ir nevaržomai"", - prisimena Roberta. Roberta Kazilionienė / Asmeninio albumo nuotr. Pirmieji susitikimai su Arnoldu buvo dalykiniai, jiedu bendravo apie darbus, tačiau supratę, kad juos sieja ne tik darbinis ryšys, nusprendė daugiau laiko praleisti kartu. „Vis tik trečiojo pasimatymo metu aš Arnoldui aiškiau pasakiau, kad nelyginsiu drabužių, neplausiu kojinių, negaminsiu valgyti, nebūsiu uždaryta su vaikais. Aš daug dirbsiu, darysiu karjerą, įgyvendinsiu svajones ir manęs nestabdysi. Jei tau tinka - būkime kartu, o jeigu ne, skirstomės nieko nelaukdami."" Jos atvirumas Arnoldą ne tik nustebino, bet ir sužavėjo. „Jis pasakė, kad jam toks modelis tinka. Mes sutarėme netrukdyti vienas kitam siekti svajonių. Jau nuo pat pradžių tapome ne tik partneriais, bet ir draugais. Šiandien galiu drąsiai pasakyti, kad būtent tai mus laiko kartu tiek metų."" Roberta Kazilionienė / Asmeninio albumo nuotr. Skyrybų slenkstis: karantinas vos nepakeitė visko Vis tik nors daugeliui poros santuoka ir šeimos modelis atrodo nepriekaištingas, vis tik ne visas laikas, praleistas kartu, buvo lengvas ir malonus. Roberta atvirai pasakoja, kaip jų santykiai vos neiširo per pandemiją. „Aš užsidariau su vaikais namuose, o jis - ofise. Ten dirbdavo kiekvieną dieną nuo ryto iki vakaro. Ėmėme tolti, buvo likę sudėti paskutinius parašus ir mes būtume išsiskyrę. Vis tik tada man labai padėjo advokatės žodžiai - ji paklausė, ar mes tikrai viską išbandėme ir galime ramia širdimi išsiskirti. Supratau, kad dar yra kelių, kurie mums galėtų padėti."" Robertos Kazilionienės šeima / Asmeninio albumo nuotr. Skaudžios pamokos iš kitų moterų gyvenimo Kasdien Roberta dirba finansų ir draudimo konsultante, todėl mato klientes, kurios kenčia skyrybų metu ir kaip elgiasi sužinojusios apie vyro meilužes, slaptus santykius ar net vaikus. Ji sako, kad nors tokių atvejų nenumatysi, vis tik save apsaugoti tikrai įmanoma. Finansinė laisvė ir nepriklausomybė yra tai, kas turi lydėti moterį visą gyvenimą. Roberta sako savo akimis mačiusi ne vieną moterį, kuri finansiškai priklausoma nuo vyro ir galiausiai liko be nieko. „Viena moteris ilgus metus dirbo užsienyje, o Lietuvoje buvo palikusi vyrą su vaikais. Deja, bet kol moteris uždirbinėjo tūkstančius ir siuntė juos šeimai, vyras sugebėjo susirasti meilužę, nupirkti jai automobilį ir net butą. Įsivaizduokite, kaip jaučiasi tokioje situacijoje apgauta moteris. Kai ji pagaliau suprato, kas vyksta, buvo per vėlu - ji net skyryboms pinigų neturėjo."" Roberta Kazilionienė / Asmeninio albumo nuotr. Dar viena istorija - apie moterį, kuri tikėjosi, kad vyras padės jai išlaikyti vaikus po skyrybų, bet atėjus lemtingai akimirkai, liko viena. „Gyveno šeima gražiai - vyras dirbo, o moteris nuolankiai augino vaikus. Jis visada žadėjo, kad vaikais bus pasirūpinta, tačiau skyrybų metu tonas pasikeitė - rėžė, kad vaikais nesirūpins. Visa laimė, kad moteris bent šiek tiek taupė ir turėjo finansinį rezervą, padėjusį jai išgyventi sudėtingą laikotarpį."" Finansinė nepriklausomybė - būtinybė Roberta įsitikinusi - moteris negali leisti sau būti finansiškai priklausoma. „Tėtis gali rūpintis mažąja mergaite, bet jei ji ir toliau leidžia vyrams diktuoti gyvenimo sąlygas, ji tampa įkaite. Šeimoje negali būti tokios priklausomybės nuo kito žmogaus, todėl kiekvieną moterį raginu atsakingai galvoti apie savo finansinę laisvę ir būtinai turėti savo asmenines pajamas, kaupti finansinį rezervą, kad galėtų bent pusmetį išgyventi pasikeitus aplinkybėms, atskirti lėšas nuo vyro ir nedėti visų pinigų į bendrą biudžetą. Taip pat mano rekomendacija - investuoti su mintimi apie ateitį ir būtinai įsigyti turto iki santuokos. Nenoriu nuskambėti paranojiškai, bet moterys turi žinoti, kad jeigu tik yra galimybių, būtinai reikia įsigyti būstą iki santuokos savo vardu, mat būtent toks turtas išliks asmeninis, juo nereikės su niekuo dalintis skyrybų atveju. Nepriklausomai nuo to, kad santuoka klostosi tobulai, moteris privalo pati užsidirbti ir pasirūpinti savo pinigais."" Meilė, pagarba ir bendri tikslai Nepaisant visko, Roberta tiki, kad santykiai gali būti tvirti, jei jie pagrįsti ne tik meile, bet ir pagarba bei bendrais tikslais. Roberta Kazilionienė / Asmeninio albumo nuotr.","Roberta Kazilionienė, finansų ir draudimo konsultantė, pabrėžia finansinės nepriklausomybės svarbą moterims, remdamasi savo patirtimi ir kitų moterų istorijomis. Jos santykiai su vyru Arnoldu Kazilioniu paremti pagarba, partneryste ir bendrais tikslais, tačiau jie susidūrė su iššūkiais, kuriuos padėjo įveikti"
"Kur kaupiasi riebalai, taip pat lemia jūsų lytis ir hormonai. Moterys paprastai priauga svorio apatinėje kūno dalyje, ypač klubų, šlaunų ir sėdmenų srityse, rašoma livestrong.com. Jei pagal kūno masės indeksą, liemens apimtį ar gydytojo įvertinimą jūsų turimas riebalų kiekis priskiriamas nesveiko svorio kategorijai, galite nuspręsti numesti šiek tiek riebalų. Pasak Nacionalinio širdies, plaučių ir kraujo instituto (National Heart, Lung and Blood Institute), tai gali padėti sumažinti su nutukimu susijusių sveikatos sutrikimų, tokių kaip širdies ligos, 2 tipo diabetas ir kai kurie vėžiniai susirgimai, riziką. Atminkite, kad riebalai negali tiesiog išnykti nuo konkrečios srities, tačiau mesdami svorį jo netenkate tolygiai nuo viso kūno. Štai keletas dažniausiai pasitaikančių priežasčių, dėl kurių gali atrodyti, kad staiga padidėjo svoris klubų ir šlaunų srityje, ir patarimai, kurie pravers. Jūsų estrogenų lygis yra aukštas Pasak Klivlando klinikos, per didelis lytinio hormono estrogeno kiekis gali būti atsakingas už svorio augimą. Ką daryti? Pirmiausia, pasikalbėkite su gydytoju ne tik apie padidėjusį svorį, bet ir apie kitus simptomus, kuriuos galite patirti dėl hormonų disbalanso, pavyzdžiui, nereguliarias mėnesines. Atsižvelgęs į potyrius gydytojas gali rekomenduoti geriausią sprendimą jūsų savijautai ir svorio metimui teigia Klivlendo klinika. Patiriate nuolatinį stresą Įrodyta, kad stresą keliantys įvykiai laikinai sumažina kalorijų deginimą ir paskatina organizmą kaupti daugiau riebalų. Stresas taip pat gali sumažinti jūsų motyvaciją laikytis mitybos režimo ir sportuoti, todėl jūsų pastangos neduos norimo rezultato. Ką galite padaryti? Suvaldyti stresą yra lengviau pasakyti nei padaryti, o kai kurių streso atvejų šiuolaikiniame pasaulyje tiesiog neįmanoma išvengti. Tačiau vis tiek pravartu į savo kasdienybę įtraukti streso mažinimo būdus, pavyzdžiui, meditaciją, raumenų atpalaidavimą, kvėpavimo pratimus arba jogą. Padeda ir ryšių su artimaisiais palaikymas, kreipimasis į psichoterapeutą. Jūs nepakankamai sportuojate Jei, pavyzdžiui, dirbate sėdimą darbą ir dažniau nei įprastai esate prilipę prie darbo stalo, sumažėjęs aktyvumas sumažina kasdien sudeginamų kalorijų skaičių. Ilgainiui dėl sėdimo gyvenimo būdo gali padidėti apatinės kūno dalies (ir viso kūno) svoris. Patartina penkias dienas per savaitę užsiimti bent 30 minučių vidutinio intensyvumo kardio treniruotėmis bei rinktis dvi jėgos treniruotes - taip teigiama amerikiečiams skirtose fizinio aktyvumo gairėse. Taip pat stenkitės į savo dienas įtraukti daugiau judesių, pavyzdžiui, lipkite laiptais, užuot naudojęsi liftu, ir kalbėdami telefonu nesėdėkite. Mitybos pasirinkimai Pasak Mount Sinai, per gausus ir (arba) mažiau maistingas maistas gali prisidėti prie svorio augimo visame kūne, ypač senstant ir lėtėjant medžiagų apykaitai. Stenkitės riboti perdirbtą mėsą, cukrumi saldintus gėrimus, alkoholį ir keptą maistą, nes visi šie produktai yra susiję su svorio didėjimu. Gali būti naudinga pasitarti su gydytoju arba dietologu dėl to, kaip geriau maitintis. Patariama pirmenybę teikti liesiems baltymams ir daug skaidulų turintiems produktams. Jums gali būti lipedema Pasak Klivlendo klinikos, lipedema - tai nenormalus riebalų kaupimasis, dažnai apatinėje kūno dalyje. Galite jausti, kad po oda yra nedidelių iškilimų arba kojos yra sunkios ir pavargusios. Lipedema gali būti susijusi su hormonų svyravimais, nes ji gali paūmėti brendimo, nėštumo ir menopauzės metu. Patartina pasikalbėti su gydytoju apie savo simptomus. Jis gali pasiūlyti keisti gyvenimo būdą, pavyzdžiui, mankštintis, keisti mitybą ir mūvėti kompresines kojines. Gali padėti tam tikros masažo rūšys, taip pat riebalų nusiurbimas ar kiti būdai, kuriuos patars gydytojas.","Straipsnyje aptariamos priežastys, kodėl moterims gali kauptis riebalai apatinėje kūno dalyje, įskaitant hormonų disbalansą, stresą, fizinio aktyvumo trūkumą, netinkamą mitybą ir lipedemą, bei pateikiami patarimai, kaip su šiais iššūkiais tvarkytis."
"„Aš vis dar bandau tai suprasti"", - „Caters News Service"" portalui sakė nusiminusi Natasha Emeny. Linkolno gyventoja vos kelioms minutėms buvo užlipusi į viršutinį aukštą, kad padėtų skalbinius. Kai grįžo, ji pamatė savo sūnų Koahą „apdengtą pelenais"", o po to ji suprato, kad jis netyčia valgė jos tėvo palaikus. Stop kadras/Vaikas suvalgė senelio pelenus „Prireikė akimirkos, kol supratau, kad tai iš tikrųjų mano tėčio pelenai"", - sušuko N.Emeny, kuri greitai čiupo telefoną, kad užfiksuotų akimirką. Ji vaizdo įrašą paviešino socialiniuose tinkluose. Klipas su antrašte „Kai tavo sūnus valgo tavo tėtį"" rodo, kaip vaikas nekaltai vaikšto aplink sofą su pelenais išteptu veidu ir drabužiais. Jis atrodo kaip ugnikalnio išsiveržimą išgyvenęs žmogus. Tada fotokamera parodo tuščią dekoratyvinę vazą, kurios dangtelis nuimtas, o aplink ją išsibarstę mirusiojo pelenai. „Mano sūnus valgė mano tėčio pelenus"", - klipe dejavo N.Emeny. Palaikų išniekinimas jai atrodė ypač gluminantis, nes ji pastatė urną ant viršutinės lentynos, kur, jos manymu, niekas negali pasiekti, tačiau moteris klydo. Be to, moteris teigia, kad mažylis anksčiau niekada nerodė jokio susidomėjimo urna, nepaisant to, kad ji ten buvo ilgą laiką. Stop kadras/Vaikas suvalgė senelio pelenus Laimei, vaikas nepatyrė jokių neigiamų padarinių dėl savo makabriško užkandžiavimo. Kai jo motina paprašė gydytojų patarimo, jie pasakė, kad ji duotų jam vandens. Žiūrovai buvo pasibaisėję tokiu įvykiu. „Prašau pasakyti, kad tai balandžio pirmosios pokštas! - sušuko vienas, į kurį N.Emeny atsakė: „Norėčiau, kad taip būtų"". Laimei, ji išmoko pažvelgti į situaciją su humoru. „Jis niekada nebuvo jo (savo senelio) susitikęs, bet dabar jie visada kartu!"", - juokėsi moteris. Užsienio žiniasklaida praneša, kad tai ne pirmas kartas, kai mažylis suvalgo savo senelį po mirties.","Linkolno gyventoja Natasha Emeny pastebėjo, kad jos mažametis sūnus netyčia valgė senelio pelenus, kai buvo trumpam išėjusi, tačiau laimei, vaikas nepatyrė jokių sveikatos problemų, o motina situaciją priėmė su humoru."
"Verslininkė, atlikėja Ineta Puzaraitė-Žvagulienė ir jos vyras, verslo partneris Ąžuolas Žvagulis daugelį nustebino pranešę apie tai, kad gegužę ruošiasi iškelti vestuves. Juk pora savo santykius civilinėje metrikacijoje įteisino dar prieš dešimtmetį! Tačiau abu paaiškino tam turintys daugybę priežasčių, o vieną iš jų - noras atpirkti kaltę Žilvino mamai. Ąžuolas taip pat atskleidė, kodėl vengė mūvėti vestuvinį žiedą ir dėl ko metė kaltinimus tėvui Žilvinui Žvaguliui. Gegužės 23-iąją Ineta ir Ąžuolas Žvaguliai savo dešimtąsias santuokos metines pažymės itin prasmingai - amžiną meilę prisieks bažnyčioje. Nors daugeliui šis žingsnis atrodė prasmingas ir romantiškas, dalis žmonių tokio jų sprendimo nesuprato. Tinklalaidės „Gyvenimas šiaurėje"" laidoje „Žvaguliai tuokiasi"" jie pasijuokė iš komentarų ir prisipažino, kad šie net jiems sukėlė nerimą. „Buvo daug įdomių komentarų: „vat, ką padaro pinigai. Jau dešimt metų susituokę civilinėje santuokoje, kaip juos priima bažnyčia? Papirkinėja bažnyčią, šakės"". Žmonės kalba lyg nieko nesuprasdami arba apsimesdami, kad nieko nesupranta. Bet ir Ąžuolui prisiskaičius iškilo klausimas, o gal tikrai po tiek laiko bažnyčioje tuoktis nebegalima?"" - sakė I.Puzaraitė-Žvagulienė ir pridūrė, kad bažnyčioje su vyru tuoktis tikrai gali, tačiau, kaip ir įprasta, turės praeiti visus mokymus. Ineta Puzaraitė-Žvagulienė, Ąžuolas Žvagulis / „Gyvenimas Šiaurėje"" nuotr. Žinoma moteris neslėpė, jog apie dieną, kuomet balta suknele žengs prie altoriaus, svajojo jau nuo mažens. Tačiau tai nebuvo vienintelis sprendimą dar kartą susituokti lėmęs faktorius. „Bažnytinė santuoka merginoms, moterims visada siejasi su švente, balta suknele ir tikrai dauguma jų jau nuo mažens apie tai svajoja. Man gal kiek ne dėl suknelės, bet pati ta ceremonija be galo graži. Aš per kiekvienas vestuves, kuriose esu buvusi, tikrai visada nuoširdžiai verkiu. Man labai jautru ir gražu, o tas momentas išskirtinis ir įsimintinas. Man svarbus ne tik tos šventės faktas, bet ir tas prisiekimas prieš Dievą. Tai turi tikrai kitokį svorį nei tik parašas ant popieriaus civilinėje santuokoje. Ir tu pats (kreipdamasi į Ąžuolą, - aut.past.) ne kartą sakei, kad mes nesame susituokę, nes santuoka tik popieriuose"", - žiūrėdama į vyrą laidoje „Žvaguliai tuokiasi"" juokėsi Ineta. Ineta Puzaraitė-Žvagulienė / Irmanto Gelūno / BNS nuotr. Ąžuolas patikslino, kad religija jam buvo svarbi visą gyvenimą - nuo mažens ėjo į bažnyčią ir lankė katalikų mokyklą, todėl santuoka prieš Dievą jam itin svarbi. „Man svarbiausias yra prisiekimas prieš mūsų šeimą, nes joje visi tikintys. Pamenu, kad jau nuo pat vaikystės mane tiek viena, tiek kita močiutė vesdavosi į bažnyčią. Išsikrausčius į Angliją taip pat ėjau į katalikų mokyklą, kurioje kiekvieną rytą melsdavomės. Mano visas gyvenimas sukasi aplink religiją ir, manau, kad tai svarbus, ir rimtas dalykas"", - tinklalaidės „Gyvenimas šiaurėje"" laidoje kalbėjo Ą.Žvagulis. Tokiu jo atsakymu Ineta nebuvo iki galo patenkinta, todėl dar kartą juokaudama vyro paklausė: „tai visgi, ar tu mane dabar vedęs, ar ne, jei santuoka tik civilinė?"". O Ąžuolas nieko nelaukęs teisinosi: „vedęs, vedęs, čia mano toks išsisukimas tik buvo, kad žiedo nenešioti"". Toliau kalbantis apie antras vestuves, Ąžuolas prasitarė turintis ir kitą svarbią priežastį, kodėl nori iškelti dar vieną šventę. Pasirodo, kad jis iki šiol jaučia kaltę prieš mamą. „Man labai svarbu atpirkti kaltę prieš mano mamą, nes pirmose vestuvėse jos nebuvo ir man iki šiol normaliai nesimiega, vis gaunu velnių. Bet čia viskas per mano tėvą, nes jis suorganizavo viską mums neplanuojant"", - tinklalaidės „Gyvenimas šiaurėje"" laidoje kaltinimus Žilvinui Žvaguliui metė Ąžuolas. Laidoje „Žvaguliai tuokiasi"" Ineta prisiminė, kad civilinė santuoka su Ąžuolu buvo suplanuota labai greitai, mat moteris jau laukėsi pirmagimės Barboros. Jų tikslas buvo tik „susirašyti"", todėl svečių nekvietė, visgi, situacija labai greitai apsivertė aukštyn kojom. Ineta Puzaraitė-Žvagulienė ir Ąžuolas Žvagulis / Asmeninio albumo nuotr. „Mes savo civilinę santuoką įteisinome, nes tada aš jau laukiausi. Šeimą pradėjome planuoti anksčiau, nes nežinojome, ar galėsime turėti vaikų. O pradėjus lauktis Barboros, užsinorėjome „susirašyti"", bet aš tada jokios šventės ir baltos suknelės su pilvu nenorėjau. Net į susirašymą tada pasiėmėme tiesiog draugus ir nebuvo nei vieno šeimos nario - nei tėvų, nei seserų. Į metrikacijos biurą važiavome tik mes ir liudininkai. Taip darėme vien dėl to, kad visi suprastų, kad čia tik faktas ir neįsižeistų, kad nepakvietėm. Bet vėliau išėjo taip, kad vis tiek šventėje buvo 30 žmonių. Tiesa, buvo tik patys artimiausi, kurie susiję giminystės ryšiais"", - atsiminimais dalijosi I.Puzaraitė-Žvagulienė. Nors šventės jiedu neplanavo, ja pasirūpino patys giminaičiai, kurie tą vakarą buvo nusiteikę pašėlti. „Tada net finansų šventei nebuvo, mes dar tik darbus pradėję buvome. Net kvietimų niekam nesiuntėm, pasakėm, kad atvažiuotų giminės tik vakarienės ir šampano taurės. Bet „susirašius"" grįžom, o mus „pasitiko"" šlagbaumas, malkų kirtimas, kūdykio vystymas, fotografai… Šeima šventė, bet viskas buvo labiau ant bajerio"", - tinklalaidėjė „Žvaguliai tuokiasi"" atskleidė Ą.Žvagulis. Ineta Puzaraitė ir Ąžuolas Žvagulis / Viganto Ovadnevo/Žmonės.lt nuotr. Netikėtai iškeltas „balius"" įžiebė nesutarimus ne tik su kai kuriais Žvagulių draugais, bet ir artimais žmonėmis. Ši situacija kone labiausiai nepatiko Ispanijoje gyvenančiai Ąžuolo mamai. „Visi vėliau sakė, kad nežino, kaip per „perspjausim"" šias vestuves, nes žmonės tikrai galingai patūsino. Aišku, aš buvau ramybės būsenos, bet kiti net ant stalų šoko. Todėl galiausiai įsižeidė tie, kurie nedalyvavo. Tarp jų ir Ąžuolo mama, nes priėmė viską lyg būtų nepakviesta į šventę, o mes juk jos ir nedarėme"", - sakė Ineta.","Ineta Puzaraitė-Žvagulienė ir Ąžuolas Žvagulis planuoja bažnytinę santuoką, nors civilinėje metrikacijoje susituokė prieš dešimtmetį, siekdami atpirkti kaltę prieš Ąžuolo mamą ir įgyvendinti savo vaikystės svajones. Nepaisant kai kurių žmonių komentarų ir nesusipratimų dėl tokio sprendimo, porai svarbus prisiekimas prieš Dievą ir prasmingas santykių įprasminimas."
"Kaip išlaikyti sveiką galvos odą ir tinkamai prižiūrėti plaukus, pasakoja „Biologique Recherche Ambasados"" vadovė Živilė Petrauskienė, rašoma įmonės pranešime žiniasklaidai. Įpročiai, kurie kenkia Galvos odos problemos, tokios kaip pleiskanos, plaukų slinkimas, niežulys, paraudimas ar per didelis riebalavimasis, neretai signalizuoja, kad odai trūksta drėgmės, maistinių medžiagų arba yra naudojamos netinkamos plaukų priežiūros priemonės. „Tai nėra tik kosmetinė problema - tai kūno siunčiamas pagalbos signalas. Pridėjus stresą, netinkamą mitybą ir dehidrataciją, gauname visą kompleksą priežasčių, kurios lemia galvos odos problemas. Svarbu atpažinti šiuos įpročius ir juos pakeisti tinkamais. Sveika galvos oda yra pagrindas, kuris užtikrina gražių ir stiprių plaukų augimą"", - akcentuoja Ž.Petrauskienė. Norint palaikyti sveiką galvos odos būklę, rekomenduojama vengti pernelyg karšto vandens plovimo metu ir riboti dažną plaukų plovimą agresyviais šampūnais. Taip pat svarbu atsakingai naudoti plaukų formavimo įrenginius - pernelyg dažnas džiovinimas bei tiesinimas gali neigiamai paveikti tiek galvos odą, tiek plaukų struktūrą. Kaip tinkamai rūpintis galvos oda? Tinkama galvos odos priežiūra prasideda nuo švelnaus šampūno, pritaikyto individualiai odos būklei. „Įprasti šampūnai dažnai nepašalina stiprių fiksacijos priemonių ar riebių produktų likučių, todėl rekomenduojama periodiškai naudoti gilesnio valymo šampūnus su aktyviais ingredientais, kurie efektyviai ištirpina ir pašalina nešvarumus"", - pataria Ž.Petrauskienė. Svarbus priežiūros etapas - galvos odos šveitimas. Šis procesas ne tik pašalina negyvas odos ląsteles ir užsikimšimus porose, bet skatina kraujotaką, gerindamas odos gebėjimą įsisavinti naudingąsias medžiagas. Tokias procedūras reguliariai rekomenduojama atlikti ne tik namuose, bet specialisto kabinete. Po šveitimo ypatingą dėmesį reikėtų skirti drėkinimui - tiek iš išorės, naudojant serumus ar kaukes, tiek iš vidaus, vartojant pakankamai vandens. Taip pat svarbu reguliariai atlikti profesionalias, individualiai pritaikytas galvos odos procedūras, kurios padeda giliau išvalyti ir atgaivinti odą. „Naudojant papildomas priemones, tokias kaip galvos odos šveitikliai, drėkinantys serumai, priemonės su augalų ekstraktais, galima skatinti kraujotaką, gerinti odos barjerinę funkciją ir užtikrinti optimalias sąlygas plaukų augimui"", - pasakoja pašnekovė. 123RF.com nuotr./Moteris rūpinasi plaukais Sezonų kaita - tikras išbandymas galvos odai Šaltuoju metų laiku oda dažnai sausėja dėl patalpų šildymo, sauso oro ir temperatūros svyravimų, o vasarą patiria UV spindulių poveikį bei drėgmės praradimą dėl prakaitavimo. Visgi, susitelkti tik į žiemą nereikėtų. Svarbi reguliari galvos odos priežiūros rutina, pritaikyta kiekvieno sezono iššūkiams, yra esminis žingsnis siekiant gražių ir stiprių plaukų - toks požiūris ne tik padės išvengti galimų problemų, bet ir leis išlaikyti sveiką galvos odą.","Živilė Petrauskienė iš „Biologique Recherche Ambasados"" dalijasi patarimais, kaip išlaikyti sveiką galvos odą, pabrėždama tinkamos priežiūros svarbą, kad būtų užtikrintas sveikų ir stiprių plaukų augimas; ji rekomenduoja vengti per karšto vandens, naudoti švelnius šampūnus, reguliariai šveisti galvos odą ir drėkinti tiek iš vidaus, tiek iš išorės."
"Daugiau apie automobilius - rubrikoje Gazas.lt Spėjimų gausoje - tik keli sekėjai pateikė atsakymą, kurį B. Vanagas patvirtino - iš viso 44 Lietuvos piliečiai dalyvavo šiose legendinėse lenktynėse. R.Žičkaus archyvo nuotr./2000 m. R. Beresnevičius su A.Lekavičiumi įveikė Dakaro trasą Pirmasis iš jų - Romualdas Beresnevičius, 1995 m. startavęs motociklų klasėje. Nuo tada praėjo jau daugiau nei 30 metų, o lietuviai tapo vienais aktyviausių atstovų Dakaro ralyje. Šiemet Lietuva išsiskyrė vienu didžiausių lenktynininkų skaičiumi, tenkančiu gyventojams. Dakaras lietuviams - kaip krepšinis Dakaras mums - kaip krepšinis. Lietuviai aistringai dalyvauja bei aktyviai seka šias lenktynes, sausį mintimis nusikeldami į Saudo Arabijos dykumas. Galime didžiuotis ne tik dalyvių gausa, bet ir jų pasiekimais. Rekordinė, aštuntoji vieta, automobilių kategorijoje priklauso B. Vanagui, kuris su „Gurtam TOYOTA GAZOO Racing Baltics"" komanda išlaiko aukščiausią poziciją Baltijos šalyse. „Viduje kyla pasididžiavimo jausmas, kad esame viena iš lyderiaujančių valstybių sudėtingiausiose pasaulio lenktynėse. Lietuviai garsėja ne tik skaičiumi, bet ir konkurencingumu. Visi jie yra Lietuvos ambasadoriai"", - sako B. Vanagas. Nors per tris dešimtmečius kai kurių pavardžių galime ir nebeprisiminti, visi šie lenktynininkai verti mūsų pripažinimo. Žemiau rasite visą jų sąrašą. Visų Dakaro ralyje dalyvavusių lietuvių sąrašas Dakaro ralyje yra dalyvavę 44 Lietuvos pilietybę turintys lenktynininkai: 1. Romualdas Beresnevičius, 2. Arūnas Šalkauskas, 3. Arūnas Lekavičius, 4. Valdas Valiukevičius, 5. Gintas Petrus, 6. Viktoras Kaštelionis, 7. Milda Čijunskaitė/Petrus, 8. Aurelijus Petraitis, 9. Antanas Juknevičius, 10. Šarūnas Paliokas, 11. Artur Ardavičius, 12. Balys Bardauskas, 13. Mindaugas Slapšys, 14. Ramūnas Kručkauskas, 15. Gintautas Igaris, 16. Benediktas Vanagas, 17. Saulius Jurgelėnas, 18. Vytautas Obolevičius, 19. Edvardas Duoba, 20. Vaidotas Žala, 21. Darius Vaičiulis, 22. Arūnas Gelažninkas, 23. Tomas Jančys, 24. Edvinas Juškauskas, 25. Aisvydas Paliukėnas, 26. Laisvydas Kancius, 27. Rokas Baciuška, 28. Irmantas Bražiūnas, 29. Paulius Kavaliauskas, 30. Vaidotas Paškevičius, 31. Tomas Gužauskas, 32. Slavomir Volkov, 33. Modestas Siliūnas, 34. Antanas Kanopkinas, 35. Emilija Gelažninkienė, 36. Gytis Gaspariūnas, 37. Albertas Valiamovičius, 38. Vladas Jurkevičius, 39. Nerimantas Jucius, 40. Mykolas Paulavičius, 41. Gediminas Šatkus, 42. Darius Leskauskas, 43. Karolis Raišys, 44. Ignas Daunoravičius. Pirmieji visų Dakaro klasių atstovai iš Lietuvos Kas buvo pirmieji Lietuvos atstovai šiame ralyje? Dar devyniasdešimtaisiais pradėję nuo pagrindinių, motociklų ir automobilių klasių, lietuviai užpildė likusias klases tik po daugiau nei dvidešimt metų. Žemiau pateikti pirmieji lietuviai kiekvienoje klasėje: Motociklai: Romualdas Beresnevičius, 1995 m.; Automobiliai: Romualdas Beresnevičius, Arūnas Šalkauskas, 1998 m.; Keturračiai: Laisvydas Kancius, 2021 m.; Klasika: Valdas Valiukevičius, Paulius Kavaliauskas, 2021 m. Side-by-side motobagiai: Rokas Baciuška, Tomas Jančys, Irmantas Bražiūnas, 2022 m.; Sunkvežimiai: Vaidotas Paškevičius, Tomas Gužauskas, Slavomir Volkov, 2022 m.; Challenger motobagiai: Rokas Baciuška, 2024 m. Dakaro legendos: labiausiai patyrę Lietuvos atstovai Dakaro legendomis tampa lenktynininkai, bent dešimt kartų startavę šiame ralyje. Šiuo metu keturi lietuviai turi dakaro legendos statusą: Benediktas Vanagas. Debiutavo 2013 metais, iš viso dalyvavęs 13 kartų. Antanas Juknevičius. Debiutavo 2003 metais, iš viso dalyvavęs 12 kartų. 2008 m. užsiregistravo, tačiau tų metų ralis buvo atšauktas. Gintas Petrus. Debiutavo 2003 metais, iš viso dalyvavęs 10 kartų. Vaidotas Žala. Debiutavo 2016 metais, iš viso dalyvavęs 10 kartų. 47-asis Dakaro ralis pritraukė rekordinį dalyvių iš Lietuvos skaičių. 12 ekipažų su bent vienu lietuviu startavo sausį Saudo Arabijoje vykusiose lenktynėse. Tai reikšmingas šuolis palyginus su 10 ekipažų praėjusiais metais. 44 lietuviai jau įrašė savo vardus į Dakaro istoriją. Kas bus kitas? Daugiau apie automobilius - rubrikoje Gazas.lt","Lietuviai Dakaro ralyje dalyvauja jau daugiau nei 30 metų, o per tą laiką 44 piliečiai įrašė savo vardus į šių lenktynių istoriją, iš kurių keturi yra pasiekę Dakaro legendos statusą. Šiemet Lietuva išsiskyrė vienu didžiausių lenktynininkų skaičiumi gyventojų skaičiui:"
"Kultūros ministerija trečiadienį pranešė patikslinusi praeitų metų pabaigoje įsteigtos viešosios įstaigos pavadinimą ir įstatus bei tokiu būdu atkūrusi „istorinį tikslumą ir teisingumą"". PALAIKYKITE. Paremti 15min kultūrą galite skirdami paramą VšĮ „Penkiolika minučių"". „Šis istorinio pavadinimo dėmens grąžinimas į kultūros apyvartą yra ne tik simbolinis gestas, bet ir įsipareigojimas tęsti Tautos namų idėją, kurią puoselėjo mūsų tautos šviesuoliai. Tikiu, kad tai taps vieta, kurioje kiekvienas galės atrasti dalelę savęs, kur kultūra ir menas taps grandimi, jungiančia kartas ir įkvėps mus kurti stiprią ir vieningą visuomenę, savo kultūros turiniu pritraukiančią aplinkinio Europos regiono valstybių žmones"", - ministerijos pranešime cituojamas kultūros ministras Šarūnas Birutis. Tautos namų idėja, anot ministerijos, gimė XX amžiaus pradžioje, o pirmasis ją 1907 metais Lietuvių mokslo draugijos susirinkime pristatė Jonas Basanavičius. Idėja buvo reflektuojama kaip „galimybė lietuviams tapti savarankiška Europos tauta, nusimetusia Rusijos imperijos provincijos statusą"". Tautos namų idėją palaikė ir vystė modernios Lietuvos valstybingumo kūrėjai - Mikalojus Konstantinas Čiurlionis, Martynas Yčas, Kazys Grinius, Antanas Smetona, Juozas Tumas-Vaižgantas, Petras ir Jonas Vileišiai bei kiti tuometės šviesuomenės atstovai, teigia ministerija. Pasak jos, M.K.Čiurlionis puoselėjo viltį, kad rūmuose bus koncertų ir parodų salės, muziejus, biblioteka, įvairioms draugijoms skirtos patalpos. Kultūros ministro įsitikinimu, Nacionalinės koncertų salės pavadinimas be istorinio pavadinimo dėmens būtų pernelyg formalus ir visiškai neatspindėtų to, ką ši vieta ir jos idėja iš tiesų reiškia. Pasak ministerijos, projektuojamos natūralios akustikos Nacionalinės koncertų salės - Tautos namų erdvės suteiks išskirtines galimybes Lietuvos ir užsienio kūrėjams atskleisti savo talentus, pritraukti gausią ir įvairią vietos ir tarptautinę auditoriją. Planuojama, kad Nacionalinė koncertų salė - Tautos namai ant Tauro kalno Vilniuje bus baigta statyti 2028 metų pabaigoje ir taps „moderniausia koncertine įstaiga Baltijos šalyse"". Kultūros ministerija yra Nacionalinės koncertų salės - Tautos namų steigėja ir įgyvendina valstybės, kaip šios viešosios įstaigos savininkės, turtines ir neturtines teises bei pareigas.","Kultūros ministerija patikslino viešosios įstaigos pavadinimą ir įstatus, atkurdama istorinį tikslumą, bei siekia įgyvendinti Tautos namų idėją, kurią puoselėjo Lietuvos šviesuoliai. Planuojama, kad Nacionalinė koncertų salė - Tautos namai Vilniuje taps moderniausia koncertine įstaiga Baltijos šalyse iki 2028 metų pabaigos."
"Apie tai, kas yra autizmas, kaip jį suvokia tiek specialistai, tiek visuomenė ir kokių pokyčių reikėtų siekti akademinėje bendruomenėje, kad autistiški jos nariai jaustųsi priimti ir suprasti, kalbamės su Kauno technologijos universiteto (KTU) psichologu Eimantu Lukoševičiumi. - Su kokiais iššūkiais studijų metu susiduria autistiški studentai? Kaip jie gali gauti reikiamą pagalbą? - Autizmo spektro sutrikimą turintys studentai susiduria su įvairiais iššūkiais, kurie priklauso nuo jų asmeninių patirčių, įgūdžių, asmenybės bruožų ir autizmo išraiškos stiprumo. Konsultacijų metu dažniausiai sprendžiame socialinius sunkumus - pavyzdžiui, kaip tinkamai elgtis socialinėse situacijose, kokių elgesio normų laikytis, kaip užmegzti ryšį su grupės draugais ar kitais pažįstamais asmenimis. Taipogi dažnai kalbame apie klausimus, susijusius su emocijų valdymu - kaip valdyti savo nerimą, pyktį ir kitas nemalonias emocijas. Galiausiai aptariame planavimo įgūdžius, rutinos laikymąsi ir prisitaikymą prie kasdienių pokyčių. Konsultacijos KTU organizuojamos bendra tvarka kaip ir kitiems studentams. Visiems studentams, kurie pateikia jų situaciją pagrindžiančius dokumentus, studijos KTU gali būti pritaikytos pagal individualius poreikius. Studijų pritaikymas atliekamas sudarant individualų studijų pritaikymo planą. Robo Wunderkind / Unsplash nuotr./Autizmas - Ką patartumėte dėstytojams, norintiems geriau suprasti ir padėti autistiškiems studentams? Kaip bendramoksliai galėtų padėti autistiškiems studentams jaustis įtrauktiems ir palaikomiems akademinėje bendruomenėje? - Manau, kad svarbiausias patarimas būtų užtikrinti aiškią ir suprantamą komunikaciją. Kartais tarp autistiškų studentų ir dėstytojų kyla nesusikalbėjimų, todėl labai svarbu išlikti kantriems ir stengtis suprasti, ką studentas iš tikrųjų norėjo pasakyti. Reikėtų išsiaiškinti, kodėl įvyko nesusikalbėjimas, ir pateikti informaciją kuo aiškiau - vengiant perkeltinių reikšmių ir dviprasmybių. Kalbant apie bendramokslių pagalbą, visų pirmiausia labai svarbu yra neskubėti vertinti autistiškų studentų ir „neklijuoti"" jiems neigiamų etikečių, tokių kaip „nedraugiški"", „keisti"" ar „negabūs"". Daugelis jų yra geranoriški, paslaugūs ir atviri bendravimui bei draugystei. Tiesiog dažniausiai jų bendravimo būdai gali skirtis nuo įprastų. Todėl svarbu priimti šį unikalų bendravimo stilių be išankstinių nuostatų. Taip pat svarbu matyti žmogų ne tik per autizmo prizmę. Kiekvienas studentas turi savo asmeninę istoriją, savitumą ir stipriąsias puses. Palaikymas, atvirumas ir pagarba padeda sukurti įtraukią ir saugią bendruomenę, kurioje visi gali jaustis priimti tokie, kokie yra. - Kokios darbo aplinkos ypatybės gali padėti autistiškiems žmonėms geriau prisitaikyti ir efektyviau dirbti? - Visų pirma, fizinės darbo aplinkos pritaikymas gali padėti autistiškiems žmonėms jaustis patogiau ir lengviau prisitaikyti prie darbo. Pavyzdžiui, jiems gali būti svarbu turėti pastovią, asmeninę darbo vietą - savo stalą ar kabinetą. Nuolatinis aplinkos keitimas gali kelti jiems stresą, todėl stabili ir rami erdvė leis geriau susikaupti ir efektyviau dirbti. Taip pat autistiški darbuotojai gali būti jautrūs šviesai arba garsui, todėl kaip privalumas jiems būtų leisti dirbti su triukšmą slopinančiomis ausinėmis, vengti mirgėjimą ar triukšmą galinčių skleisti fluorescencinių lempų. Būtų naudinga, jei autistiški darbuotojai galėtų patys reguliuoti darbo aplinkos apšvietimą, pavyzdžiui, koreguodami šviesos kiekį žaliuzėmis. Galiausiai tokiems darbuotojams reikėtų leisti pasitraukti iš darbo vietos, jei nuo sensorinės perkrovos jiems reikalinga pertrauka. Mano manymu, KTU akademinėje bendruomenėje keičiasi požiūris ir supratimas apie autizmo spektro sutrikimą, jis palaipsniui didėja. Apskritai vis daugiau dėmesio skiriama raidos ir psichikos sutrikimams bei emocinei sveikatai, tad pastebime, kad tiek studentai, tiek darbuotojai šia tema turi vis daugiau žinių. Taip pat džiugu, kad vis rečiau girdime su kolegomis klaidingų įsitikinimų ar mitų apie autizmą bei kitus sutrikimus. Tai rodo, kad požiūris tampa atviresnis, o bendruomenė - sąmoningesnė. Shutterstock nuotr./Laisvai samdoma darbuotoja - Kokias stiprybes ir unikalius gebėjimus autistiški žmonės gali pasiūlyti darbdaviams? - Nors kiekvienas autistiškas žmogus yra skirtingas ir gali turėti įvairių gebėjimų, autistiški asmenys dažnai pasižymi dideliu dėmesiu detalėms, kūrybiškumu, novatorišku problemų sprendimu, didele kantrybe bei atkaklumu, ypatingai atliekant pasikartojančias užduotis. - Kaip darbdaviai galėtų geriau pritaikyti darbo vietas autistiškiems darbuotojams? - Visų pirma, reikėtų aiškiai apibrėžti užduotis ir dar prieš pradedant darbą pateikti suprantamas bei nuoseklias instrukcijas. Netikėtas darbo proceso pertraukimas, pavyzdžiui, norint pridėti papildomą žingsnį ar pakeisti užduoties eigą, gali sutrikdyti autistišką asmenį ir apsunkinti jo darbą. Tokie pokyčiai dažnai sukelia stresą ir gali reikšmingai sulėtinti darbo tempą. Tokiems darbuotojams itin naudingas būtų nekintantis darbo grafikas, aiški darbo dienos struktūra, dienotvarkė bei galimybė iš anksto planuoti susitikimus, užduotis. Taip pat, labai svarbu atkreipti dėmesį į komunikaciją, kad ji būtų aiški - vengti sarkazmo, pasisakymų su perkeltinėmis prasmėmis. Be to, nereikėtų tikėtis, kad visi autizmo spektro sutrikimą turintys asmenys dirbdami daug bendraus su kitais kolegomis. Kartais komunikacija gali vykti tik tuo atveju, jeigu ji yra svarbi ir būtina. Taip pat svarbu atsižvelgti į tai, kiek žmogus jaučiasi komfortiškai, dirbdamas komandoje - galbūt jam būtų lengviau ir efektyviau atlikti didesnę užduočių dalį individualiai? Toks lankstus požiūris padeda pritaikyti darbo aplinką pagal asmens poreikius ir stiprybes. - Kokios priemonės galėtų paskatinti didesnę autistiškų asmenų integraciją į darbo rinką? - Kadangi visuomenėje vis dar išlieka daug mitų apie autizmą, labai svarbu šviesti visuomenę ir darbdavius apie neuroįvairovę. Tokia edukacija padėtų išsklaidyti klaidingus įsitikinimus, skatintų didesnį supratimą ir priėmimą. Kuo daugiau žmonių supras, kas yra autizmas, tuo lengviau bus kurti atviresnę ir palaikančią aplinką. Tuomet darbdaviai mažiau vadovautųsi netikslia informacija ir laisviau įdarbintų autistiškus darbuotojus. Taip pat labai svarbi yra ir pačių autistiškų asmenų edukacija. Mokymasis, kaip prisitaikyti prie kasdienybėje ar darbe kylančių iššūkių, kaip valdyti emocijas bei atpažinti jas tiek savyje, tiek kituose, gali reikšmingai padėti ieškant darbo ir prisitaikant darbo aplinkoje. Nes kuo geriau asmuo bus prisitaikęs funkcionuoti kasdienybėje, tuo didesnė tikimybė, kad ir darbo paieškos bei pats darbas nekels didelių iššūkių. Galiausiai, kaip jau minėjau, tinkamai pritaikyti darbo pasiūlymai gali padėti autistiškiems asmenims lengviau integruotis į darbo rinką. Ypač naudingi yra darbai su lanksčiu darbo grafiku, galimybe dirbti nuotoliniu būdu arba hibridiniu principu, nes tokios sąlygos padėtų prisitaikyti prie individualių poreikių ir mažintų tokių darbuotojų patiriamą stresą. - Kaip kolegos ir vadovai galėtų geriau suprasti ir palaikyti autistiškus bendradarbius? - Visų pirma, bendraujant su autistiškais bendradarbiais svarbu kalbėti aiškiai ir konkrečiai - vengti dviprasmybių, sarkazmo, ironijos, vengti perkeltinės prasmės kalbos priemonių. Taip pat reikėtų gerbti jų bendravimo ribas. Jei kolega nenori kalbėtis temomis, nesusijusiomis su darbu, nereikėtų jo versti ar spausti. Tas pats galioja ir kvietimams į kavos pertraukėles ar neformalius susitikimus - pakviesti galima, bet nereikėtų daryti spaudimo. Geriausias būdas palaikyti autistišką kolegą - parodyti nuoširdų domėjimąsi: kas jam patinka, kas kelia diskomfortą, kokia darbo ar bendravimo aplinka jam tinkamiausia. - Kokią įtaką darbo krūvis ir socialinė sąveika turi autistiškiems darbuotojams? Kokie būdai padėtų sumažinti darbe patiriamą stresą? - Autistiškiems darbuotojams dažnos socialinės sąveikos gali būti labiau varginančios ir kelti daugiau streso nei neurotipiniams žmonėms. Taip yra todėl, kad bendraudami jie dažnai turi skirti daugiau pastangų ir vidinių resursų - bandydami suprasti socialines situacijas, atpažinti kitų emocijas, tinkamai reaguoti ir laikytis nerašytų bendravimo taisyklių. Dėl to svarbu gerbti jų poreikį įsitraukti į socialinį bendravimą tiek, kiek jiems yra patogu. Kitas svarbus dalykas su kuo gali susidurti autizmą turintys asmenys - socialinė perkrova, kuri gali pasireikšti kaip fizinis ir emocinis išsekimas dėl per didelio darbo krūvio, per didelės sąveikos su aplinkiniais, triukšmo. Norint sumažinti stresą darbe, svarbu sudaryti tam tinkamas sąlygas. Kaip jau buvo minėta, tam gali padėti pritaikyta darbo aplinka, galimybė dirbti nuotoliniu ar hibridiniu būdu, taip pat - suteikta erdvė atsitraukti ir pabūti vienumoje, kai jaučiama socialinė perkrova. Taip pat svarbu leisti darbuotojui atsigauti po ilgesnių ar intensyvesnių socialinių situacijų, jei jis to pageidauja. - Ar Lietuvoje yra pakankamai psichologinės ir profesinės pagalbos autistiškiems žmonėms, siekiantiems įsidarbinti? - Sunku vienareikšmiškai atsakyti. Nors Lietuvoje yra autistiškų asmenų, kurie pasižymi aukštu intelekto lygiu, yra gerai prisitaikę ir sėkmingai dirba įvairiose srityse, pagalbos sistema vis dar nėra pilnai išplėtota ar lengvai prieinama visiems. Dažnai šie žmonės taip gerai prisitaiko, kad aplinkiniai net nežino, jog jie yra autizmo spektre. Jeigu autistiški žmonės turi ir intelektinių sunkumų, tai dažniau pastebima ir gali lemti didesnius iššūkius profesinėje srityje. Tokiais atvejais gali prireikti daugiau individualizuotos pagalbos - tiek įsidarbinant, tiek dirbant. Taip pat svarbu atkreipti dėmesį į tai, kad autizmo požymiai gali pasireikšti skirtingai priklausomai nuo lyties. Pavyzdžiui, moterys dažnai geba geriau „maskuoti"" autizmo požymius, todėl iš pirmo žvilgsnio gali atrodyti geriau prisitaikiusios. Dėl to joms gali būti šiek tiek lengviau rasti darbą nei vyrams, kurių požymiai dažnai yra ryškesni ir labiau pastebimi. Ir galiausiai svarbu pabrėžti, kad autizmas nėra negalia - tai tiesiog vienas iš neuroįvairovės bruožų. Dažnai jis nėra lemiamas veiksnys, nurodantis, kokį darbą žmogus gali ar negali dirbti. Daug didesnę reikšmę tam turi kiti veiksniai, pavyzdžiui, žmogaus intelekto lygis.","Kauno technologijos universiteto psichologas Eimantas Lukoševičius aptaria autizmo suvokimą ir iššūkius akademinėje ir darbo aplinkoje, pabrėždamas aiškios komunikacijos svarbą bei individualių poreikių pritaikymą, siekiant padėti autistiškiems asmenims jaustis priimtiems ir veiksmingai prisitaikyti."
"Šį pavasarį nelikus tiesioginių skrydžių į Bilundą, daugelis susimąstė - kaip dabar per mokinių pavasario atostogas lengvai pasiekti šį legendinį pramogų parką? Juo labiau, kad jau balandžio mėnesį jis duris atvers pasikeitęs: laukia naujos atrakcijos, kurias norisi išbandyti nieko nelaukus, rašoma „DFDS"" pranešime žiniasklaidai. Kviečia keliauti keltu Vienas iš būdų, kaip pasiekti Daniją iš Lietuvos - keltu. „Matome, kad kelionę keltu vertina šeimos, kurios nori daugiau patogumo ir išskirtinių įspūdžių. Galima vykti savu transportu, drauge su augintiniu, taip pat pasiimti neribotą kiekį bagažo - vietos bus ir vaikų paspirtukams, ir iš „Lego"" parduotuvės parsivežamiems konstruktoriams. Kad vaikams nebūtų laiko nuobodžiauti, keltuose įrengti žaidimų kambariai. O ir pats plaukimas didžiuliu laivu, kai pro kajučių, restoranų langus atsiveria jūros platybė, vėjas ant denio kedena plaukus, jau savaime yra įsimintinas"", - sako tokias keliones siūlančios įmonės atstovė Gintarė Marozienė. Pranešimo žiniasklaidai autorių nuotr./DFDS keltas Iš Lietuvos - du jūrų keliai Legolendo link Pastebima, kad nelikus tiesioginių skrydžių į Bilundą, nemažai šeimų planuoja į Legolendą vykti automobiliu. Šiuo atveju taip pat rekomenduojama rinktis keltą: tai leis sutrumpinti ilgas vairavimo valandas. Bilundą galima pasiekti per Baltijos jūrą persikeliant tiek į Švedijos Karlshamną, tiek į Vokietijos Kylį. Kurį variantą rinktis? Jeigu norite vairuoti kuo trumpiau, verta rinktis Vokietiją - daugiau laiko praleisite kelte, o iš Kylio uosto iki Bilundo nuvažiuosite per mažiau nei 2,5 valandos. Būtina stotelė pakeliui - Gliuksburge. Tai mažas miestas šiaurės Vokietijoje, garsus dėl dviejų dalykų. Pirma, tai šiauriausiai esantis Vokietijos miestas - bus proga su mažaisiais geografais pasigilinti į žemėlapį. O didžiausia miesto Gliuksburgo žvaigždė yra jo pilis, pastatyta viduryje ežero. Ji vadinama viena svarbiausių renesansinių pilių Šiaurės Europoje, ir su vaikais galėsite padiskutuoti, kuri pilis ežere gražesnė - ši ar mūsiškė Trakuose. Įvažiavus į Daniją, čia taip netrūks dėmesio vertų objektų: didinga raudonų plytų Koldingo pilis, į UNESCO pasaulio paveldo sąrašą įrašyti Jelingės runų akmenys, o visai netoli Bilundo lauks ir safari tipo zoologijos sodas „Givskud"", po kurį galima važinėtis savo automobiliu bei stebėti raganosius, antilopes, lemūrus, žirafas ir net liūtus. DFDS nuotr./Lundas, Švedija Pasirinkus Švedijos kryptį, atogiai išsimiegoję per naktį, jau ryte išsilaipinsite Karlshamne. Iki Bilundo liks 450 km, tačiau maršrutas itin turtingas kultūrinių ir gamtinių objektų. Švedijoje verta stabtelti vienu gražiausių šalies miestų vadinamame Lunde, taip pat architektūriniais kontrastais ir puikia virtuve garsėjančioje Malmėje. Įvažiavimas į Daniją bus vienas įspūdingiausių šalies sienų kirtimų - važiuosite fantastiškus vaizdus dovanojančiu Eresundo tiltu, jungiančiu Malmę ir Kopenhagą. Jis tikras žmogaus vaizduotės ir inžinerijos triumfas, kurį verta išvysti savo akimis. Kitapus tilto esančioje Kopenhagoje pasivaikščiojus po spalvingą Nyhavn kanalo pakrantę ir aplankius Mažąją undinėlę, netoliese esančioje Roskildėje nusikelsite į vikingų pasaulį - muziejuje išvysite senovinius iškastus vikingų laivus. 3 nekantriai laukiamos naujienos Legolende Ar verta vykti į Legolendą, argumentų vargu ar reikia - tai seniausia ir žymiausia lego kaladėlių meka, kurią kasmet aplanko apie 2 milijonus žmonių. Akys negali atsigrožėti tuo, ką galima pastatyti iš spalvingų kaladėlių, ir vaikų būriais, kurie iš susijaudinimo ir džiaugsmo bėgioja po visą teritoriją. Danijos Legolendui pastatyti prireikė kelių dešimčių milijonų kaladėlių. Parke galime pasijusti piratais, tyrinėjančiais urvus su paslėptais lobiais, riteriais viduramžių pilyje, istorijos ieškotojais Egipto piramidėse ar nindzėmis, įveikiančiomis lazerinį kliūčių ruožą. Daug atrakcionų yra interaktyvūs, čia taip pat yra ir amerikietiškų kalnelių - pramogų, ieškantiems stipresnių įspūdžių. Pranešimo žiniasklaidai autorių nuotr./Legolendas Parkas nuolat atnaujinimas, tad jį įdomu aplankyti net ir tiems, kurie čia jau yra smagiai leidę laiką. Kai šių metų balandį prasidės naujasis Legolendo sezonas, pasitiks naujiena: visiškai nauja piratų žaidimų aikštelė su 22 metrų ilgio trijų aukštų laivu, po kurį laipiodami mažieji piratai ieškos lobių, taikysis iš patrankų ir slėpsis nuo jūrų pabaisų. Naujovių sulaukė ir žymusis Minilendas, kuriame išdygę žinomiausi pasaulio architektūros perlai. Antram pagal dydį Danijos miestui - Orhusui - skirtoje teritorijoje iškilo miesto įžymybės, pavyzdžiui, katedra, kurią iš 1 milijono lego kaladėlių pastatyti prireikė net 2300 valandų, o tai prilygsta 95 dienoms.","Nelikus tiesioginių skrydžių į Bilundą, kelionės į Legolendą pavasario atostogoms siūloma planuoti keltu, kuris leidžia patogiai pasiekti Daniją su savo transportu ir mėgautis jūros vaizdais. Legolendas šį balandį pristatys naujas pramogas, įskaitant piratų žaidimų aikštelę ir atnaujintą Minilendą, kur galima bus pamatyti iš lego kaladėlių atkurtus žymiausius pasaulio architektūros objektus."
"Tekstai Tiesa, iš dalies tai verčia padaryti pats parodos dizainas, nes prie fotografijų nepateikta jokių aprašų. Lankytojas turi arba puikiai išmanyti jose vaizduojamą laiką, žinoti, kokie asmenys užfiksuoti, arba visiškai nekreipti dėmesio į istoriją ir domėtis estetine fotografijų puse. Vis tik kai parodos tema - grynai istorinė, nesinori koncentruotis tik į grožėjimąsi menu. Tačiau be reikalo stvarsčiausi gido pagalbos - tik dar kartą sau pasitvirtinau, kad talentingo fotografo kūriniai leidžia pajausti ir netgi suprasti sustabdytą praeitį geriau ir gryniau, nei pateikti kuratoriaus (?) tekstai. Juose rašė lyg keli žmonės. Kai kur - menotyrininko žvilgsnis, siūlantis meninę interpretaciją, atkreipiantis dėmesį į lengvai prasprūstančias svarbias smulkmenas, suteikiančias nuotraukoms išskirtinumą. Tai savotiška meninio pastabumo mokykla, tačiau tokių aprašymų mažuma. Vyrauja vertybiškai, jei ne ideologiškai, įkrauti aprašymai, neretai tiesiog prievarta kišantys lankytojui vienintelę teisingą fotografijų ir parodos interpretaciją. Kai kur tiesiog išvardijama, kas užfiksuota fotografijoje. Tokie aprašymai nesuteikia jokios pridėtinės vertės - rezultatas tas pats, kaip ir neaprašyta nuotrauka. O vyrauja vertybiškai, jei ne ideologiškai, įkrauti aprašymai, neretai tiesiog prievarta kišantys lankytojui vienintelę teisingą fotografijų ir parodos interpretaciją. Suprantama, kad kuratorius gal reikšti savo nuomonę, tai daro vien jau nuotraukas atrinkdamas. Bet kodėl reikia dar ir „ideologiškai teisingų"" tekstų, vis pamininčių represijas ir okupaciją, nuolat išlendančių pasišaipymų iš nomenklatūrininkų? Autoriaus nuosavybė / 15min koliažas/Antano Sutkaus fotografijos iš parodos „Saldus (nomenklatūros) gyvenimas"" Pačiose Sutkaus nuotraukose esama pašaipos, tiesa, nepiktos, tai greičiau draugiški šaržai. O dabartinio ryškiai politizuoto žvilgsnio akcentavimas parodos tekstuose primena sovietmetį, kai buvo būtina pasmerkti „buržuazinį nacionalizmą"" kalbant apie tarpukarį ir „kapitalistinį imperializmą"" - apie Vakarus. Baigėsi anų laikų ideologinės maldelės tuo, kad į jas žmonės tiesiog nebekreipė jokio dėmesio, kaip ir tie, kurie tas maldeles kalbėdavo. Niekuo nepridengtas nuomonės primetimas erzina ir sukelia automatinę atmetimo reakciją. Pasirinktas saugus, perkūnsargiais nužymėtas kelias skatina klausimą, ar sovietmečio menas ir jo pateikimas turėtų būti vien tik (baimių) aptarnavimas vengiant aštresnių kampų? Spėju, kad tokie tekstai - iš savisaugos: parodos tema atrodo pavojinga, svarbu, kad jos rengėjų neapkaltintų nomenklatūros (o ir viso sovietmečio) garbinimu, pateisinimu ar nostalgija. Nepakankamas sovietmečio pasmerkimas gali sukelti pasipiktinimą, juk dalies gyventojų jautrumas stipriai padidėjęs, kai visai netoli vyksta karas, o Lietuva jaučia grėsmę. Tekstai yra tarsi sovietmečio ideologiniai perkūnsargiai, leidę kalbėti „ideologiškai pavojingomis"" temomis. Todėl lankytojams vis tik patarčiau pirmiau peržiūrėti parodą, susidaryti nuomonę, o jau po to norintiems gilintis skaityti tekstus. Kaip kad sovietmečiu spaudą žmonės pradėdavo skaityti nuo paskutinių puslapių, kuriuose buvo mažiau apie primilžio rekordus mušančias melžėjas, socialistinį lenktyniavimą, eilinius plano viršijimus, o daugiau apie tai, kas iš tiesų rūpėjo. Pasirinktas saugus, perkūnsargiais nužymėtas kelias skatina klausimą, ar sovietmečio menas ir jo pateikimas turėtų būti vien tik (baimių) aptarnavimas vengiant aštresnių kampų? Šiuolaikinis menas iškelia konceptualumą, o tai reiškia - nepatogių klausimų kėlimą ir visuomenės erzinimą, tačiau parodose apie sovietmetį šiuo keliu einama retai. Man pačiam yra tekę kuruoti tokias parodas ir žinau, kad baimė pateikti atvirą interpretacijoms, keliančią klausimus ir nesiūlančią vieno aiškaus atsakymo parodą yra labai sunkiai nugalima. Nes atsiras pasipiktinusių ir įžeistų, kils skandalas, apkaltins simpatijomis sovietmečiui... Geriau jau pasakoti neklausiant ir nesvarstant. Todėl suprantu parodą rengusią komandą, tačiau vis tik parodoje tikėjausi mažiau dabarties politikos. Kodėl reikėjo rašyti, kad Georgijaus juostelė „ir šiandien atpažįstama"" kaip paramos Putinui ir karui Ukrainoje ženklas? Sovietmečiu ji akivaizdžiai tokios konotacijos turėti negalėjo. Na kodėl reikėjo rašyti, kad Georgijaus juostelė „ir šiandien atpažįstama"" kaip paramos Putinui ir karui Ukrainoje ženklas? Sovietmečiu ji akivaizdžiai tokios konotacijos turėti negalėjo, buvo vienas iš „Didžiojo Tėvynės"" (taip vadintas II pasaulinis) karo, kuriame dalyvavo ir tuo didžiavosi labai daug ukrainiečių, simbolių. Tokie bandymai gana primityviai aktualizuoti tiesiog mažina parodos vertę. Taip pat parodoje akį rėžė ne iki galo sutvarkyti dalykai, kaip eksponatų numeracija ne iš eilės, trukdžiusi aprašymų gide paiešką. Gal tai padaryta specialiai, bet man nepavyko suprasti numerių šokinėjimo logikos. Ir jau visai nerimtą tekstų rengėjų požiūrį rodo prasminės klaidos juose. Ryškiausia jų, kai prie 35 nuotraukos rašoma, jog tanko ginklo vamzdis nukreiptas į stulpą, ant kurio įvairiomis kalbomis užrašytas žodis „taika"", todėl ir nuotrauka pavadinta Tankas, keliantis grėsmę taikai. Tačiau iš tiesų nereikia labai įtempti akių, jog matytum, kad ant stulpo lietuviškai surašyti įvairūs sovietinės ideologinės naujakalbės žodžiai (taika, darbas, laisvė ir kt.). Suprantama, kad lietuviškai nemokantis parodos kuratorius negalėjo to pamatyti, tačiau kur buvo kiti komandos nariai? Pauliaus Peleckio / BNS nuotr./Antano Sutkaus fotografijų parodos „Saldus (nomenklatūros) gyvenimas"" atidarymas Vaizdai O ką kalba pačios nuotraukos? Akivaizdu, kas Sutkus stengėsi „pagauti"" valdžios vyrus, kai jie buvo mažiau formalūs, ne tokie, kaip laikraščių fotografijose ar kino kronikos kadruose. Eiliniai žmonės tokių nomenklatūrininkų beveik nematydavo ir tiems, kurie dar prisimena sovietmetį, tas skirtumas turėtų būti gana ryškus. Juk nomenklatūra buvo suvaržyta gana griežtų nerašytų taisyklių, kaip jie turi atrodyti (jokiu būdu neišsiskirti) ir elgtis (skyrybos grėsdavo karjeros pabaiga). Sutkus stengėsi „pagauti"" valdžios vyrus, kai jie buvo mažiau formalūs, ne tokie, kaip laikraščių fotografijose ar kino kronikos kadruose. Tačiau privilegijos tuo pat metu suteikė galios ir nebaudžiamumo jausmą. Įtampa tarp atrodyti (santūriai) ir būti (galingam) neretai išryškėja užfiksuotuose vaizduose. Beje, moterims, kurių tarp nomenklatūrininkų buvo nedaug (dauguma užfiksuotų - žmonos) leidžiama daugiau: kailiais pasipuošusios ponios jau aiškiai bando būti (tiesa, nelabai įtikinančiai) panašiomis į aristokrates atspindėdamos vėlyvojo sovietmečio realybę, kai nomenklatūra vis labiau virto uždaru valdančiuoju luomu. Nomenklatūrininkų vyrų priklausomybę privilegijuotiesiems demonstravo vienas svarbiausių neformalių nomenklatūros ritualų - medžioklė. Dalyvavimas prestižiniuose medžiotojų būreliuose buvo nepaprastai svarbi nomenklatūrinio gyvenimo dalis, reikšminga ir karjerai - juk ten buvo galima užmegzti ir palaikyti neformalius ryšius. Įdomu, kad Sutkus medžioklę užfiksavo kaip koks eilinis fotografas mėgėjas: nuotraukos kaip iš asmeninio albumo, nėra meniškesnių kadrų. Atrodo, kad jis tiesiog atliko pareigą ir net nebandė pagauti įdomesnių momentų. Tekstuose rašoma, kad Sutkui medžioklė buvo neįdomi. Tačiau jam, kaip nomenklatūros nariui, medžioklė turėjo būti svarbus ritualas. Tekstuose rašoma, kad Sutkui medžioklė buvo neįdomi. Tačiau jam, kaip nomenklatūros nariui, medžioklė turėjo būti svarbus ritualas. Atsiminimuose minimas ir prievartinis dalyvavimas medžioklėje, ir kad ne visiems ji patiko. Taigi, nepavykusios medžioklės fotografijos iškelia gana svarbią nomenklatūros gyvenimo apribojimų, suvaržymų ir neformalių taisyklių temą, apie kurią tekstuose nerašoma. Tai, žinoma, nepaverčia jų kankiniais, tačiau leidžia labai įsigilinti į nomenklatūros paveikslą. Pauliaus Peleckio / BNS nuotr./Antano Sutkaus fotografijų parodos „Saldus (nomenklatūros) gyvenimas"" atidarymas Nomenklatūrininkų būtį ir buitį parodoje stengiamasi parodyti per įvairias temas: oficialias šventes, neformalius balius, ištisas telefonų baterijas ant stalo. Kuriamą vaizdą papildo ir keletas eksponatų, kaip ragai iš įvairių kolekcijų, taip pat ir atkurti kvapai (kai kuriuos prisiminiau, nors ir nesu susijęs su nomenklatūra). Nomenklatūrininkų būtį ir buitį parodoje stengiamasi parodyti per įvairias temas: oficialias šventes, neformalius balius, ištisas telefonų baterijas ant stalo. Vis tik man, turbūt kaip ir daugeliui parodos lankytojų, labai patiko nomenklatūros tipologija per bučinius. Ne todėl, kad jie juokingi dabar - praeityje būta be galo daug dabar juokingai atrodančių dalykų, o todėl, kad eiliniai žmonės bent jau Lietuvoje iš to šaipėsi ir sovietmečiu. Tai toks viešas valdančiųjų ritualas, vienas iš nedaugelio, kurį žmonės matydavo televizijoje ir fotografijose, eiliniams žmonėms Lietuvoje nebūdingas ir todėl keistas bei juokingas. Bučinių tipologija savo absurdiškumu tik patvirtina, kad į nomenklatūrininkus žiūrėta kaip į ateivius (galima prisiminti citatą iš sovietinio filmo Kin-dza-dza: „vyriausybė kitoje planetoje gyvena""). Tiesa, neaišku, kodėl tarp nomenklatūrininkų atsidūrė Algimantas Raudonikis: tai vienintelis bučinys su moterimi, kompozitorius nors ir žinomas, vis tik nepriklausė nomenklatūrai, nebuvo kokios nors organizacijos vadovas, o ir bučinys turbūt su žurnaliste, ne nomenklatūrininke, tiesiog iškrenta iš tipologijos, kur bučiuojasi to paties luomo žmonės, taip demonstruojantys savo bendrystę ir priklausomybę uždarai grupei. Tai visai kito tipo santykis, nei žurnalistės ir/ar gerbėjos - su visuotiniai žinomu populiarių dainų autoriumi. Ši nuotrauka apmaudžiai griauna gerai sugalvotą, konceptualią fotografijų grupę. Parodoje yra nemažai įdomių ir labai gerų fotografijų. Tačiau vaikštant po sales vis stiprėjo įspūdis, kad fotografui nomenklatūra nebuvo labai įdomi. Parodoje yra nemažai įdomių ir labai gerų fotografijų. Tačiau vaikštant po sales vis stiprėjo įspūdis, kad fotografui nomenklatūra nebuvo labai įdomi. Pirmos keturios dešimtys fotografijų joje - ne apie nomenklatūrą, o tiesiog sovietmečio Lietuvos vaizdai. Tai tarsi kontekstas, „normalios"", „paprastos"", „eilinės"" Lietuvos gyvenimas, kurį galima lyginti su nomenklatūriniu, parodoje įvardintu saldžiu. Ir tas paprastas gyvenimas Sutkui įdomesnis, svarbesnis. Gretos Skaraitienės / BNS nuotr./Valdemaras Klumbys Nomenklatūros kasdienybė, darbas ir šventės fotografijose nė iš tolo neprimena Federico Fellinio La dolce vita pavaizduoto bohemos gyvenimo. Tai greičiau jo antipodas, kur „atrodyti"" jau galutinai susiliejusi su „būti"", todėl nomenklatūrininkus tiesiog kausto kažkoks dirbtinumas, varžantis elgesį ir net judesius. Tai ne itin tinkama medžiaga fotografui, kasdienybėje ieškojusiam būties blyksnių. Valdemaras Klumbys, Lietuvos istorijos instituto darbuotojas","Paroda „Saldus (nomenklatūros) gyvenimas“ nagrinėja sovietmečio nomenklatūros kasdienybę, nors jos pateikimas yra kritikuojamas dėl ideologiškai įkrautų tekstų, kurie kartais primeta vienintelę interpretaciją. Nors Antano Sutkaus fotografijos atskleidžia šio luomo gyvenimo ypatumus, paroda teikia daugiau dėmesio jų estetikai"
"Kaip ir visiems šio skyriaus medikams, taip ir jai, kasdien tenka girdėti pacientų padėkos žodžių, klausytis priekaištų. Tačiau bene dažniausiai tenka išgirsti vyresnio amžiaus pacientų klausimą: „Iš kur jūs tokia graži esate""? Ir tik trumpai papasakojusi gyvenimo istoriją jauna gydytoja sulaukia atsakymų ir į savo klausimus: „Kuo skundžiatės? Kodėl atvykote į ligoninę?"", bei reakcijos į diagnostinę patikrą ir skiriamą tolesnį gydymą, rašoma ligoninės pranešime žiniasklaidai. Į Lietuvą - atsitiktinai Kovo 20-ąja švenčiama persų Naujųjų metų šventė Novrūzas (nauja diena). Pasak gydytojos Shadi Fallahradeh, tai - gražiausia, didžiausia ir spalvingiausia Irano šventė, simbolizuojanti atgimimą ir ryšį tarp žmogaus ir gamtos. Jai ši diena buvo ypatinga ir tuo, kad susitiko su visa šeima. Asmeninio archyvo nuotr./Medicinos gydytoja Shadi Fallahradeh Užaugo Shadi Teherane - Irano sostinėje. Nuo vaikystės ji labai norėjo būti gydytoja, nors medikų pavyzdžio šeimoje nėra. Norint mediciną studijuoti Irane, reikia laikyti stojamuosius egzaminus, labai didelė stojančiųjų konkurencija, nes norinčiųjų įstoti yra labai daug. Pasak Shadi, įprastai kol įstoja žmonės į mediciną, 3-4 kartus laiko stojamuosius egzaminus. Mergina nusprendė taip ilgai nelaukti ir 12-oje klasėje mokytis ne Irane, bet vykti į Baltarusiją. Mokymas turėjo būti anglų kalba, bet dėstė rusiškai. „Buvo labai sudėtinga ir mokytis, ir bendrauti, nes kultūrų skirtumai labai dideli"", - prisimena Shadi kelio į mediciną pradžią. Baigusi parengiamąją stojimo į mediciną klasę, išlaikė stojamuosius egzaminus į medicinos institutą Baltarusijoje. Po stojamųjų merginą atsitiktinai užkalbino dėstytojas lietuvis. Pamatęs gerus stojamųjų rezultatus jis paklausė merginos, ar nenorėtų studijuoti Lietuvoje. „Aš net nežinojau, kur ta Lietuva, bet jis patikino, kad Lietuvoje yra labai geras medicinos universitetas ir parašė rekomendaciją stoti į Lietuvos sveikatos mokslų universitetą"", - prisimena jauna gydytoja kelionę į Kauną, kur dar kartą išlaikė reikiamus egzaminus ir 2015 metais tapo Lietuvos sveikatos mokslų universiteto (LSMU) tarptautinės grupės studentė. Gimtoji Shadi kalba - persų, tačiau anglų kalbos mokykloje mokomasi nuo 2-os klasės ir ją mergina mokėjo neblogai. Pamažu kalba darėsi vis aiškesnė, o medicinos studijos - vis įdomesnės. Neblogai Shadi išmoko ir lietuvių kalbą, nes planavo likti ir dirbti Lietuvoje. Pranešimo aut. nuotr./Medicinos gydytoja Shadi Fallahradeh Patirties sėmėsi keliose ligoninėse Baigusi medicinos studijas Shadi Fallahradeh 2021 metais įgijo medicinos gydytojos diplomą. Tiesa, 2022 metais ji įstojo ir į rezidentūrą. Buvo pasirinkusi širdies ir kraujagyslių chirurgės specialybę, bet paaiškėjo, kad ji, būdama iš trečiosios šalies ir neturėdama Lietuvos pilietybės, už studijas turi mokėti dvigubai daugiau nei įprastai. Mergina nusprendė nutraukti rezidentūrą, nes 17 tūkstančių eurų per metus jai -per didelė suma. Bet Shadi nepraranda vilties studijuoti rezidentūroje ir įgyvendinti savo svajonę. Įgijusi medicinos gydytojos diplomą po metų pradėjo dirbti Plungės ligoninės Priėmimo skyriuje. Sunkumų kilo dėl kalbos, nes plungiškiai kalba žemaitiškai ir daug ką buvo sunku suprasti. Po dviejų mėnesių nusprendė išmėginti jėgas kitame Lietuvos regione ir išvyko į Rokiškio ligoninės Skubiosios medicinos pagalbos skyrių. Aukštaičių tarmė literatūrinę kalbą išmokusiai Shadi suprantamesnė, tad šioje ligoninėje padirbėjo dvejus metus. „Norėjau išmėginti kažką naujo ir ieškojau didesnės ligoninės"", - apie naujų galimybių paiešką, atvedusią į Šiaulius, pasakoja jauna gydytoja. Bandė laimę Kaune, bet laisvų gydytojų vietų nebuvo. Dirbti daug įdomiau Sužinojusi, kad Respublikinės Šiaulių ligoninės Skubiosios medicinos pagalbos skyriuje reikia medicinos gydytojo, parašė ligoninės vadovui Mindaugui Pauliukui bei skyriaus koordinatorei ir buvo pakviesta pokalbiui. Gavusi pasiūlymą padirbėti budėjimais, gydytoja suprato, kad darbas daug didesniame skyriuje, nei teko dirbti anksčiau, įdomesnis, ir nusprendė likti. Pranešimo aut. nuotr./Medicinos gydytoja Shadi Fallahradeh Tad nuo 2024 metų gegužės mėnesio jauna gydytoja iš Irano Shadi Fallahradeh dirba Respublikinės Šiaulių ligoninės Skubiosios medicinos pagalbos skyriuje medicinos gydytoja. Dirba pusantro krūvio, nes reikia pinigų taupymui tolimesnėms studijoms rezidentūroje. Iš pradžių skyriuje dirbti buvo sunku. Skyrius daug didesnis, nei ligoninėse, kuriose teko dirbti. Šiauliuose skyriuje dirba daug daugiau specialistų, dirba skubiosios medicinos gydytojai, atvežama daug daugiau sunkios būklės ligonių, ištiktų insulto ar infarkto, ko ankstesnėse ligoninėse neteko matyti. Kitaip reikia ir ligos istorijas pildyti, ir gydymas kitoks, skiriasi ir pacientų guldymas į stacionarą. „Ankstesnėse ligoninėse dešimt pacientų pakonsultuodavau per parą, o čia dešimt - per kelias valandas atvyksta"", - dalinasi patirtimi gydytoja ir džiaugiasi, kad tobulėti jai padeda kolegos, su kuriais gali pasikonsultuoti. Atvykus pacientui, kuriam reikia intensyvesnės priežiūros, jauna medicinos gydytoja kviečia pagalbon skubiosios medicinos gydytoją. Pagal turimą licenciją jai negalima sušvirkšti pacientui narkozės, negali atlikti elektrošoko, intubacijos bei kitų sudėtingesnių procedūrų. Patirtis ir dėkingumas Skubiosios medicinos pagalbos skyriuje dažnai gelbėjamos gyvybės, todėl labai svarbi pagalbą teikiančio gydytojo reakcija. Nepamirštama prieš dieną į skyrių patekusi pacientė dėl alerginės reakcijos, dėl kuriuos ištino liežuvis, gerklė išburko, nustatyta angioedema - gyvybei pavojinga būklė. Tuo nesuabejojo jauna gydytoja ir pakvietė skubiosios medicinos gydytoją atlikti intubaciją. Gydytojas intubavo pacientę ir perkėlė į reanimaciją. Vėliau paaiškėjo, kad pacientei jau ne pirmą kartą, ragaujant naują ispanišką patiekalą, kyla alerginė reakcija. Asmeninio archyvo nuotr./Medicinos gydytoja Shadi Fallahradeh Įsimintina ir vyresnio amžiaus pacientė, kurią artimieji atlydėjo labai sunkios būklės. „Aš supratau, kad prasideda sepsinis šokas, ir labai greitai suderinau perkėlimą į Intensyviosios terapijos skyrių"", - patirto streso minutėmis dalinasi jauna gydytoja, sulaukusi netikėto šios pacientės artimųjų dėkingumo, nors pacientė ir neišgyveno. Vieni pacientai dėkoja už tai, kad jauna, kompetentinga gydytoja suteikė visą reikiamą pagalbą, kiti už tai, kad pasižymi ne tik profesiniu uolumu, bet ir šiltu, žmogišku požiūriu į pacientus, jų rūpesčius, padeda skatinti pasitikėjimą. Trečius sužavėjo, kad gydytoja perskaitė pusės metų ligos istoriją ir pacientą nukreipė pas tinkamus gydytojus. „Esate nuostabi, profesionali jauna gydytoja, kad visi gydytojai būtų tokie"", - rašoma padėkoja ir džiaugiamasi už jauną ir veržlų žmogų. Didžiąją dalį savo dienos gydytoja Shadi Fallahradeh skiria darbui ligoninėje, nes dirbant pusantro etato krūviu, laisvalaikio lieka mažai. Jei būna laisvų dienų, dažniausiai Shadi stengiasi jas leisti su šeima. Labiau pažįsta sostinę Vilnių, kur dažnai nuvažiuodavo studijų metais, nei Kauną. Sužavėjo Gedimino pilis, labai patinka senamiestis, parodų rūmai. Studijų metu laisvo laiko visai nebuvo, nes be studijų dar nuo ketvirto iki šešto kurso dirbo kavinės virtuvėje. „Visada norėjau būti savarankiška"", - dėkinga mamai už nuolatinę paramą Shadi neslepia ir sunkaus gyvenimo periodo, kai šeimą paliko tėvas. „Man jau beveik 30 metų ir prašyti tėvų pagalbos nebesinori"", - įsitikinus mergina. Pranešimo aut. nuotr./Medicinos gydytoja Shadi Fallahradeh Kultūros labai skirtingos Kai atvyko gyventi į Lietuvą, Shadi patyrė kultūrinį šoką net ir dėl bendravimo problemų, nes žmonės elgiasi kitaip, nei Irane. „Mes esame labai draugiški, kai kuriems lietuviams net atrodo, kad per daug draugiški. Lietuvių ir persų kultūros labai skirtingos, nes čia žmonės labai daug keikiasi, pagal mūsų kultūrą tai - labai blogai, neatsisveikina prieš išjungdami telefoną,"" - šypsosi mergina ir prisimindama nepatogumus, į kuriuos patekdavo dėl tautinių skirtumų. Pavyzdžiui, atėjusi į parduotuvę ji visada pasisveikindavo su kasininke, grįždama į butą - pasveikindavo sutiktus namo laiptinės kaimynus. „Bet man niekas neatsakydavo. Buvo labai keista, galvodavau, kad darau kažką blogai, kol pastebėjau, kad čia su nepažįstamais žmonėmis niekas nesisveikina"", - dalinasi patirtimi jauna iranietė. Dešimtmetis, praleistas Lietuvoje, pakeitė daug ką. Dabar Shadi puikiai supranta aplinkinius ir pastebi, kad su lietuviais jai bendrauti sekasi geriau, nei su kitų tautų žmonėmis. Tad dauguma draugų ir yra lietuviai, nes įprato prie kultūros, suprato, kaip reikia bendrauti, kaip su žmonėmis elgtis. Ypač gerą laiką praleido su kolegomis iš Rokiškio ligoninės, kuriuos pakvietė į Šiaulius, kur surengė atsisveikinimo vakarėlį. Tada ne tik dauguma rokiškėnų, bet ir Shadi pirmą kartą aplankė prie Talkšos ežero esantį Šiaulių simbolį - geležinę lapę. Pasak merginos, susipažinti su Šiauliais pristinga laiko, nes ji iki šiol gyvena Kaune. Kai dirba paromis ir reikia pailsėti, ligoninė aprūpino kambariu medikų bendrabutyje. Radusi laisvo laiko, Shadi planuoja su kolege lankyti karatė užsiėmimus, kuriuos ji pamėgo, dar gyvendama Irane ir yra iškovojusi juodą diržą. Džiaugiasi jauna gydytoja, kad pritampa kolektyve, kad Lietuva po truputį tampa jos antraisiais namais ir ji jau neplanuoja grįžti į gimtąjį Iraną, nei vykti į jokią kitą šalį, nes čia jai saugu, ramu ir gera.","Iranietė gydytoja Shadi Fallahradeh atvyko į Lietuvą studijuoti medicinos ir dabar dirba Respublikinės Šiaulių ligoninės Skubiosios medicinos pagalbos skyriuje, susidurdama su kultūros skirtumais ir profesiniais iššūkiais, tačiau džiaugiasi prisitaikiusi prie lietuviškos aplinkos ir planuoja čia likti ilgam."
"„AS Roma"" klubui atstovaujantis 36-erių vokietis didžiąją karjeros dalį praleido dviejuose didžiuosiuose savo šalies klubuose - Miuncheno „Bayern"" ir Dortmundo „Borussia"". Bavarijos klube jis žaidė 2007-2008 ir 2016-2019 m., Dortmundo - 2008-2016 ir 2019-2024 m. laikotarpiais. Tik paskutiniame karjeros sezone M.Hummelso karjera pakrypo į užsienį, Italiją. „Sutikau daugybę vyrukų ir trenerių, kuriems esu skolingas. Be jų, mano visa karjera nebūtų atsiplėšusi nuo žemės ir pasiekusi tokias aukštumas. Labai to pasiilgsiu. Labai"", - sakė vokietis. M.Hummelsas per profesionalo karjerą iškovojo 15 titulų, o svarbiausias iš jų - 2014 m. pasaulio čempiono. Vidurio gynėjas prieš 11 metų žaidė startinėje Vokietijos rinktinės sudėtyje finale prieš Argentiną, kurį vokiečiai per pratęsimą laimėjo 1:0. Vokietijos rinktinei M.Hummelsas atstovavo 78 kartus nuo 2010 iki 2023 metų ir įmušė 5 įvarčius. Mats Hummels announces his retirement from professional football at the end of the season. 6x DFL Supercups 5x Bundesligas 3x DFB-Pokals 1x FIFA World Cup An extraordinary career from a German icon ⭐🏆 pic.twitter.com/gD78AoyxYQ — CBS Sports Golazo ⚽️ (@CBSSportsGolazo) April 4, 2025 Vokietis taip pat penkis kartus laimėjo Vokietijos čempionatą „Bundesliga"", o UEFA Čempionų lygoje du kartus pralaimėjo finale atstovaudamas „Borussia"".","Matsas Hummelsas, žymus vokiečių futbolininkas, paskelbė apie karjeros pabaigą po šio sezono, per savo profesionalo karjerą jis laimėjo 15 titulų, įskaitant 2014 m. pasaulio čempionatą, ir žaidė pagrindiniuose Vokietijos klubuose kaip „Bayern"" ir „Borussia""."
"Pagal sutartį Kauno rajono savivaldybė ir toliau rems mėlynai baltų veiklą, sudarydama palankias sąlygas klubo plėtrai bei jaunimo ugdymui. Sutartimi įgyvendinami bendri tikslai - skatinti sporto kultūrą, suteikti jaunimui galimybes tobulėti bei reprezentuoti Kauno rajoną aukščiausio lygio futbolo varžybose. „Mums svarbu, kad Kauno rajone futbolas augtų ir stiprėtų. „Hegelmann"" yra puikus partneris, kuris ne tik siekia aukštų rezultatų, bet ir ugdo jaunąją kartą bei buria bendruomenę,"" - teigė Kauno rajono meras Valerijus Makūnas. „Hegelmann"" atstovai džiaugėsi stiprėjančiu ryšiu su Kauno rajono savivaldybe bei galimybe dar labiau prisidėti prie vietos bendruomenės sportinio aktyvumo skatinimo. „Mums tai ne tik bendradarbiavimas, bet ir didelė atsakomybė. Siekiame, kad Kauno rajonas būtų matomas futbolo žemėlapyje, o jaunieji talentai turėtų galimybę augti bei siekti savo svajonių,"" - sakė „Hegelmann"" klubo direktorius Dainius Šumauskas. Klubas įsipareigojo organizuoti treniruotes Raudondvaryje, Lapėse, Domeikavoje, Užliedžiuose, Kulautuvoje, Karmėlavoje. Kartu su savivaldybe planuojama rengti nemokamas stovyklas vaikams, gyvenantiems atitolusiose Kauno rajono vietovėse. Pagal iš anksto nustatytas sąlygas „Hegelmann"" galės neatlygintinai pagerinti Kauno rajono sporto bazių infrastruktūrą, leis naudotis inventoriumi ir specialistų paslaugomis. Savivaldybė įsipareigojo leisti klubui naudotis savo valdomais sporto objektais, rengti treniruotes ir rungtynes. Abi pusės taip pat sutarė aktyviau viešinti bendrą veiklą. Futbolo klubą „Hegelmann"" 2009 m. įkūrė vokiečių kapitalo krovinių pervežimo ir logistikos bendrovė „Hegelmann Transporte"", kurios pagrindinė būstinė įsikūrusi Domeikavos seniūnijoje. Klubas turi vieną didžiausių šalies futbolo bendruomenių, kurią vienija net 20 įvairių amžiaus grupių komandų. Bene daugiausiai dėmesio sulaukia pagrindinė „Hegelmann"" vyrų komanda, praėjusio sezono TOPsport A lygos vicečempionė. Prie klubo sėkmių prisideda ir Kauno rajono savivaldybė - komanda gali žaisti naujajame Raudondvario stadione, naudotis kitomis sporto bazėmis. Kauno rajono meras Valerijus Makūnas sakė, kad jį ypač džiugina kelis šimtus narių vienijanti „Hegelmann"" futbolo akademija. Sėkmingai vystomas ir moterų futbolas. Šeštadienį Raudondvario stadione mėlynai balti pratęsė pergalių seriją Lietuvos futbolo čempionate, rezultatu 2:1 įveikdami Vilniaus „Riterius"" ir turnyrinėje lentelėje pakildami į antrąją poziciją.","Kauno rajono savivaldybė ir „Hegelmann“ futbolo klubas pratęsė bendradarbiavimą, siekdami skatinti sporto kultūrą ir jaunimo ugdymą, stiprindami vietos futbolo infrastruktūrą ir organizuodami nemokamas stovyklas vaikams. Savivaldybė suteiks klubui galimybę naudotis sporto objektais, o „Hegelmann“ įsipareigojo organizuoti treniruotes ir prisidėti prie infrastruktūros gerinimo."
"Šiandieniniame pasaulyje, kupiname neramumų, nežinomybės ir kasdienių iššūkių, menas ir kultūra tampa ne tik pramoga, bet ir priemone atsiriboti nuo rūpesčių, atrasti vidinę ramybę ir stiprinti ryšį su kitais žmonėmis. Viena iš tokių kultūros formų - improvizacijos teatras - kuriame nežinomybė virsta galimybe, o spontaniškumas - kūrybine laisve. Kyla klausimas, ar improvizacija gali padėti išgyventi neramiais laikais? Tarptautinės teatro dienos proga, apie improvizacijos poveikį žmonėms, apie įgūdį nerti į nežinomybę ir kovą su baime, kalbėjomės su teatro režisieriumi, vienintelio Lietuvoje profesionalaus improvizacijos teatro „Kitas kampas"" meno vadovu ir aktoriumi Kirilu Glušajevu. Kirilai, gyvename laikotarpyje, kai mūsų aplinkoje yra daug neramumų. Kaip menas, kultūra gali padėti žmonėms atsipalaiduoti neramioje kasdienybėje? Labai geras klausimas. Būtent viena iš meno ir kūrybos funkcijų yra padėti žmonėms pakilti virš kasdienybės ir nuo jos savotiškai atsiriboti. Tai leidžia nuo jos pailsėti, kad grįžus prie tikrovės ir kasdienybės rūpesčių būtų galima juos pamatyti kitaip - gaivesne, pailsėjusia, atsiribojusia akimi, galinčia įžvelgti daugiau būdų, kaip toje kasdienybėje gyvuoti. Tai padeda išlikti ramesniems, geresnės nuotaikos ir, žinoma, geriau nusiteikusiems. Kirilas Glušajevas / Mantas Gudzinevičiaus nuotr. Kai aplink vyksta svarbūs politiniai įvykiai, sprendimai, kaip žiūrovui „leisti sau"" atsipalaiduoti ir lankytis renginiuose? Pasirodymų metu tikrai nepastebiu mažesnio susidomėjimo renginiais. Praktika rodo, kad kuo sunkesnį laikotarpį išgyvename, tuo labiau žmonės nori poilsio, kontakto, ryšio ir geros nuotaikos stimulo. Iš tikrųjų vienintelis, turbūt geriausias būdas sau padėti - eiti į renginius, lankytis spektakliuose, bendrauti, kurti ryšį su kitais žmonėmis. Blogiausia, ką galime daryti sunkiu laikotarpiu, tai užsidaryti savyje, izoliuotis savo nerime ir baimėse. O geriausias būdas sau padėti - atsiverti pasauliui, bendruomenei, bendrauti su kitais žmonėmis: miestiečiais, kaimynais, kartu išsikalbėti, išsijuokti, jeigu reikia net ir išsiverkti. Savo spektakliuose visada kviečiame kurti ryšį tarp aktorių ir publikos, tarp publikos ir aktorių. Tai - tarpusavio ryšio šventė! Improvizacija kupina netikėtumo ir nežinomybės. Kaip improvizatoriai, kurie nuolatos žengia į nežinomybe, tvarkosi su jos baime? Improvizatoriai mokosi negalvoti į priekį, neleisti įsivaizduojamiems katastrofiškiems scenarijams užvaldyti minčių ir emocijų. Jie mokosi perkelti dėmesio fokusą ir koncentraciją į esamąjį laiką bei erdvę. Taisyklė paprasta: kai esame esamajame laike ir erdvėje, joje nėra nei ateities, nei praeities - grynas, skaidrus, baikštus dabarties patyrimas. Jeigu esamasis laikas yra išgyvenamas kartu su žmonėmis saugioje aplinkoje, joje neskleidžiamas nei pavojus, nei neapykanta, nei baimė, tuomet taip galime pailsėti. Kaip taisyklė, būtent bėgimas į ateities katastrofiškus scenarijus ar į praeities nesėkmingas buvusias patirtis, sukelia įtampą, nerimą ir kitas neigiamas ar sunkiai pakeliamas emocijas. Kirilas Glušajevas / Mantas Gudzinevičiaus nuotr. Kokius gebėjimus lavina nežinomybės kasdienybėje įsileidimas, išgyvenimas? Žmonės dažniausiai turi kur kas daugiau sugebėjimų ir jėgų, susitvarkyti su kėbliomis situacijomis bei nugalėti tai, kas juos gąsdina, nei jiems atrodo. Geriausias būdas prisijaukinti nežinią - nerti į ją ir būnant joje pradėti žinoti. Veikiant nežinioje viskas pamažu pasidaro aiškiau. Improvizatoriai treniruoja kūrybiškumą čia ir dabar, mokosi sutelkti dėmesį į esamąjį laiką ir įeiti į tikrovę tokią, kokia ji yra, o ne kokią galėtų įsivaizduoti. Todėl pagrindinis improvizacijos ugdomas įgūdis - būti esamajame momente, veikti jame, nepaisant vidinio nerimo ar kitų emocijų. Svarbiausia - veikti, net jei viduje kyla abejonės ar stabdančios mintys. Improvizacijos šou „Gero juoko dozė"", kaip ir improvizacijos teatras „Kitas kampas"" žinomas kaip linksmas, juoko ir netikėtumo kupinas pasirodymas. Galbūt esate pastebėjęs, kas dažniausiai pasirodymo prajuokina žiūrovus? Juoko ir laimės akimirką žiūrovams dažniausiai suteikia netikėtumas, kuris įvyksta scenoje ir netikėtumas, kuris įvyksta jų vaizduotėje. Stebėdami aktorius, žiūrovai nejučia įsivaizduoja, taip pat savo galvose improvizuoja. Jie tikisi, laukia arba žino kaip galėtų baigtis vieni ar kiti scenarijai, nes mes žiūrėdami į sceną visgi žiūrime per savo buvusių patirčių prizmę. Kirilas Glušajevas / Mantas Gudzinevičiaus nuotr. Kai scenoje veiksmas pasisuka visiškai netikėtai, žiūrovai patiria netikėtumo džiaugsmą, kurį išreiškia per juoką. Taip pat, kartais juokas kyla ir tuomet, kai tai, ką žmogus pasąmonėje įsivaizdavo, ko tikėjosi ar ką jau buvo patyręs, sutampa su tuo, kas vyksta scenoje. Todėl mes sakome: improvizacija niekada nebando juokinti, improvizacija juokiasi pati iš savęs - iš to, kokia ji yra esamoje situacijoje ir esamajame laike. Ar žiūrovams lengvai pavyksta atitrūkti nuo kasdienybės iššūkių? Šiuolaikinis žmogus nuolat gauna didelį kiekį informacijos - emocinių, vaizdinių, garsinių ir tekstinių impulsų. Dėl to žiūrovams nėra lengva atitrūkti nuo savo vidinių minčių srautų ir aplinkoje esančių trigerių, nepaisant to, ar jie yra teatre, ar ne. Svarbu tai, kad improvizacinio teatro praktikoje mes turime labai gerai žinomus būdus, kaip padėti žiūrovui atsitraukti nuo kasdieninių rūpesčių, kaip ,,ištraukti"" jį iš telefono ar vidinių minčių srauto. Improvizacijoje sakome - padėti žiūrovui išeiti iš galvos - ir mums tai pavyksta padaryti pasitelkiant labai seną, gerą ir žmonijos patikrintą įrankį - žaidimą. Žaidimai - būtent žmonijai būdinga veikla. Nuo pat mažens vaikai pradeda žaisti nemokėdami to daryti - žaidimo instinktas yra mumyse nuo pat gimimo. Būtent improvizacijos teatre mes kartu kviečiame žaisti žiūrovus - žaisti susitikimą, žaisti nežinomybę, žaisti riziką. Kirilas Glušajevas / Pauliaus Peleckio / BNS nuotr. Ar suaugusieji visada noriai įsitraukia į žaidimus? Ar nelaiko to vaikišku užsiėmimu? Žaidimui galima priskirti ne tik vaikystėje kieme žaidžiamus žaidimus, bet ir stalo žaidimus, kuriuose mokomės strategijos, taktikos, gebėjimo išlaikyti įtampą. Sportas taip pat yra žaidimas - futbolas, krepšinis ir kitos sporto šakos ugdo konkurencijos jausmą, moko kovoti bei priimti pralaimėjimą. Žaidimai yra skirti tam, kad mokytumės gyventi. Tai nėra vaikiškas užsiėmimas - priešingai, jie turėtų lydėti mus visą gyvenimą. Kaip yra sakęs Nobelio premijos laureatas, airių kilmės dramaturgas Džordžas Bernardas Šo: ,,Mes nenustojame žaisti, nes pasenstame. Mes pasenstame, kai nustojame žaisti"". Net žvelgiant iš sveikatingumo pusės, kuo ilgiau žaidžiame, tuo ilgiau mokomės ir patiriame naujus dalykus. Žaidimas yra tiesiogiai susijęs su nauja patirtimi, o kuo daugiau jų įgyjame, tuo aktyviau dirba mūsų smegenys. Jos formuoja naujas neuronų jungtis, tampa lankstesnės, vadinasi, ir susidūrus su stresu ar net ligomis, mūsų smegenys geba greičiau prisitaikyti, rasti sprendimus bei mobilizuoti organizmo jėgas. Taigi, žaidimai nėra tik vaikystės dalis - jie būtini kiekvienam žmogui, nepriklausomai nuo jo amžiaus. Tai ne tik rekomenduotina veikla, bet netgi sakyčiau būtina! Ko improvizatoriai bijo scenoje? Nuobodulio, emocinio šaltumo, uždarumo, prasto matomumo ir girdimumo - čia labiau iš techninės pusės ir žmonių, kurie nėra pasiruošę susitikti, atsiverti ir būti ryšyje. Kaip jau minėjau, improvizacija yra viena iš teatrinių kūrybinių formų, kuri yra sistemiška ir metodiška, turinti savo dėsnius bei technikas. Kaip yra pasakius viena iš improvizacinio teatro kūrėjų Viola Spolin: „Teatro taisyklės yra komunikacijos taisyklės"". O kas yra komunikacija? Tai bendravimas, kilęs iš žodžio „bendrystė"", reiškiančio ryšį. Vadinasi, teatriniai principai yra ryšio kūrimo principai.","Šiame tekste aptariama improvizacijos teatro vertė šiuolaikiniame pasaulyje, pabrėžiant jo vaidmenį padedant žmonėms atsiriboti nuo kasdienybės rūpesčių, atrasti vidinę ramybę ir stiprinti tarpusavio ryšius. Improvizacijos teatro „Kitas kampas“ meno vadovas Kirilas Glušajevas išskiria žaidimo svarbą ir improvizacijos gebėjimą įveikti baimes, pabrėždamas, kad menas gali būti svarbus įrankis neramiais laikais."
"„Drag"" karalienė The Vivienne (tikrasis vyras - Jamesas Lee Williamsas) mirė sustojus širdžiai, o tai lėmė ketamino vartojimas, skelbia BBC. Velionio šeima paaiškino, kodėl, jų manymu, buvo svarbu pasidalyti mirties aplinkybėmis viešai. „Ketaminas yra labai pavojingas narkotikas, kuris vis labiau plinta Jungtinėje Karalystėje, - BBC sakė The Vivienne sesuo Chanel Williams. - Jei galėsime padėti didinti informuotumą apie šio narkotiko keliamą pavojų ir padėti žmonėms, kurie gali susidurti su priklausomybe nuo ketamino, tuomet iš šios visiškos tragedijos išeis bent kažkas teigiamo."" Žmonės.lt primena, kad Jamesas Lee Williamsas-The Vivienne negyvas rastas sausio 5 dieną savo namuose, apie žinomo performerio mirtį pranešė publicistas Simonas Jonesas. Jis paviešino įrašą socialiniame tinkle „Instagram"". „Su didžiausiu liūdesiu pranešu, kad mūsų numylėtas Jamesas Lee Williamsas-The Vivienne savaitgalį mirė. Jamesas buvo neįtikėtinai mylimas, geraširdis ir tiesiog nuostabus žmogus. Jo šeima gedi sūnaus, brolio, dėdės… Jie didžiuojasi jo pasiekimais asmeniniame ir darbiniame pasaulyje. Daugiau jokių detalių nepateiksime. Prašome Jameso šeimai duoti privatumo, kurio jiems taip reikia šiuo metu"", - rašoma pranešime. Vida Press nuotr./James'as Lee Williams'as-The Vivienne Jamesas, kuris geriau buvo žinomas The Vivienne slapyvardžiu, tokį vardą pasirinko dėl savo meilės dizainerės Vivienne Westwood drabužiams. Jis buvo gerai žinomas visiems drag pasaulio gerbėjams, ne kartą pasirodė garsiojoje laidoje „RuPaul’s Drag Race"". Taip pat vaidino teatre bei keliuose filmuose.","„Drag"" karalienė The Vivienne, tikrasis vardas Jamesas Lee Williamsas, mirė nuo širdies sustojimo, kurį sukėlė ketamino vartojimas. Šeima viešai pasidalijo mirties aplinkybėmis, siekdama didinti informuotumą apie ketamino pavojus ir padėti žmonėms, priklausomiems nuo šio narkotiko."
"Eklektikų sąjunga - tai kūrybinis pokštas, rimtai nerimtas literatūrinis sambūris, įkurtas 1973 m. Vilniaus universiteto Filologijos fakulteto studentų: Kazio Jonušo, Juozo Erlicko, Kęstučio Kaminsko ir Antano A.Jonyno. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Ši neformali grupė gyvavo apie dešimt metų, intensyviausiai - studijų laikotarpiu. Vėliau ji po truputį blėso - kaip teigė patys pašnekovai, su kiekvienais metais vis labiau nugalėjo buitis ir darbai. Besijuokdami jie skaidrino savo pačių niūrią sovietinę būtį. Parodijuodami socialistinę literatūrą bei kitas kultūrinio ir visuomeninio gyvenimo apraiškas, prisidengę iškalbingais slapyvardžiais, kurių atsiradimo istorijos svyravo nuo bulviakasio iki sumaišytos egzamino temos, jie kartu kūrė: leido laikraštį „Čiuvakų tiesa"", rašė poeziją, operas ir net romaną. Pokalbyje prisiminimais apie Eklektikų sąjungą dalijosi trys buvę šio sambūrio nariai: Antanas A.Jonynas, Kazys Jonušas ir Kęstutis Kaminskas. Pauliaus Peleckio / BNS nuotr./Pokalbis apie Eklektikų sąjungą Grupės idėja užgimė po vakarėlio Studijų metais visi keturi buvo bendrakursiai. Linksmas ir jaunatviškas maištas prasidėjo būtent tuo laikotarpiu. „Susikūrėme 1973 m. kovo 9 d., labai vėlai vakare - galbūt jau buvo ir dešimtosios dienos pradžia. Su Kaziu Jonušu ėjome iš vakarėlio per dabartinį Žaliąjį tiltą ir turėjome išsiskirti: vienam reikėjo važiuoti į vieną pusę, kitam - į visiškai priešingą. Tuomet nusprendėme, kad reikia rasti vietą, kur galėtume reguliariai susitikti ir pradėti rašyti ką nors antitarybiško. Pasitarę su Kaziu, svarstėme, ką dar galėtume pakviesti prisijungti - tokius žmones, kuriais galėtume pasikliauti. Galiausiai nusprendėme kviesti A.A.Jonyną ir J.Erlicką"", - prisiminimais dalijosi K.Kaminskas. Prozininkas taip pat pasakojo apie vidinę grupės politiką ir tradicijas. Panašu, kad kūrybiniame procese nebuvo vengiama svaigiųjų gėrimų, kuriuos patys Eklektikų sąjungos nariai šmaikščiai vadino „arbata"". Tam organizacijos darbų dalijimosi sistemoje net buvo numatytas ministro statusas. Pauliaus Peleckio / BNS nuotr./Kęstutis Kaminskas „Pradžioje mes rinkdavomės kartą per savaitę, tada imdavom gerti „arbatą"" ir rašyti kūrinius. Visi savo eklezijose turėjome pasiskirstę pareigas. Būdavo išrenkamas prezidentas, „stukačius"", taip pat vyno ir tabako ministrai - visi atsakingi už savo sričių netrikdomą veikimą. Skundikas buvo būtinas, nes paprastai ten, kur trys menininkai, ketvirtasis turi būti išdavikas. Taigi, laikėmės visuotinių papročių"", - teigė K.Kaminskas. Socialistinio pasaulio absurdas Totalitarinės sistemos rėmai ir ideologinis diktatas tapo postūmiu Eklektikų sąjungos nariams imtis kūrybinės veiklos - rašymo bei satyrinės valstybės veiklos kritikos. Pasak K.Jonušo, pati tikrovė buvo eklektiška: „Užteko vieno dėmens, ir sovietinė pompastika pereidavo į visišką absurdą. Tuo metu aplinka buvo stipriai atsibodusi - norėjosi iš jos pasityčioti. Būtent absurdas ir tapo varomąja kūrybos jėga. Norėjosi, kad visa tai, kas supa, įgytų meninę išraišką"". Pauliaus Peleckio / BNS nuotr./Antanas A.Jonynas „Tas laikas, kuriame gyvenome, nebuvo labai smagus ar linksmas. Kita vertus, ir mūsų studijos - nors jos buvo įdomios ir naudingos - turėjo keletą privalomų dalykų, kurie varė į neįtikėtiną nykumą. Turiu omenyje „Partijos istoriją"", „Visuomenės mokslus"" arba „Karo mokslus"" - reikėdavo juose išsėdėti kiekvieną pirmadienį nuo ryto iki vakaro. Tai tiesiogiai veikė mūsų nuotaiką. Šioje socialistinio realizmo erdvėje norėjosi truputį kitaip pasižiūrėti į pasaulį - pasityčioti iš to, kas supa, nes tikrovė buvo niūri. Gali pasirodyti, kad mes buvome disidentai, bet, tiesą sakant, taip nebuvo. Paprasčiausiai aplinka buvo labai nyki, ir mums norėjosi iš jos pasišaipyti. Nors, žvelgiant iš dabarties perspektyvos, galvoju, kad kartais galbūt elgėmės per drąsiai"", - svarstė A.A.Jonynas. Įvairios maišto formos Jaunuoliai maištavo pasitelkę ne tik rašomąją mašinėlę, bet ir peilius. „Tuo metu gyvenome Markučiuose dviese su J.Erlicku. „Vagos"" knygyne buvo labai populiarus Brežnevo plakatas, kuriame jis vaizduojamas su visais savo medaliais. Mes nusipirkome šį plakatą, pasikabinome jį ant medinių durų ir mėtėme į jį peilius. Visos durys buvo suvarpytos"", - su šypsena prisiminė K.Kaminskas. Vienas svarbiausių sąjungos kūrinių buvo laikraštis „Čiuvakų tiesa"". Jis šmaikščiai atspindėjo to meto realybę. Deja, savo kūryba pasidalinti su platesne auditorija sąjungos nariai negalėjo: kiekvienas iš 43 leidinio numerių buvo išleistas vos vieno egzemplioriaus tiražu. Žinoma, turinio aštrumas ir akivaizdus antisovietinis požiūris tikrai nebūtų likęs nepastebėtas atitinkamų tarnybų pareigūnų. Pauliaus Peleckio / BNS nuotr./Kazys Jonušas „Kūryba dalinomės tik tarp savęs, ji neišėjo už mūsų keturių rato. Vis dėlto sunku patikėti, kad aplinkiniai nieko nesužinojo. Gal mums tiesiog pasisekė? Nė vienas dėl Eklektikų sąjungos nesulaukė problemų. Labai akivaizdus sėkmės ženklas buvo ir tokia istorija: „Mes vis eidavome į Karininkų namus, kur iki vėlumos veikė kavinė. Tą vakarą vėl prisiragavome „arbatos"", gan pigiai užkandom. Išėję iš kavinės sugalvojome padainuoti „1, 2, 3… graži Lietuva"". Ties Pamėnkalnio gatve mus išgirdo milicininkai, tad nutarėm bėgti. Viskas baigėsi ties KGB rūmais, kur mus apsupo ir teko pasiduoti. Pasisekė tik todėl, kad jie nesuprato lietuviškai ir nežinojo, ką mes dainavome. Būtų suėmę už partizaniškas dainas"", - pasakojo K.Kaminskas.","Eklektikų sąjunga buvo neformalus literatūrinis sambūris, įkurtas 1973 m. Vilniaus universiteto studentų, kuris per kūrybą ir humorą siekė ironizuoti sovietinę realybę. Grupė leido laikraštį „Čiuvakų tiesa“ ir savo veikla nuolat stengėsi išlaikyti maišto dvasią, nepais"
"Greitis išlieka didžiule problema ne tik mūsų šalyje, bet ir visame pasaulyje. Atsižvelgdami į tai, tokie didieji automobilių gamintojai kaip „Renault"" ieško įvairių būdų, kaip užtikrinti didesnį saugumą keliuose. Tam populiariausias pasaulyje prancūziškų automobilių gamintojas kuria ne tik pažangiausiomis saugumo technologijomis aprūpintus modelius, bet imasi ir kitų prevencinių veiksmų. Vienas jų - naujoji informacinė kampanija, kurios veidu tapo „Formulės-1"" žvaigždė Pierre'as Gasly. Išskirtinė programa - tikrosioms avarijų priežastims nustatyti Nepaisant pastangų mažinti eismo įvykių skaičių ir jų pasekmių sudėtingumą, nuo 2010 m. žūčių keliuose mažėjimas sulėtėjo. Šiuo metu 52 proc. mirtinų avarijų, susijusių su viršytu greičiu, įvyksta dalyvaujant jaunesniems nei 35 metų asmenims. Atsižvelgdama į neraminančias tendencijas, „Renault"" siekia didinti jaunų vairuotojų sąmoningumą apie per didelio greičio keliamą pavojų. Ta proga populiariausias pasaulyje prancūziškų automobilių gamintojas pradėjo informacinę kampaniją jauniesiems vairuotojams, kurią remia „Formulės-1"" pilotas, „BWT Alpine Formula One Team"" komandos lenktynininkas Pierre‘as Gasly. Minėta kampanija - dar 2023 metais „Renault"" inicijuotos unikalios programos „Human First"" dalis. Ši programa yra akivaizdus gamintojo įsipareigojimo užtikrinti vairuotojų, keleivių ir kitų eismo dalyvių saugumą visame pasaulyje įrodymas. Greičiui vieta trasoje, ne kelyje „Renault"" inicijuotos informacinės kampanijos vaizdo klipe Pierre‘as Gasly tampa treneriu, padedančiu jaunam vairuotojui „Clio"" automobiliu įveikti Monako „Grand Prix"" trasą. Žinomas lenktynininkas dalijasi patarimais ir patirtimi apie greitį, kad padėtų jaunajam vairuotojui įgyti pasitikėjimo prie vairo, pabrėždamas esminę mintį: greičiui vieta trasoje, o ne kelyje. Ši pasaulinė kampanija pradėta balandžio 6 d., pirmą kartą parodyta Prancūzijos televizijoje „Formulės-1"" Japonijos lenktynių metu. Ji taip pat platinama socialiniuose tinkluose, siekiant tiesiogiai pasiekti 18-24 metų amžiaus grupę. Greitį ribojantis paketas, skirtas „Clio"" Klipe matomas „Renault Clio"" pasirinktas neatsitiktinai - dažnai tai yra vienas populiariausių pasirinkimų tarp jaunųjų vairuotojų, kurie dar tik lavina savo įgūdžius prie vairo. Atitinkamai „Renault"" siūlo praktinį sprendimą, orientuotą į didesnį jaunųjų vairuotojų saugumą, - galimybę apriboti automobilio didžiausią greitį iki 110 km/val. Greičio apribojimo funkcija įdiegiama po pardavimo sukonfigūravus variklio valdymo bloką, apribojant važiavimo greitį ir pastovaus greičio palaikymo bei greičio ribojimo funkcijas. Įrengus ribotuvą, vairuotojas vis dar gali naudotis pastovaus greičio palaikymo ar greičio ribojimo funkcija, tačiau neviršydamas 110 km/val. Šią konfigūraciją galima atšaukti, grąžinant automobilį į pradinę būseną dar kartą apsilankius „Renault"" atstovybėje. Tiesa, ši paslauga, kolkas, siūloma tik Prancūzijoje, išskirtinai šalyje parduodamiems „Clio"" modeliams.","„Renault“ inicijavo informacinę kampaniją, skirtą didinti jaunų vairuotojų sąmoningumą apie greičio pavojus, pasitelkdama „Formulės-1"" žvaigždę Pierre'ą Gasly. Kampanija apima vaizdo klipą, kuriame pabrėžiama, kad greičiui vieta trasoje, o ne kelyje, bei siūloma „Clio“ modelių greičio ribojimo funkcija Prancūzijoje."
"Apie tai, kas yra menopauzė, kokie jos požymiai ir kaip sau padėti, pasakoja „InMedica"" Psichikos sveikatos centrų vadovė, gydytoja psichiatrė-psichoterapeutė dr. Devika Gudienė, rašoma „InMedica"" pranešime žiniasklaidai. „Paprastai išskiriami trys menopauzės etapai: premenopauzė, menopauzė ir postmenopauzė. Premenopauzės metu moters organizmas pradeda ruoštis hormoniniams pokyčiams: menstruacijų ciklas gali tapti nereguliarus, pasireikšti pirmieji menopauzės simptomai. Menopauzė nustatoma, kai 12 mėnesių nebėra menstruacijų. Laikotarpis po menopauzės, kai menstruacijos nebegrįžta, o hormonų lygis organizme stabilizuojasi žemesniame lygyje, vadinamas postmenopauze"", - pasakoja gydytoja psichiatrė-psichoterapeutė. Menopauzės metu dažnai pasireiškia įvairių fizinių ir psichikos sveikatos pokyčių, kurie sukelia atitinkamus simptomus. Kai kurie iš jų prasideda prieš menopauzę, o kai kurie tęsiasi ir po jos. Dažniausiai stebimi ankstyvieji simptomai yra karščio pylimas, gausus prakaitavimas, galvos svaigimas, emociniai pokyčiai. Vėliau moterys susiduria su padažnėjusiu šlapinimusi, makšties sausumu ir skausmingais lytiniais santykiais. Joms taip pat gali imti sausėti oda, retėti plaukai ir lūžinėti nagai. Shutterstock nuotr./Hormonai Savijautą veikia hormonai Pasak dr. D.Gudienės, psichikos sveikatai menopauzės metu daug įtakos turi amžėjimas ir vaisingumo praradimas, vyresnio amžiaus tėvų priežiūra, kūno pokyčiai, nutrūkę socialiniai ryšiai dėl jaučiamų menopauzės simptomų ar emocinių sutrikimų. „Kai moterys gyvena aktyvų gyvenimą ir turi daug atsakomybių darbe ir namuose, staiga atsiradę nuotaikos pokyčiai gali būti labai ryškūs. 4 iš 10 moterų jie pasireiškia dirglumu, energijos stoka, liūdesiu ir dėmesio koncentracijos pablogėjimu. Kartais sunku atskirti, ar nuotaikos pokyčiai susiję su natūraliais gyvenimiškais pasikeitimais ar su menopauzės simptomais"", - aiškina gydytoja psichiatrė-psichoterapeutė. Ji pratęsia, kad moterų emocinę savijautą ypač stipriai veikia hormoniniai pokyčiai. Sumažėjus estrogenų gamybai gali blogėti dėmesio koncentracija, silpnėti atmintis, mažėti odos stangrumas, raumenų masė ir vėlesniam pomenopauziniame periode - vystytis kaulų retėjimas - osteoporozė. Sumažėjęs progesterono kiekis gali turėti įtakos moters svoriui ir emocinei būsenai, t.y. sustiprėti nerimas, dirglumas, sutrikti miegas. Shutterstock nuotr./Depresija Gali pasireikšti depresija Dr. D.Gudienė sako, kad menopauzės metu moterys ne tik patiria dažnesnius nuotaikos svyravimus, bet gali susirgti ir depresija. Tai ypač būdinga toms, kurioms anksčiau gyvenime ji jau buvo pasireiškusi, bei toms, kurios yra jautresnės hormoniniams pokyčiams. Depresijos atsiradimui įtakos turi ir pasikeitimai karjeroje ar šeimoje, sustiprėjęs nerimas, dirglumas bei sutrikęs miegas. „Dėl sumažėjusios progesterono ir estrogenų koncentracijos net iki 47 proc. moterų patiria miego sutrikimų perimenopauzės ir iki 60 proc. - pomenopauzės metu. Joms sunku užmigti, gali prabusti naktimis, pasireiškia obstrukcinė miego apnėja (OSA), neramių kojų (RLS) sindromas. Miego sutrikimai menopauzės metu didina lėtinių ligų riziką ir gali ilgam paveikti psichinę bei fizinę moters sveikatą"", - dalinasi gydytoja psichiatrė-psichoterapeutė. Psichologinės konsultacijos yra viena pirminių depresijos gydymo priemonių, o esant ryškiems simptomams, gali būti skiriamas ir medikamentinis gydymas. Su menopauze susijusią nemigą galima palengvinti laikantis miego režimo, užtikrinant, kad miegamajame būtų tamsu ir ramu, bent 6 valandas prieš einant miegoti vengiant kofeino, nikotino ir alkoholio. Shutterstock nuotr./Vizitas pas ginekologą Gydymas lytiniais hormonais Pasireiškus ankstyvai menopauzei, ryškiems menopauzės simptomams ar nustačius osteoporozę (ar didelę riziką susirgti), taikoma menopauzinė hormonų terapija (MHT) arba pakaitinė hormonų terapija. Ji apima gydymą estrogenais, progestagenais ar selektyviai audinius veikiančiais estrogenų kompleksais. „Gydymas kiekvienai moteriai yra individualus ir skiriamas atsižvelgiant į rizikos ir naudos santykį. Prie geresnės savijautos prisideda ir tokie gyvenimo būdo pokyčiai kaip pastovus ir adekvatus fizinis krūvis, kokybiškas miegas bei socialinių ryšių išlaikymas. Taip pat naudinga pasikonsultuoti su sveikatos priežiūros specialistais ar pasidomėti mitybos pokyčiais, kurie padėtų išvengti svorio augimo. Pravartu atkreipti dėmesį į raudonojo dobilo, blakėžudžių šakniastiebių ekstraktus, magnio ir vitamino B papildus. O emociškai sunkiais momentais, ieškoti specialisto pagalbos"", - sako dr. D.Gudienė.","Dr. Devika Gudienė aptaria menopauzės etapus, jos simptomus ir psichologinius bei fizinius pokyčius, pabrėždama individualizuotą gydymą ir gyvenimo būdo pokyčius, siekiant palengvinti simptomus bei išvengti lėtinių ligų rizikos."
"„Visiškai pritariu premjerui, nes antraštės buvo didelės, lūkesčiai buvo sukelti. Pagal tas antraštes ir kai kurių kolegų, politikų pasisakymus ir didelį optimizmą, mes šiandien turėjome turėti Lietuvoje kokius penkis lustų fabrikus, išskirtines sąlygas, milžinišką ekonominio bendradarbiavimo proveržį. (...) Nieko to mes ir nematome"", - trečiadienį Žinių radijui sakė S.Skvernelis. Jis teigė „nenorintis nusivilti Taivanu"", tačiau teigė, kad santykių su šia sala „perdėtu optimizmu"" bandyta „pridengti tam tikrą avantiūrą užsienio politikos klausimuose, kada buvo atidaryta Taivano atstovybė, pavadinta taip, kaip neturėtų būti pavadinta"". Pasak S.Skvernelio, santykių su Kinija normalizavimas yra Vyriausybės darbotvarkės klausimas: „Procesai tikrai turbūt nėra svarstomi viešai, bet vienokia ar kitokia forma turbūt vyksta"". Naujienų portalo „Delfi"" laidoje „Verslo požiūris"" praėjusią savaitę G.Paluckas teigė, kad Lietuvos ir Taivano praktinis bendradarbiavimas yra įšalęs, o kelti dideli lūkesčiai nėra realizuoti. Kaip anksčiau rašė BNS, 2021 metais Lietuvai pradėjus megzti glaudesnius santykius su Taivanu ir Vilniuje atidarius šios salos vardo atstovybę, pašlijo Vilniaus ir Pekino santykiai. Lietuvių ir anglų kalba 2021 metais Vilniuje atidaryta atstovybė pavadinta „Taivaniečių"", o kinų kalba pavadinime naudojamas „Taivano"" vardas. Pekinas tame įžvelgia Taivano mėginimus veikti kaip nepriklausomai valstybei. Kitose šalyse tokios atstovybės veikia Taipėjaus pavadinimu.","S. Skvernelis kritikavo perteklinį optimizmą dėl Lietuvos santykių su Taivanu, teigdamas, kad lūkesčiai apie intensyvų ekonominį bendradarbiavimą nebuvo realizuoti, o santykiai su Kinija dėl Taivano atstovybės atidarymo pablogėjo."
"Šiandien, sparčiai žengiant į priekį robotikos ir dirbtinio intelekto (DI) technologijoms, kyla klausimas: ar ateityje robotai galės visiškai pakeisti žmogų žemės ūkyje? Šis klausimas tampa ypač aktualus susiduriant su tokiais iššūkiais kaip darbo jėgos trūkumas kaimo vietovėse, poreikis didinti derlių, klimato kaitos poveikis bei dirvožemio degradacija. Augantys poreikiai ir technologijų proveržis Kalbėdamas apie ateities žemės ūkį, UAB „Dotnuva Baltic"" vykdomasis direktorius Dangis Valaitis pabrėžė, kad šią sritį veikia daugybė globalių tendencijų. „Visų pirma turime atsižvelgti į nuolat augantį pasaulio gyventojų skaičių. Prognozuojama, kad iki 2050 metų mūsų bus net 2 milijardais daugiau,"" - sakė D.Valaitis, atkreipdamas dėmesį ir į prognozuojamą 12 proc. didesnį vidutinį kalorijų suvartojimą. Be to, anot jo, intensyvi urbanizacija, kai iki 2050 metų net 68 proc. žmonijos gyvens miestuose, taip pat kelia didelių iššūkių žemės ūkiui. Šios tendencijos neišvengiamai didina maisto poreikį ir reikalauja efektyvesnių gamybos būdų. Tuo pačiu metu susiduriame su kaimų tuštėjimu, klimato kaita ir griežtėjančiais aplinkosaugos reikalavimais. Asmeninio albumo nuotr./UAB „Dotnuva Baltic"" vykdomasis direktorius Dangis Valaitis D.Valaitis įsitikinęs, kad globalių iššūkių akivaizdoje technologijos tampa neatsiejama žemės ūkio dalimi. „Tvarumas šiandien yra naujosios žemės ūkio eros pamatas,"" - teigė jis. Būtent skaitmeninimas, automatizavimas ir robotika, pasak D.Valaičio, gali padėti efektyviau išnaudoti išteklius, mažinti aplinkos poveikį ir patenkinti augantį maisto poreikį. Jis atkreipė dėmesį į daiktų interneto (IoT) svarbą ir į prognozes, kad IoT įrenginių skaičius nuo 30 milijardų 2020 metais išaugs iki 75 milijardų 2025 m. „Šios technologijos jungia įvairius įrenginius ir sistemas, leidžiančias rinkti ir analizuoti didelius duomenų kiekius. Tai atveria galimybes taikyti precizinį žemės ūkį, kurio esmė - optimizuoti išteklių naudojimą ir maksimaliai padidinti derlių, atsižvelgiant į konkrečias lauko sąlygas,"" - aiškino D.Valaitis. Kalbėdamas apie konkrečius automatizavimo ir robotikos pavyzdžius, D.Valaitis minėjo autonominius traktorius, kurie gali dirbti laukuose be žmogaus įsikišimo, bei robotus purkštuvus, gebančius atpažinti piktžoles ir purkšti tikslingai, taip ženkliai taupant purškiamąsias medžiagas, taip pat ir vandenį. Jis pažymėjo, kad robotai vis dažniau naudojami ir vaisių bei daržovių rinkimui. „Technologijos leidžia mums optimizuoti kiekvieną žemės ūkio procesą - nuo sėjos iki derliaus nuėmimo. Pavyzdžiui, taškinio purškimo technologija leidžia sutaupyti net iki 93,5 proc. cheminių medžiagų,"" - teigia D.Valaitis, remdamasis konkrečiais skaičiais. „Nando"" nuotr./Autonominis traktorius Jis taip pat atkreipia dėmesį į svogūnų auginimo pavyzdį, kuriame robotų panaudojimas ženkliai sumažina darbo sąnaudas. „Mūsų duomenys rodo, kad robotai gali drastiškai sumažinti darbo sąnaudas. Tarkime, vieno svogūnų auginimo etapo rankiniu būdu atlikimui reikėtų net 550 valandų vienam hektarui, o panaudojus robotus, žmogaus darbo laikas sumažėja iki 110 valandų. Kitas pavyzdys rodo, kad tradiciškai reikėtų 300 valandų, o naudojant robotą žmogaus darbo telieka 15 valandų,"" - paaiškina D.Valaitis. Žmogus ir robotas ūkyje: ne konkurencija, o bendradarbiavimas Vis dėlto, D.Valaitis mano, kad nereikėtų baimintis, jog robotai visiškai pakeis žmones žemės ūkyje. „Greičiau tai bus simbiozė, kurioje kiekviena pusė atliks tai, ką daro geriausiai, - įsitikinęs jis. - Robotai galės perimti sunkius, monotoniškus ar pavojingus darbus, o žmonės galės skirti daugiau laiko strateginiam planavimui, duomenų analizei, kompetencijų ugdymui ir sprendimų priėmimui."" Automatizavimas jau dabar plačiai taikomas įvairiose žemės ūkio šakose. Pavyzdžiui, gyvulininkystėje automatizavimo lygis siekia 63 proc., augalininkystėje - 38 proc., o daržininkystėje ir sodininkystėje - 43 proc. Autonominių traktorių bei kitų robotizuotų sprendimų diegimas leidžia ūkininkams ne tik padidinti darbo našumą, bet ir optimizuoti išteklių naudojimą. „Nando"" nuotr./Melžimo robotai fermoje Apibendrindamas D.Valaitis teigė, kad ateities žemės ūkis bus vis labiau automatizuotas ir skaitmenizuotas. Robotai ir dirbtinis intelektas taps neatsiejama ūkio dalimi, padėdami ūkininkams efektyviau ir tvariau gaminti maistą. Nors keisis darbo pobūdis ir reikės naujų kompetencijų, žmogaus ir roboto bendradarbiavimas leis pasiekti naują žemės ūkio efektyvumo ir tvarumo lygį. Tokius inovatyvius sprendimus, kaip autonominiai traktoriai ir tiksliojo purškimo sistemos, Lietuvos ūkininkams siūlo ir „Dotnuva Baltic"".","Augant pasaulio gyventojų skaičiui ir susiduriant su įvairiais iššūkiais, tokiais kaip klimato kaita ir darbo jėgos trūkumas, robotikos ir dirbtinio intelekto technologijos tampa svarbiu žemės ūkio veiksniu, padedančiu efektyvinti gamybą ir mažinti aplinkos poveikį. UAB „Dotnuva Baltic"" direktorius Dangis Valaitis teigia, kad ateityje robotai ne visiškai pakeis žmones, o bendradarbiaus, automatizuodami monotoniškus darbus, tuo pačiu leisdami žmonėms susitelkti į strateginį planavimą ir duomenų analizę."
"„Norėtume sakyti, kad visi, sunkiu metu paskambinę ar parašę į „Jaunimo liniją"", gali gauti emocinę paramą. Tačiau realybė yra kiek kitokia. Dėl ribotų išteklių dalis pagalbos ieškančių lieka neišklausyti - penktadalis mums skambinančių jaunų žmonių sulaukia tik užimtos linijos signalo. Todėl naujoje kampanijoje, kurioje problemą aktualizuojame per muzikos paralelę, kviečiame skirti 1,2 proc. GPM ir taip padėti mums pakeisti šią skaudžią realybę"", - kampaniją pristato „Jaunimo linijos"" vadovė Diana Bukantaitė. Pagrindinis kampanijos herojus - atlikėjas Benas Aleksandravičius Šių metų kampanijos veidu tapęs atlikėjas Benas Aleksandravičius (ba.) atvirauja - sako, kad prie iniciatyvos prisijungti jį paskatino patirtis dirbant su jaunimu. „Esu pats praėjęs šį kelią - kai atrodo, kad visas pasaulis yra prieš tave, kad bet koks žingsnis gali tapti proga kažkam pasakyti apie tave ką nors blogo. Jaunam žmogui, kuris tik pradeda savo kelią, tokia situacija gali būti nepakeliama"", - pasakoja B.Aleksandravičius. Vytauto Dranginio nuotr./Benas Aleksandravičius Anot jo, pripratę prie komfortiško gyvenimo nepastebime, kiek daug jaunų žmonių kasdien bando rasti saugų emocinį prieglobstį: „Man skaudu suvokti, kad dalis jaunų žmonių nesulaukia pagalbos, o tik išgirsta užimto skambučio signalą. Mes dažnai gyvename savo burbuluose ir net nesusimąstome, kiek daug drąsos reikia tam, kuris pirmą kartą pasiryžta paskambinti ir papasakoti apie tai, ką išgyvena. Juk nepavykus kartą prisiskambinti, jis antram kartui gali ir nebepasiryžti"". Atlikėjas priduria, kad net ir pats turėjo išmokti kalbėti apie savo jausmus: „Man kalbėti nėra lengva. Anksčiau galvodavau, kad viską turiu išspręsti pats, kad niekas nesupras. Bet dabar suprantu, jog tai - klaidingas požiūris. Visiems mums reikia žmonių, kurie išklausytų. Ir tikiu, kad „Jaunimo linija"" yra tokia vieta, kuri gali padėti. Tereikia užtikrinti, kad ji būtų prieinama visiems, kurie to ieško."" Vizualiai galinga kampanijos idėja Kampanijos pagrindinė žinutė perteikiama per vizualiai stiprią metaforą - pilną „Žalgirio"" areną žmonių, kurių balsai liko neišgirsti. „Vizualuose norėjome parodyti, ką reiškia būti neišgirstam. Tai nėra tik skaičius - tai tūkstančiai žmonių, kurie neranda, kas jiems padėtų sunkiu momentu"", - sako idėją sukūrusios kūrybinės agentūros „Milk"" kūrybos vadovas Rimantas Stanevičius. Jis prisimena, jog kampanijos idėja gimė netikėtai - svarstant problemos aktualizavimo būdus, viena komandos narių atkreipė dėmesį į bendrą skambinančiųjų skaičių. „Apie 10 000 žmonių neprisiskambina ir negauna skubios psichologinės pagalbos kritinėse situacijose. Tai juk pilna „Žalgirio"" arena!"", - sako R.Stanevičius. Būtent toks praktiškas ir visiems suprantamas problemos masto atvaizdavimas ir tapo pagrindine kampanijos mintimi. Pasak kūrybinės agentūros, kampanijos tikslas - ne tik parodyti problemos mastą, bet ir priversti susimąstyti, kokią įtaką gali turėti net ir mažas veiksmas. „Skirdami 1,2 proc. GPM, kiekvienas iš mūsų galime padėti sumažinti šį skaičių. Mūsų idėja buvo parodyti, kad tai paprasta - tereikia kelių minučių, kad padėtum išgirsti tūkstančius balsų"", - sako R.Stanevičius. Kiekvienas norintis prisidėti prie „Jaunimo linijos"" turi galimybę tai padaryti skirdamas 1,2 proc. GPM. Organizacijos kodas (identifikacinis numeris) paramos formai - 302594405. Daugiau informacijos: čia. Kampanija „Kai linija užimta"" vyks iki gegužės 2 d. Kampanijos komunikaciniu akcentu tampa vaizdo įrašas, kuriame filmuojasi Benas Aleksandravičius: Įrašą parengė video gamybos namai „Karuselė"", kampaniją padėjo įgyvendinti kūrybinė agentūra „Milk"". Kampanija bus transliuojama pagrindinio informacinio partnerio „TV3 žiniasklaidos grupė"" kanaluose ir kitomis priemonėmis.","„Jaunimo linija“ pradėjo kampaniją, siekdama atkreipti dėmesį į tai, kad dėl ribotų išteklių daug jaunų žmonių negauna emocinės paramos, ir kviečia skirti 1,2 proc. GPM, kad ši situacija pasikeistų; kampanijoje dalyvauja atlikėjas Benas Aleksandravičius, o problemos mastas perteikiamas pilnos „Žalgirio“ arenos metafora."
"Paskaitų ciklas „Istorijos miestui ir pasauliui"" yra tęstinis Lietuvos nacionalinio muziejaus ir Vilniaus universiteto Istorijos fakulteto projektas, kuriuo siekiama sutelkti dėmesį į daug kam negirdėtas, istorijos paraštėse nugulusias temas ir eksponatus. 2025 m. balandžio 10 d. vyko Nojaus Kiznio paskaita „Svajonė ir statusas: individualus namas kaip žmogaus susikurtas mikropasaulis XX a. 9-10 deš. Lietuvoje"". Tyrimas finansuojamas Lietuvos mokslo tarybos, sutarties nr. 2024-09-09 S-ST-24-86. „Visi geidžia turėti savo būstą. Ir ne bet kokį, o tvirtesnį, naudingesnį, gražesnį negu kaimyno. Buvome įpratę laukti eilėj, kol valstybė „duos"". Bet valstybė negali duoti, kai nepaima iš žmonių. Tad gal nelaukti, o patiems statyti?"" (Naujakurio patarėjas, nr. 1, 1989). 1987-1988 m. buvo panaikinti keletą dešimtmečių galioję griežti individualios statybos suvaržymai. Nuosavas namas vėl galėjo būti statomas miestuose, jo dydžio neberibojo gyvenamojo ploto normos. Tai buvo galimybė lietuviams įgyvendinti seną svajonę. Atrodo, kad namą troško pasistatyti visi - per pirmuosius metus po ribojimų panaikinimo vien Vilniuje prašymą statytis namą pateikė 8000 gyventojų (Statyba ir architektūra, 1988, nr. 4, p. 8). Taip prasidėjo statybų bumas, iš esmės transformavęs didžiųjų Lietuvos miestų pakraščių kraštovaizdį ir pripildęs jį namais, tapusiais laisvės, individualumo, svajonės ir statuso manifestacijomis. Neretai šio laikotarpio gyvenamoji architektūra pašiepiama kaip neracionali, primityvi, todėl nevertinga. Visgi įdomu panagrinėti, kokius namus ir kaip statėsi žmonės? Kas formavo jų svajones, kas buvo jų įkvėpimo šaltinis? Galiausiai, ar „kolūkinio baroko"" epocha sukūrė kažką vertingo, ne tik juokingo? Istorinį artefaktą pristatė LNM vyresn. rinkinio kuratorė Virginija Semėnaitė. Artefaktas: Savadarbė bulvių tarkavimo mašina.","Paskaitų ciklas „Istorijos miestui ir pasauliui"" nagrinėja mažai žinomas istorines temas, o Nojaus Kiznio paskaita apžvelgia individualių namų statybą Lietuvoje XX a. pabaigoje, kai buvo panaikinti statybos suvaržymai, ir tai paskatino reikšmingą statybų bumą bei miestų kraštovaizdžio transformaciją."
"Kelionės maršrutas Atnaujintu „Volvo XC90"" (įkraunamu hibridu) iš Vilniaus važiavome iki Talino, keltu kėlėmės į Helsinkį. Iš ten - kelionė iki Rovaniemio (Kalėdų Senelio miesto). O galutinis kelionės taškas - jau už Poliarinio rato esantis garsiausias Suomijos slidinėjimo ir žiemos pramogų kurortas Levi. Vovo XC90 testas Automobilis: „Volvo XC90"" įkraunamas hibridas (plug-in). Suminė galia - 455 AG. Bagažinės talpa - 668 l. Maksimalus elektra nuvažiuojamas atstumas - 71 km. Baterijos įkrovimo trukmė - 3 val. Maksimalus keleivių skaičius - 7. Kaip sekėsi persikelti iš Estijos į Suomiją skaitykite čia. Kuo nustebino Kalėdų Senelis skaitykite ir žiūrėkite čia. Erdvė ir funkcionalumas keleiviams Mano galva, šiais laikais pamirštama, kad automobilis turi būti erdvus ir patogus keliauti. Būtent tai yra ir bus viena svarbiausių vertybių. Nes daugeliui lietuvių automobilis labai dažnai tampa ir antrais namais, ir biuru. „Volvo XC90"" toks ir yra - jame gana patogiai įsitaisė 5 suaugę žmonės (nebekalbant jau apie 7-vietę modelio versiją). Tie 5 žmonės vežėsi daugybę drabužių ir dalį slidinėjimo įrangos. Ir viskas puikiai tilpo! Turint omeny, kad kartais per dieną nuvažiuodavome ir po 1000 km (žinoma, su kavos pertraukėlėmis), sunku būtų rasti priekaištų automobilio erdvei: labai patogios sėdynės, aukštos lubos (net ir versijoje su panoraminiu stoglangiu), ergonomiški porankiai ir dėtuvės. Ir svarbiausia, kad, pavyzdžiui, vairavimas iš Vilniaus į Taliną ar iš Helsinkio į Levi (slidinėjimo kurortas Suomijos šiaurėje) nebuvo varginantis. Įvertinkite tai, kad greičiai Suomijoje labai ribojami, matuoklių daug, niekur nepaskubėsi, tad 1000 km kelionė trunka ilgiau, nei, tarkime Vokietijoje. Ilgą kelionę labai praskaidrino etaloninė „Bowers & Wilkins"" garso sistema ir puiki salono garso izoliacija: išorėje siaučiant pūgai, automobilio salone buvo jauku ir ramu, liejantis „Spotify"" grojaraščio perlams. „Volvo XC90"" turi viską, ko reikia prabangiam visureigiui... Iš esmės, apibendrinant komforto dalį, „Volvo XC90"" turi viską, ko reikia prabangiam visureigiui: komfortą (pneumatinė reguliuojamo aukščio pakaba, 360 laipsnių kamera, 11,2 colių ekranas, multimedijoje integruotos „Google"" paslaugos, projekcija ant stiklo), minėtą akustinį komfortą, patogią erdvę, stilingą skandinavišką interjerą, malonų salono kvapą ir jaukų apšvietimą, šildomą vairą, visas šildomas sėdynes ir t.t. O apie tai, kodėl nuotykių ištroškusį vairuotoją džiugino krištolinė pavarų perjungimo svirtis - jau kitame skyriuje. Hibridinis visureigis - dar patikimesnis ant ledo? Dalis kelionės vyko gana geromis oro sąlygomis. Tačiau taip sutapo, kad mažiausiai šešias dienas siautėjo pūga, o sniego tarpais buvo tiek, kad net prilįsdavo į stilingų ratlankių tarpus. Porą dienų taip pustė, kad dešiniu ratu tekdavo griauti ką tik pūgos suformuotus sniego liežuvius. Bet „Volvo"" dovanojo neįkainojamą saugumo jausmą: esi tikras, kad visur pravažiuosi, laiku sustabdysi ir, jei reikia, saugiai apsisuksi siaurame ruože. Apie 4 varančiųjų ratų sistemą nėra ko plėstis - tikrai neteko jungti bekelės (Offroad) funkcijos, visur puikiai gelbėjo arba Hybrid, arba automatinis AWD režimas, kai visi keturi ratai įsijungia tik slytelėjus galiniams. Šia prasme XC90 yra puikiai subalansuotas ir tai net nestebino. O štai kas tapo atradimu. Jautiesi užtikrintai Įkraunamas hibridas - puiki technologija, važinėjant dideliu visureigiu mieste. Todėl pirmuosius 60 km Lietuvoje nuvažiavau iš esmės vien elektra. Puikus jausmas, kai benzino sąnaudos - artimos nuliui. Arba vos keli litrai, jei važiuoji ne EV, o hibridiniu režimu. Tiesą sakant, ilgos keionės metu nebuvo laiko stoti krovimo stotelėse (palaikoma 6,4 kW įkrova) - šią technologiją išbandžiau jau pasiekęs Suomijos šiaurę. Šios galingos hibridinės sistemos dėka įsibėgėjimas iki 100 km/val. - per 5,4 sek. Fantastškas jausmas, kai, kartu dirbant VDV ir EV jėgainėms, visureigis šauna it raketa. Tačiau labiausiai sužavėjo regeneracijos (Break režimo) naudojimas slidžiuose, ledu dengtuose keliuose. Turbūt esate girdėję (žiūr. video), kad Suomijos šiaurėje druska ant kelių nepilama. Jie tiesiog nuvalomi greideriu, ir viskas. Kartais, jei jau labai slidu, pabarstoma skaldelės. Todėl vairavimas daug įdomesnis, nei Lietuvoje. Sniego/ledo keliu leki 90 km/val. ir jauti, kad vairas klauso, o, nuspaudus stabdį, net ABS ne visuomet įsijungia. Tačiau gerokai įdomesnis stabdymo procesas, truktelėjus prabangiai atrodančią krištolinę rankenėlę atgal (perjungus Drive į Break). Iš pradžių naudojau tokį stabdymą lygiame kelyje, artėdamas prie sankryžos. O vėliau įsigudrinau „breikinti"" leisdamasis vingiuotu slidžiu keliu nuo kalno. Ir nieko, jokių siurprizų. Todėl vėliau daviau pavairuoti ir kitiems šeimos nariams - technologija tikrai saugi. Svarbiausia, kad didžiulis, 2,5 tonos sveriantis visureigis stoja kaip įbestas, galima drąsiai sukioti vairą - nieko nenutiks. Tai suteikė dar daugiau užtikrintumo: ir stabdymo energija regeneravosi į bateriją, ir į posūkius puikiai tilpdavome toje pasakiškoje sniego karalystėje. Suomija - įkrovimo stotelių lyderė O, jei paklaustumėte apie plug-in hibrido ar bet kurio EV įkrovimo galimybes Suomijoje, tai ten yra stebuklų šalis. Greitos įkrovimo stotelės prie degalinių ir prekybos centrų stovi pustuštės. Mes „Volvo XC90"" prie įkrovimo taškų jungėme net ir slidinėjimo trasų stovėjimo aikštelėse. Laisvų kištukų buvo visą laiką. O elektros kaina - mažesnė nei Lietuvoje (apie 30 cnt. už kWh). Tai labai patogu, turint omeny, kad benzinas Suomijoje kainuo 1,8-2 Eur. Atvažiuoji prie keltuvų, palieki automobilį kelioms valandoms, ir baterija jau pilna. Daugiau įspūdžių ir fotosesija su Šiaurės pašvaiste - vaizdo reportažuose iš kelionės į Šiaurę.","Tekstas aprašo kelionę su „Volvo XC90“ įkraunamu hibridu iš Vilniaus į Suomiją, pabrėždamas automobilio komfortą, saugumą slidžiomis sąlygomis ir puikias elektromobilių įkrovimo galimybes Suomijoje. Kelionės metu automobilis puikiai pasirodė tiek ilguose atstumuose, tiek užtikrinant komfortą ir ekologiškumą."
"Reaguoja į skirtingų cigarečių dūmus „Rūkant paprastą ar elektroninę cigaretę, detektoriai sureaguoja į išpučiamuose dūmuose ar garuose esančius komponentus ir siunčia pranešimą apie užfiksuotą pažeidimą. Detektoriai labai jautrūs, todėl užtenka net vieno mažo išpūtimo, kad sistema sureaguotų"", - teigė Kėdainių Senamiesčio progimnazijos socialinė pedagogė Egidija Kalčinskienė. Pasak E.Kalčinskienės, šiuo metu ugdymo įstaigoje yra 14 tokių detektorių, kurie atpažįsta dūmus. Dirbtinis intelektas atpažįsta garinimo, kaitinamojo tabako ar cigarečių naudojimo atvejus ir realiuoju laiku siunčia pranešimus progimnazijos administracijai ir socialiniams pedagogams, kurie nedelsiant reaguoja į visus tokius atvejus. Asmeninio archyvo nuotr./Egidija Kalčinskienė atkreipia dėmesį, kad, kovojant su vaikų rūkymu, būtina taikyti įvairiapusę prevenciją. Rūkymo atvejų ženkliai sumažėjo Senamiesčio progimnazija tapo pirmąja ugdymo įstaiga Kėdainių rajone, kurioje sumontuoti tokie detektoriai. Progimnazijoje nėra skaičiuojama konkreti statistika, kaip keitėsi rūkymo atvejų skaičius atsiradus šiai inovacijai, tačiau pastebima, jog moksleivių įpročiai keičiasi. „Anksčiau labai mėgta moksleivių būriavimosi vieta - tualetai - šiuo metu nėra labai populiari. Norėtųsi tikėti, kad tai susiję su detektorių atsiradimu"", - sakė E.Kalčinskienė, pridurdama, kad pradžioje buvo fiksuojama nemažai atvejų, tačiau dabar detektoriai fiksuoja tik pavienius rūkymo atvejus. Kaip pasakojo progimnazijos socialinė pedagogė, iškart po detektorių atsiradimo progimnazijoje, buvo sulaukiama daug moksleivių klausimų, o ypač po pirmo užfiksuoto rūkymo atvejo kilo sujudimas, tačiau dabar tai jau tapo visiems savaime suprantamu dalyku. „Didėja ir pačių moksleivių sąmoningumas, matant daromus nusižengimus. Tokiu būdu turime galimybę kuo anksčiau užkirsti kelią elektroninių cigarečių rūkymo plitimui progimnazijoje ir laiku suteikti tinkamą pagalbą vaikams"", - sako E.Kalčinskienė. Nors, anot E. Kalčinskienės, negalima vienareikšmiškai teigti, jog kiekviena mokykla turėtų eiti šiuo keliu ir investuoti į detektorius, tačiau jei tik įmanoma, reikėtų stengtis užkirsti kelią mokinių rūkymui: „Mūsų progimnazija džiaugiasi turėdama galimybę pasinaudoti išmaniosiomis technologijomis. Kiekviena mokykla pati sprendžia, į kokias prevencines priemones turėtų investuoti, atsižvelgdama į savo individualią situaciją, o mes galime tik pasidalinti gerąja patirtimi"". Svarbi visapusė prevencija E.Kalčinskienė atkreipia dėmesį, kad, kovojant su vaikų rūkymu, būtina taikyti įvairiapusę prevenciją, kurioje svarbiausią vaidmenį atlieka - tėvų ir vaikų bei mokytojų ir vaikų santykiai, tėvų požiūris, nuostatos, vertybės. „Vien detektoriai rūkymo problemos neišspręs. Viešumoje, socialiniuose tinkluose pastebime, kad elektroninės cigaretės yra labai populiarios tarp vaikų. Manome, kad tam įtakos turi keletas faktorių: lengvas cigarečių prieinamumas, patraukli išvaizda ir į vaikus orientuotas skonių asortimentas bei dalies tėvų rodomas pavyzdys ir įsitikinimas, kad šios cigaretės nedaro žalos"", - teigė E.Kalčinskienė, todėl, pasak jos, su šiuo reiškiniu būtina kovoti kompleksiškai ir tikrai ne tik mokykloje. Ir detektoriai yra ne vienintelis būdas tai daryti, nors ir labai efektyvus. Senamiesčio progimnazijoje taip pat vykdomos ir įvairios prevencinės programos, kurių tikslas didinti mokinių sąmoningumą rūkymo klausimais. „Integruojame žalingų įpročių temas į mokomuosius dalykus, vedame diskusijas, organizuojame protmūšius mokiniams, kviečiame lektorius, stengiamės atkreipti mokinių dėmesį vairiomis akcijomis, renginiais"", - kovos su rūkymu būdus, taikomus progimnazijoje, vardijo E.Kalčinskienė. Detektorius padėjo įsigyti savivaldybė Rūkymo dūmus identifikuojančius detektorius Senamiesčio progimnazijai padėjo įsigyti Kėdainių rajono savivaldybė. Švietimo, kultūros ir sporto skyriaus vedėjos Vilmos Dobrovolskienės teigimu, Kėdainių rajono savivaldybė šiems detektoriams įsigyti skyrė 13 tūkst. eurų, o pati Senamiesčio progimnazija - 1,4 tūkst. eurų. Taip pat progimnazija šiemet įsigijo licenciją metams už 755 euru","Kėdainių Senamiesčio progimnazijoje įdiegti dūmų detektoriai, reaguojantys į cigarečių ir elektroninių cigarečių dūmus, padėjo sumažinti rūkymo atvejų skaičių mokykloje. Socialinė pedagogė Egidija Kalčinskienė pabrėžia, kad svarbu taikyti įvairiapusę prevenciją, įtraukiant tėvus, mokytojus ir moksleivius, siekiant efektyviai kovoti su rūkymo problema."
"Pasak didžiausio nebankinio finansuotojo Baltijos šalyse „smeGO"" vadovo Mindaugo Mikalajūno, NT rinkoje matyti ir daugiau pozityvių signalų - tiek pirkėjams, tiek vystytojams. „Matome aiškią tendenciją - krintant EURIBOR, auga pirkėjų optimizmas, o rinka tikisi dar bent dviejų palūkanų mažinimų iki 2025 m. pabaigos. Tuo pačiu, vidutiniai atlyginimai Lietuvoje per metus augo daugiau nei 10 proc. Visa tai gerina pirkėjų pozicijas - tam pačiam kvadratiniam metrui įsigyti šiandien reikia mažiau atlyginimų nei prieš metus"", - sako M.Mikalajūnas. Anot jo, visi šie indikatoriai signalizuoja akivaizdų NT rinkos atsigavimą. Todėl būtent dabar vystytojams reikalingas kapitalas, kuris padėtų pasiruošti augančiai paklausai. Iššūkiai mažesniems vystytojams Vis dėlto, eksperto teigimu, kyla rizika, kad augimo galimybėmis labiausiai pasinaudos stambieji vystytojai, turintys daugiau finansinių išteklių ir ilgalaikius santykius su bankais. Smulkūs ir vidutiniai vystytojai rizikuoja praleisti palankias rinkos galimybes. Tradiciniai bankai dažniausiai į NT projektus įsilieja tik finalinėse stadijose, rizikai sumažėjus - kai jau turimi statybų leidimai, pasirašytos nuomos ar pardavimo sutartys. „Tačiau NT projektas prasideda ne tada, kai išpilamas pirmas betono sluoksnis, o nuo idėjos, nuo vystytojo vizijos. Būtent ši stadija yra sunkiausiai finansuojama"", - pažymi jis. „Čia mes matome savo misiją - padėti vystytojams per pirmuosius etapus, kol projektas dar neturi leidimų ar galutinių pirkėjų. Šiam tikslui suteikiame tiltinį (angl. bridge) finansavimą"". Skirtingai nei įprastos paskolos, tiltinis finansavimas yra trumpalaikė paskola, skirta padengti pradines išlaidas iki galutinio projekto pardavimo ar refinansavimo. Bankai į šias paskolas žiūri atsargiai - jos dažnai neapdraustos turtu ar pajamų srautais, todėl rizika didesnė. Tačiau nebankiniai finansuotojai užpildo šią nišą. „smeGO"" siūlomos tiltinių paskolų sumos siekia iki 2,5 mln. eurų, o lėšos išmokamos per 5 darbo dienas. Tokia dinamika leidžia vystytojams greitai reaguoti į rinkos galimybes, ypač kai reikia įsigyti žemės sklypą ar pradėti parengiamuosius darbus. Biurokratija - papildoma kliūtis Kitas didysis iššūkis NT projektų pradžioje - statybos leidimų išdavimo trukmė. Kai kuriais atvejais šis procesas gali užtrukti daugiau nei metus. Dėl to net ir gerai suplanuoti projektai gali įstrigti, jei vystytojas neturi pakankamai apyvartinių lėšų išlaikyti komandą ar užtikrinti sutartinius įsipareigojimus. Tiltinis finansavimas šioje vietoje tampa galimybe išlaikyti tempą net tada, kai projekto eiga priklauso nuo išorinių, dažnai sunkiai prognozuojamų veiksnių. „Negalime pakeisti to, kaip ilgai trunka leidimų išdavimas ar kiek etapų reikia praeiti, kad projektas pajudėtų iš vietos. Tačiau galime pasirūpinti, kad finansavimas nebūtų dar vienas stabdantis veiksnys. Mūsų tikslas - kad geri projektai neliktų stalčiuje vien dėl to, jog jų vystytojams trūksta kelių mėnesių finansinio kvėpavimo"", - sako M.Mikalajūnas. Ne tik NT - tiltinis finansavimas padeda spręsti likvidumo iššūkius Nors tiltinis finansavimas dažniausiai siejamas su nekilnojamojo turto projektais, ši finansavimo forma vis dažniau taikoma ir kitose verslo srityse. Trumpalaikės paskolos tampa sprendimu tada, kai verslui reikia greito finansinio sprendimo, o klasikiniai instrumentai - per lėti ar nepasiekiami. „Kiekvienas verslas turi momentų, kai reikia greito finansinio sprendimo - ne po trijų mėnesių, o rytoj. Tiltinis finansavimas tam ir skirtas: jis padeda išlaikyti greitį, kai stabtelėjimas kainuotų brangiau nei paskolos kaina"", - teigia „smeGO"" vadovas. Tiltinės paskolos gali praversti:","„smeGO"" vadovas Mindaugas Mikalajūnas teigia, kad nekilnojamojo turto (NT) rinka Baltijos šalyse rodo atsigavimo ženklus, tačiau smulkiesiems vystytojams gali būti sunku pasinaudoti augimo galimybėmis dėl finansinių iššūkių ir biurokratinių kliūčių. „smeGO"" siūlo tiltines paskolas, kurios padeda finansuoti NT projektų pradines išlaidas, kol projektai dar neturi statybos leidimų ar pirkėjų."
"Po insulto ar trauminio galvos smegenų pažeidimo dažnai pasireiškia afazija - kalbos ir komunikacijos sutrikimas. Pasak „Eglės reabilitacijos centro"" Vilniuje klinikinės logopedės Aurelijos Meškerevičiūtės, šis sutrikimas gali pasireikšti įvairiai: vieniems sunku suformuluoti sakinius, kitiems - suprasti, kas jiems sakoma. Kai kurie pacientai taip pat painioja skiemenis, prideda papildomų garsų, sutrinka jų kalbos gramatika, jie pamiršta žodžius - todėl kartais klaidingai atsiduria net ir psichiatrijos ligoninėje, atkreipia dėmesį specialistė. „Problema ta, kad diagnostika yra sudėtinga. Neturime standartizuotų kalbos testų, todėl sugaištama daug laiko. O jei pacientas patyrė insultą, per keturias valandas būtina pradėti teikti medicininę pagalbą, kad kraujotaka būtų atstatyta be didelės pažaidos"", - įstaigos pranešime žiniasklaidai cituojama A.Meškerevičiūtė. Shutterstock nuotr./Raidės Kitais atvejais, anot A.Meškerevičiūtės, nors pacientai kalba sklandžiai, jiems gali būti sunku suprasti, kas yra sakoma, todėl jie atsako netinkamai. Dėl tokių situacijų neretai manoma, kad pacientui pasireiškė psichikos sutrikimas ir jis nukreipiamas į psichiatrijos ligoninę. „Pavyzdžiui, paklausus žmogaus, kokia buvo jo profesija, jis gali pradėti sakyti atsitiktinius skaičius ar visai nesusijusias frazes. Kartais pacientas supranta, ką nori pasakyti, bet negali suformuluoti tinkamo žodžio arba painioja žodžių reikšmes: vietoj „bananai"" sako „morkos"", vietoj „pusryčiai"" - „vakarienė"". Tokie sutrikimai būdingi po galvos smegenų kraujotakos sutrikimų"", - akcentuoja logopedė. Kritinis faktorius - laikas Pasak klinikinės logopedės, jei reabilitacija pradedama greitai, tikimybė susigrąžinti kalbos funkcijas yra daug didesnė - aiškių rezultatų galima tikėtis po metų intensyvaus darbo logopedo kabinete ir namuose. „Pirmieji šeši mėnesiai po insulto yra lemiami, nes smegenys prisitaiko prie pokyčių ir gali efektyviau atkurti pažeistas funkcijas. (...) Logopedinis darbas yra derinamas kartu su kitomis reabilitacijos paslaugomis, pavyzdžiui, kineziterapija, masažais ar vandens procedūromis"", - teigia A.Meškerevičiūtė. Apskritai kalbos atkūrimas pradedamas nuo pavienių garsų ir paprastų skiemenų tarimo, vėliau mokomasi trumpų ir ilgesnių žodžių, pildomas žodynas, pereinama prie sakinių formavimo, pasakoja A.Meškerevičiūtė. Tam naudojamos įvairios vizualinės priemonės - realūs objektai, paveikslėliai. O kai sakytinė kalba atsistato, dirbama ir su rašytine kalba - pradedama nuo raidžių, skiemenų kopijavimo, galiausiai pereinama prie žodžių rašymo, dalijasi logopedė. Shutterstock nuotr./Raštas „Dažnai pirmieji atsirandantys garsai yra tie, kuriuos žmogus anksčiau dažnai kartodavo. Pavyzdžiui, vyresnio amžiaus pacientai, netekę kalbos, vis dar gali be problemų sukalbėti „Tėve mūsų"" maldą, bet neištaria „laba diena"". Tai rodo, kad automatizuoti kalbiniai mechanizmai gali būti išsaugoti net ir esant stipriam pažeidimui"", - teigia A.Meškerevičiūtė. Pasak logopedės, kalbos atkūrimo procesas priklauso nuo daugelio veiksnių: kaip greitai suteikta medicininė pagalba, kokia pažeidimo vieta smegenyse, kiek nervinio audinio pažeista, paciento motyvacijos, jo amžiaus (smegenų plastiškumo) ir netgi išsilavinimo. Tais atvejais, kai kalba visgi neatsistato, pacientams taikomos kompensacinės priemonės - jie rodo paveikslėlius, piešia tai, ką nori pasakyti. Kiti galimi sutrikimai Taip pat, be afazijos, pacientai gali susidurti su dizartrija - motoriniu kalbėjimo sutrikimu, kai dėl sutrikusios artikuliacijos kalba tampa neaiški, kalbant greitai pavargstama, kalbėjimas tampa monotoniškas, be intonacijos, rašoma pranešime žiniasklaidai. „Tokiais atvejais atliekame specialias artikuliacijos mankštas, stiprinančias liežuvio, lūpų ir kitų kalbėjimo raumenų veiklą. Parenkame pratimus pagal tai, kuri artikuliacijos vieta yra silpniausia. Reabilitacijos centre pacientams sudarome individualią programą pagal jų būklę"", - komentuoja logopedė. Tačiau A.Meškerevičiūtė atkreipia dėmesį, kad kalbos atkūrimas neapsiriboja vien logopedo darbu. Itin svarbus yra artimųjų įsitraukimas - logopedai moko juos, kaip bendrauti su pacientu, kokius pratimus atlikti namuose, kaip skatinti kalbos atkūrimą kasdienėse situacijose. Jei visgi žmonės tam neturi motyvacijos ar jiems trūksta artimųjų palaikymo, jie gali likti socialinėje atskirtyje, kas gali sukelti papildomų psichologinių problemų.","Po insulto ar trauminio galvos smegenų pažeidimo pacientams gali pasireikšti afazija - kalbos sutrikimas, reikalaujantis greitos medicininės intervencijos ir intensyvios reabilitacijos. Logopedė Aurelija Meškerevičiūtė pabrėžia, kad kalbos atkūrimas priklauso nuo daugelio veiksnių, o procesą palengvina artimųjų įsitraukimas ir įvairios terapijos."
"Danijos teniso talentas šeštadienį Majamyje po dramatiškos trijų setų kovos rezultatu 6:4, 3:6, 6:7(5) nusileido kortų šeimininkui Reilly Opelkai (ATP-114). Trečiojo seto pratęsime H.Rune turėjo rimtų priekaištų bokštelio teisėjui - pasak jaunojo tenisininko, vienas iš svarbiausių mačo taškų turėtų būti peržaistas, mat apsikeitime smūgiais jam sutrukdė korte sublykčiojusi šviesa. Holger Rune running out of breath asks for a video review as he claims he was hindered by a light which came on during the rally against Reilly Opelka. Umpire checks the video and decides no hindrance took place. 2-2 in tie breakpic.twitter.com/6wNadCzaj5 — edgeAI (@edgeAIapp) March 22, 2025 Arbitras pasitelkė vaizdo peržiūros galimybę, tačiau paliko galioti pirminį sprendimą, o H.Rune tašką pralaimėjo. Galiausiai danas patyrė skaudžią nesėkmę, po kurios nusprendė nespausti rankos teisėjui. „Masters"" turnyras Majamyje nesėkmingai susiklostė ir Indian Velse triumfavusiam Jackui Draperiui (ATP-7). Britas dviejų pratęsimų kovoje 6:7(2), 6:7(3) nusileido Jakubui Mensikui (ATP-54). Raining ACES 💥 19-year-old @mensik_jakub_ takes out Indian Wells champion Draper 7-6 7-6 for his sixth career Top 10 win! #MiamiOpen pic.twitter.com/h6d4PTHkve — Tennis TV (@TennisTV) March 22, 2025 Tai reiškia, jog visi keturi Indian Velse pusfinalį pasiekę tenisininkai - H.Rune, J.Draperis, Carlosas Alcarazas ir Daniilas Medvedevas - Majamyje krito antrajame etape.","Danijos tenisininkas Holger Rune pralaimėjo Reilly Opelkai po trijų setų kovos Majamyje, kur trečiojo seto pratęsime kilo ginčas dėl šviesos trikdžio, tačiau arbitras paliko galioti pirminį sprendimą. Indian Velse triumfavęs Jackas Draperis taip pat patyrė nesėkmę Majamyje, pralaimėdamas Jakubui Mensikui,"
"Nesidrausti - prabanga „Mažų verslų savininkai neretai yra linkę nuvertinti jų veiklai būdingas rizikas. Manant, kad mažas verslo dydis tarsi gali padėti išvengti nelaimių, pamirštami įvykiai, nuo kurių nė vienas verslas nėra apsaugotas. Nesvarbu, ar įmonėje dirba keli darbuotojai ar jų yra šimtai - verslo patalpose gali nutikti incidentas, vandentiekio avarija, kilti gaisras, o darbuotojai ar klientai susižeisti įvairiausiose situacijose"", - sako Simonas Lisauskas, „Lietuvos draudimo"" verslo klientų departamento vadovas. Dažnai tokios nelaimės, kaip gaisras ar užliejimas vandeniu, gali sukelti tokią žalą, kurios finansinių padarinių mažesnio dydžio įmonė gali ir nepakelti. Nors draudimo paslaugas smulkus verslas neretai dar vertina kaip nebūtinas, tinkamai pasvėrus rizikas paaiškėja, jog tai veikiau - ne prabanga, o būtinybė. „Verslai dažnai nepagaili lėšų, pavyzdžiui, moderniai biurų įrangai ar baldams įsigyti, tačiau draudimą vis dar laiko nereikalingu, nesusimąstydami, jog vienas incidentas jų veikos tęstinumui ar reputacijai gali kainuoti daugiau nei kelerių metų draudimo apsauga"", - pastebi S.Lisauskas. Rizikingiausios verslo sritys Verslo civilinės apsaugos draudimą aktualu turėti visiems verslams, tačiau visgi egzistuoja sritys, kuriose veikiančios įmonės nesidrausdamos rizikuoja labiau nei kitos. „Pavyzdžiui, gamybos sritis visada bus rizikingesnė už, tarkime, administracinę veiklą. Ypač, jei gamyboje naudojami „karšti"" procesai, kuomet išauga gaisro, galinčio persimesti į šalia esančius pastatus, tikimybė. Jei gamyboje naudojamos cheminės medžiagos - kyla tikimybė užteršti gamtą, pakenkti žmonių sveikatai. Daugelis turbūt dar prisimena ekologinę nelaimę, kai prieš kelerius metus Alytuje degė padangų sandėliavimo vieta - įmonė tąkart tapo atsakinga ne tik už gaisrą, bet ir už oro taršą"", - pastebi S.Lisauskas. Pasak eksperto, itin aktualu apsidrausti ir vykdantiems maisto produktų ir supakuotų maisto gaminių prekybą. Su padidinta rizika taip pat susiduria tos įmonės, kurių didesnė apyvarta bei produktų ir paslaugų apimtys - tokiu atveju didesnė tikimybė padaryti klaidą, nepastebėti broko ir panašiai. „Nėra įmonių, kurioms, rizikų vertinimo požiūriu, verslo civilinės atsakomybės draudimas būtų mažiau reikalingas. Tiesiog atsižvelgiant į įmonės dydį, veiklos specifiką ir galimas rizikas, skiriasi sumos, kurioms draudžiamasi"", − komentuoja „Lietuvos draudimo"" verslo klientų departamento vadovas. Svarbu įvertinti pokyčius Eksperto teigimu, kasmet svarbu peržiūrėti įmonės veiklą ir įvertinti rizikų lygio pokyčius. Smulkios ir vidutinės įmonės nurodo vidutiniškai susiduriančios su penkiomis išorinėmis verslo rizikomis, rodo tyrimo rezultatai. „Kasmet atnaujindami sutartis klausiame verslo įmonių, kaip pasikeitė jų verslo apimtys, kokias naujas rizikas verslai gali identifikuoti, galbūt atsirado naujų vidinių ar išorinių dirgiklių saugiai jų veiklai. Skatiname verslo atstovus apie reikšmingus veiklos pokyčius pranešti ir savarankiškai, nelaukiant draudimo poliso atnaujinimo meto"", - sako S.Lisauskas. Pasak „Lietuvos draudimo"" atstovo, itin svarbu atsižvelgti į įvairius įmonės veiklos aspektus. Kartais įmonės nutyli svarbias detales, kurias paprasčiausiai laiko nereikšmingomis: „Pasitaiko, kad įmonės pamiršta paminėti visą savo vykdomą veiklą. Pavyzdžiui, buvome apdraudę lengvųjų automobilių remontu užsiimančią įmonę, o vėliau buvo kreiptasi dėl žalos, padarytos sunkiasvorei transporto priemonei. Paaiškėjo, kad įmonė pamiršo paminėti, jog retkarčiais remontuoja ir tokius automobilius, tad draudimas tuo atveju negaliojo. Taigi, labai svarbu draudimo atstovams detaliai pristatyti savo veiklos niuansus, kad šie galėtų įvertinti visas potencialias grėsmes."" „Lietuvos draudimo"" užsakymu 2025 m. vasario mėnesį KOG institutas atliko smulkaus ir vidutinio verslo tyrimą apie išorines rizikas ir jų valdymą. Buvo apklaustos smulkaus ir vidutinio verslo įmonės, kuriose dirba iki 250 darbuotojų; iš viso buvo atliktos 402 apklausos.","Smulkiojo verslo savininkai dažnai nepakankamai įvertina su jų veikla susijusias rizikas ir laiko draudimą nebūtina išlaidų dalimi, nors tokios nelaimės kaip gaisras ar vandentiekio avarija gali turėti didelių finansinių padarinių. „Lietuvos draudimo"" atstovas pabrėžia, kad verslo draudimas yra būtinas visoms"
"Naujasis Mike White kuriamo serialo sezonas filmuotas Tailando sostinėje Bankoke ir jo apylinkėse, taip pat Puketo ir Samujo salose. Čia persipina elitinių klientų ir juos aptarnaujančių darbuotojų gyvenimai, o šie susikirtimai nuveda į netikėtas atomazgas. Kiekvienas serialo „Baltasis lotosas"" sezonas pasipildo ne tik šviežia atostogų lokacija, bet ir naujais herojais, kurie kiekvienas išsiskiria įsimintinomis personažų charakteristikomis. Serialas užburia pasakiško grožio peizažais ir nuostabia muzika - dažnai šie vaizdai kontrastuoja su epizoduose vyraujančia psichologine įtampa ir nuolatiniu paslapties jausmu. Asmeninio archyvo nuotr./Arnas Fedaravičius „Tai vienas laukiamiausių HBO serialų visame pasaulyje, tą pastebime ir „Telia Play"" platformoje. Premjera Lietuvos žiūrovams sutampa su pasauliniu startu ekranuose, todėl džiaugiamės, kad galime pasiūlyti gerbėjams iškart pasileisti į intrigas prabangiame kurorte. Paslaptys, meistriškai perteikiamos psichologinės subtilybės, trileris ir satyra - visa tai gerbėjų lauks ir naujajame sezone"", - sako „Telia Play"" vadovė Vitalija Kibildė. Ekranuose - aktorius iš Lietuvos Lietuvius prie ekrano trauks ne tik serialo siužetas, bet ir galimybė pamatyti čia vaidinantį lietuvį aktorių A.Fedaravičių. Tai ne pirmas kartas, kai žiūrovai galės pamatyti Vilniuje gimusį ir šiuo metu Londone gyvenantį aktorių. Lietuvis geriausiai žinomas dėl Sitriko vaidmens britų seriale „Paskutinė karalystė"" (angl. The Last Kingdom), kurį kūrė keturis seriallo sezonus. Šį veikėją aktorius įkūnijo ir 2023 m. pilnametražiame filme „Paskutinė karalystė. Septyni karaliai turi mirti"" (angl. The Last Kingdom: Seven Kings Must Die), kuris pratęsia serialo istoriją. Žiūrovai taip pat atpažins A.Fedaravičių kaip Maedoką iš serialo „Laiko ratas"" (angl. Wheel of Time) ir kaip Luką Novaką iš aštuntojo BBC serialo „Šetlandas"" (angl. Shetland) sezono. „Telia"" nuotr./Naujas „Baltojo lotoso"" sezonas: Tailando intrigos ir lietuviškas akcentas Sėkmės paslaptis Savo žiūrovus „Baltasis lotosas"" masina ir gebėjimu išlaikyti subtilų humoro jausmą, kuris suteikia lengvumo ir labai rimtų ar kartais net šokiruojančių įvykių fone. Juokingos situacijos bei veikėjų savybės seriale atskleidžia gyvenimo absurdiškumą. Kiekvienoje serijoje režisierius bei scenarijaus kūrėjas M. White taikliai ir atsargiai nagrinėja turtingųjų ir privilegijuotųjų gyvenimo būdą, pabrėždamas tarp jų pasitaikantį vidinį tuštumą, kompleksus ir problemas, kurios ne visada priklauso nuo jų materialinės gerovės. „Telia"" nuotr./Naujas „Baltojo lotoso"" sezonas: Tailando intrigos ir lietuviškas akcentas 2021 m. liepą pasirodęs pirmasis „Baltojo lotoso"" sezonas, kurio veiksmas vyksta Havajuose, buvo nominuotas 20-čiai „Emmy"" statulėlių 13-oje kategorijų ir laimėjo 10 iš jų - daugiausiai iš visų tų metų pretendentų. Tarp laimėjimų - geriausio mini, arba antologinio, serialo apdovanojimas. Antrasis sezonas, nukėlęs žiūrovus į kurortą Sicilijoje ir pasirodęs 2022 m. gruodį, pelnė net 23 „Emmy"" nominacijas, įskaitant geriausio draminio serialo, ir iš jų laimėjo 5. Ne tik trečiąjį, bet ir pirmuosius „Baltojo lotoso"" sezonus galite rasti HBO partnerio Lietuvoje „Telia Play"" platformoje, čia kiekvieną pirmadienį bus galima rasti ir naujas serijas, žiūrovų lauks aštuoni epizodai. Serialo „Baltasis lotosas"" trečiajame sezone, be A.Fedaravičiaus, vaidina Leslie Bibb, Carrie Coon, Waltonas Gogginsas, Sarah Catherine Hook, Jasonas Isaacsas, Lalisa Manobal, Michelle Monaghan, Samas Nivola, Lek Patravadi, Parker Posey, Natasha Rothwell, Patrickas Schwarzeneggeris, Tayme Thapthimthong, Aimee Lou Wood, Nicholas Duvernay, Christianas Friedelis, Scottas Glennas, Domas Hetrakulis, Jurijus Kolokolnikovas, Julianas Kostovas, Charlotte Le Bon, Morgana O’Reilly, ir Shalini Peiris. Serialo kūrėjas, scenarijaus autorius bei režisierius Mike White. Vykdantieji prodiuseriai - M. White kartu su Davidu Bernadu ir Marku Kamine.","Naujausias „Baltasis lotosas"" sezonas, filmuotas Tailande, pristato naujus veikėjus, tarp kurių yra ir lietuvių aktorius Arnas Fedaravičius. Serialas atkreipia dėmesį į elitinių klientų ir aptarnaujančių darbuotojų santykius prabangiame kurorte, kur humoras ir psichologinė įtampa dera su gražiais peizažais."
"Tai jau ne pirmas kartas, kada Judita grįžta į namus po gydymo ligoninėje. Todėl šeima žino, kad grįžus į namus visų pirma teks adaptuotis, viliantis, kad dabar viskas pajudės į šviesesniają pusę. „Visgi netrukus supratome, kad šį kartą procedūrų poveikis nebuvo toks geras, kaip prieš ketverius metus, kai pagerėjimas pasijuto kone iš karto. Sielos vėžys, kaip mes vadiname sunkią depresiją, nenuspėjamas - mums teko tuo dar kartą įsitikinti"", - kalbėjo N.Laurinavičius. Šiuo metu Judita lanko Dienos psichiatrijos stacionarą. Pasak vyro, ypatingai sunkūs būna rytai: „Judita vos atranda vidinių rezervų keltis ir vėl mėginti kabintis į gyvenimą. Didelė neviltis užplūsta, kai leidi sau manyti, kad elektrošokas visai nepadėjo, o ir vaistai vis dar iki galo neatiderinti, tarsi niekaip nepavyksta rasti to stebuklingo balanso..."" Dienos stacionaras yra kaip tam tikra rutina, kuri verčia išsijudinti, duoda kryptį, nors kol kas ir tenai Juditą užplūsta juodžiausios mintys. „Kai išsenka jėgos, kartais ji neištveria visos dienos stacionare, ir man tenka važiuoti parsivežti namo anksčiau laiko. Psichologinė pagalba valstybinėse įstaigose yra labai ribota, tad dar po kelių savaičių, kai baigsis dienos stacionaras, turėtume jau orientuotis į privačią psichoterapiją. Tai esame suplanavę"", - kalbėjo pašnekovas. Pasak jo, itin svarbu atrasti tinkamą specialistą (tai gali užtrukti), o po to su jo palaikymu kryptingai lopyti sielos žaizdas, kurios yra įsisenėjusios ir kurioms reikėjo gydymo jau daugelį metų. „Ir, žinoma, kuo labiau atitaikyti vaistus, stiprinti išsekusį organizmą. Vis dėlto mažais žingsneliais kartais, atrodo, pavyksta atsispirti nuo bedugnės, jau atsiranda prošvaisčių, kai juodžiausia depresija tarsi atslūgsta, nepaisant to, kad kankina nerimas ir kitos psichologinės bėdos, bet tai, anot Juditos, jau yra kur kas labiau ištveriama, nes visiška remisija jau turbūt ir neįmanoma"", - viltimi gyvena vyras. Asmeninė nuotr./Nerijus ir Judita Tiki - muzika gydo Pasak N.Laurinavičiaus, savaitgaliais šeima bando pakeliauti: „Tai traukiniu kur pavažiuoti, tai pažintiniu keliu pažingsniuoti, kad tik neužsidarytume kambaryje ir neleistume blogoms mintims lįsti į galvas."" Vieninteliu šeimos maitintoju likęs vyras randa laiko ir darbui. O į kai kuriuos projektus įtraukia ir žmona, kuri visada buvo jo kūrybos partnerė. Tik dabar dėl ligos ne visada tai gali daryti ir įsitraukti pilna koja. „Neseniai vienam vaikų žurnalui parašiau pasaką, kuri bus ne tik spausdinama, bet ir įgarsinta, todėl pasiūliau Juditai prisidėti ją įrašant studijoje. Po įrašo ji jautėsi lyg būtų trumpam sugrįžusi į tikrąją save - gebančia dalintis savo talentais su kitais, įkvėpti kitus. O šią savaitę dar aplankėme ir Zarasų viešąją biblioteką, kur vaikams pristatinėjau naujausią savo knygą „Uogų pasakos"". Juditai siūliau tik pasėdėti kartu su žiūrovais, galbūt pafotografuoti, bet ji neištvėrė, perlipo per savo nerimą ir man puikiai padėjo pravesti renginį, netgi šiek tiek padainavo"", - džiaugėsi N.Laurinavičius. Jis prisiminė, kad be visų asmeninių Juditos gyvenimo, šeimos dramų, prie sunkios ligos prisidėjo ir perdegimo sindromas, pernelyg dideli darbo krūviai. „Todėl ypač šiuo trapiu ir svyruojančiu laikotarpiu reikia pasverti kiekvieno tokio pasirodymo galimybes, reikia tai daryti labai saikingai. Nes viskas taip kinta, kad kitą dieną po kelionės vėl užslinko juodžiausi debesys"", - kalbėjo vyras. Kita vertus, jo nuomone, galimybė dainuoti Juditai itin svarbi ir iš tiesų padeda jai sveikti. „Žinant, koks, objektyviai vertinant, yra nuostabus jos balsas ir tembras, dainavimo turbūt nereikėtų pamiršti, galbūt tai galėtų būti vienas iš sveikimo postūmių. Todėl, kai pianistas Darius Mažintas paskambino man ir pasidalino savo patirtimis apie tai, kaip muzika padeda sveikti, sušvelninti sielos žaizdas, prisijungus ir operos solistui Jonui Sakalauskui, mes nusprendėme organizuoti Juditos palaikymo koncertą, ir tada man šovė į galvą mintis, kad tas koncertas vadinsis „Muzika gydo"", - kalbėjo N.Laurinavičius. Asmeninė nuotr./ 15min koliažas/Koncerto dalyviai Reikėtų paminėti, kad koncertas buvo suplanuotas dar tuomet, kai Judita gydėsi ligoninėje. Tačiau likimas taip lėmė, jog dėl kitų dalyvių ligos (gripo) renginio datą teko perkelti ir dabar jame galės dalyvauti pati Judita. „Mielai kviečiame visus šį sekmadienį, kovo 30 d., 16.00 val. į Lietuvos dailininkų sąjungą Vilniuje, Vokiečių g. 4, III aukštas, į jaukią kamerinę aplinką, kur pianistas Darius Mažintas gyvai gros M.K. Čiurlionio ir kitus kūrinius, kur dainuos operos solistas Jonas Sakalauskas, skambės eilės ir diskusijos apie psichikos sveikatą, kad kuo mažiau visuomenėje būtų stigmatizuojami tokiomis ligomis sergantieji žmonės (renginio nuoroda)"", - kvietė N.Laurinavičius. Pasak jo, įėjimas laisvas, bet renginio metu bus galima paaukoti ilgalaikiam Juditos gydymui. O kas negali dalyvauti, bet nori prisidėti prie gydymo, tai galima padaryti šiais rekvizitais: Judita Šmitaitė-Laurinavičienė LT524010042401066927 Luminor PayPal - juditelex@gmail.com","Judita, kenčianti nuo sunkios depresijos, po gydymo ligoninėje stengiasi adaptuotis namuose, lankydama dienos psichiatrijos stacionarą, o šeima planuoja privačią psichoterapiją ir rengia koncertą „Muzika gydo“ psichikos sveikatos stigmatizavimui mažinti."
"Pasak gydytojos pulmonologės Godos Šlekytės, tuberkuliozės sukėlėjai plinta oro-lašeliniu būdu, tad tuberkuliozės diagnozę šiandien gali išgirsti bet kuris žmogus. Gydytoja pažymi, jog paprastai sveiko žmogaus imuninė sistema padeda apsiginti nuo šios ligos sukėlėjų, jei jų aplinkoje nėra daug ir organizmas nenusilpęs, rašoma „Lietuvos draudimo"" pranešime žiniasklaidai. Shutterstock nuotr. „Didesnė rizika užsikrėsti kyla 2-5 metų vaikams, kurių tėvai anksčiau atsisakė juos skiepyti nuo tuberkuliozės, taip pat vyresnio amžiaus žmonėms, kurie turi gretutinių ligų arba keliauja į didelio tuberkuliozės paplitimo šalis"" , - teigia gydytoja. Anot jos, tuberkuliozė ypač pavojinga tiems, kurių organizmas susiduria su neigiamą poveikį imuninei sistemai turinčiais veiksniais - ilgalaikiu stresu, nepakankama mityba, nesaikingu alkoholio vartojimu. „Rizika susirgti išauga turintiems cukrinį diabetą, gydomiems imunosupresiniais vaistais, kurie taikomi chemoterapiniam ar biologinės terapijos gydymui"", - pažymi G. Šlekytė. Užsikrėsti tuberkulioze įmanoma keliaujant visuomeniniu transportu ar besilankant viešose įstaigose, kuriose prieš tai viešėjo neišgydyti ar nesilaikantys gydymo režimo asmenys. Visgi, gydytoja pulmonologė pabrėžia, kad pagrindinė priežastis, dėl kurios susirgimai šia liga Lietuvoje vis dar vieni didžiausių Europoje - tai žmonių sąmoningumo stoka. „Net ilgą laiką jausdami kvėpavimo sistemos sutrikimo simptomus, žmonės laiku nesikreipia į gydytojus. Kita problema - ne iki galo išgydyta jau diagnozuota tuberkuliozė. Šios ligos gydymas yra ilgas, trunkantis mažiausiai pusę metų, o pacientai turi vartoti daug vaistų. Todėl nemažai jų vis dar bando apeiti gydymo rekomendacijas: nutraukia vaistų vartojimą arba juos vartoja ne taip, kaip yra nurodęs gydytojas. Dėl to pacientas toliau serga, platina ligos sukėlėjus, o dar blogiau, kad vystosi atsparesnės antibiotikams tuberkuliozės formos, kurias yra daug sudėtingiau išgydyti"", - sako gydytoja. Kokių požymių nereikėtų ignoruoti Pasak G. Šlekytės, nors tuberkuliozė neturi vien tik šiai ligai būdingų simptomų, reikėtų atkreipti dėmesį, jei ilgesnį laiką nepavyksta išsigydyti kosulio, jaučiamas bendras silpnumas. „Jei žmogus kosti ilgiau nei 2 mėnesius arba atkosti krauju, jaučia nuovargį, skausmą krūtinėje, nakties metu gausiai prakaituoja, dėl neaiškių priežasčių krenta svoris, pastebima šiek tiek padidėjusi kūno temperatūra, reikėtų nedelsiant kreiptis į gydymo įstaigą. Vengiant pasitikrinti ir platinant ligos sukėlėjus, galima užkrėsti visą šeimą: neretai šia liga serga keli jos nariai"", - akcentuoja gydytoja pulmonologė. G. Šlekytė taip pat pažymi, kad diagnozės išsigąsti nereikėtų, mat laikantis gydytojų rekomendacijų, liga paprastai pagydoma. Svarbiausia - išlaikyti nuoseklumą gydytojams paskyrus gydymą. „Kantrybės gydytis užtenka ne visiems, tačiau pasekmės tokiu atveju gali būti liūdnos tiek pačiam pacientui, tiek visuomenei - sirgdamas žmogus toliau platina ligos sukėlėjus, be to, negydoma liga gali baigtis mirtimi"", - neslepia G. Šlekytė. Savo ruožtu specializuotos rizikos draudimo ekspertas Audrius Zinevičius primena, kad į medicinos įstaigą verta kreiptis ne tik nerimaujant dėl jau atsiradusių simptomų, bet ir profilaktiškai. „Ankstyvose stadijose daugelis ligų nesukelia nerimo, žmogus kiek blogesnę savijautą priskiria didesniam darbo krūviui, stresui ar pavasariniam vitaminų trūkumui. Tačiau tikrąją sveikatos būklę galima nustatyti tik po išsamios patikros, todėl laukti, kol negalavimai praeis savaime, yra neatsakinga"", - pažymi ekspertas. Tarptautinė tuberkuliozės diena Pasaulio sveikatos organizacijos (PSO) iniciatyva minima nuo 1993 m. kovo 24 d. Ji skirta atkreipti dėmesį į tuberkuliozės problemą pasaulyje ir skatinti veiksmus kovoti su šia liga.","Gydytoja pulmonologė Goda Šlekytė teigia, kad tuberkuliozė plinta oro-lašeliniu būdu ir yra pavojinga, ypač tiems, kurių imuninė sistema nusilpusi, todėl svarbu laikytis gydytojų rekomendacijų ir laiku kreiptis į gydymo įstaigas. Ekspertai ragina neignoruoti simptomų ir reguliariai tikrintis sveikatą, nes neapgalvotas gydymo nutraukimas gali sukelti ligos plitimą ir atsparių formų vystymąsi."
"Princas Harry ketvirtadienį apsilankė Ukrainoje ir taip tapo antruoju britų karališkosios šeimos nariu, nuvykusiu į šią šalį po 2022-ųjų vasario, kai Rusija pradėjo savo didelio masto invaziją. 40 metų princas Lvive Vakarų Ukrainoje bendravo su žmonėmis, nukentėjusiais nuo karo, naujienų agentūrai AFP sakė jo atstovas. Apie kelionę buvo paskelbta tik po to, kai Harry, buvęs britų armijos kapitonas, išvyko iš karo draskomos Ukrainos. Karaliaus Charleso III jaunesnysis sūnus apsilankė ortopedijos klinikoje „Superhumans Center"", kur gydomi sužeisti kariškiai bei civiliai, ir kur vykdomos jų reabilitacijos programos. Princą lydėjo žmonės iš jo 2014 metais įkurto fondo „Invictus Games Foundation"", rengiančio žaidynes sužeistiems kariams. Harry taip pat susitiko su Ukrainos veteranų reikalų ministre Natalija Kalmykova. YANA STUKACH / AFP Antradienį ir trečiadienį jis Londone dalyvavo teismo posėdžiuose. Teismas svarstė jo apeliaciją dėl vyriausybės sprendimo sumažinti policijos teikiamą jo apsaugą jam lankantis Jungtinėje Karalystėje. 2020 metais Harry ir jo žmona Meghan atsitraukė nuo karališkųjų pareigų. Šiuo metu jie su dviem vaikais gyvena Jungtinėse Valstijose. Princas nori, kad apsauga būtų sugrąžinta, ir tikina, kad jam ir jo šeimai gresia pavojus lankantis JK, nes jo žmona socialiniuose tinkluose patiria priešiškumą, o žiniasklaida juos nuolat persekioja.","Princas Harry apsilankė Ukrainoje, kur susitiko su karo nukentėjusiais žmonėmis ir lankėsi ortopedijos klinikoje, lydimas savo fondo „Invictus Games Foundation“ atstovų. Prieš tai jis dalyvavo teismo posėdžiuose Londone dėl sprendimo sumažinti jo apsaugą JK, kur gyvena su šeima po atsitraukimo nuo karališkųjų pareigų."
"Nuo gegužės 1 d. įsigaliojantys įstatymų pakeitimai numato, kad galutinė apskaičiuota suma, kuri baigiasi 1 arba 2 euro centais, bus apvalinama į mažesnę pusę iki 0. Suma, kuri baigiasi 3 arba 4 euro centais, apvalinama į didesnę pusę iki 5. Tuo metu suma, kuri baigiasi 6 arba 7 euro centais, būtų apvalinama į mažesnę pusę iki 5, o galutinė apskaičiuota suma, kuri baigiasi 8 arba 9 euro centais, apvalinama į didesnę pusę iki 10. Prognozuoja dramas prie kasų Lietuvos buhalterių ir auditorių asociacijos vadovė Daiva Čibirienė socialiniame tinkle „Facebook"" iškėlė klausimą, ar bus prie kasos dramų dėl 1-5 centų po gegužės 1 d. Jos manymu, jų gali pasitaikyti. „Pvz.: jūsų prekių krepšelis kainuoja 10,03 euro. Atsiskaitote grynaisiais ir paduodate 10 euro + 3 ct? Ne, ne, ne! Reikės mokėti 10,05 euro, nes suma suapvalinama į didesnę pusę, nors atsiskaitymus visais centais niekas neuždraus. Bet, jei mėgstate skaičiuoti, galite suskaidyti vieną pirkinių krepšelį į du: 1 čekis: 6,01 euro ir 2 čekis: 4,02 euro. Tada apvalinimas suveiks jūsų naudai - sumokėsite tik 10 eurus. Vienu žodžiu - po gegužės 1-osios gali tekti ilgiau pastovėti prie kasos ir stebėti, kaip kažkas bando pergudrauti sistemą dėl 1-5 centų"", - rašė ji. Tad kaip tam ruošiasi didieji prekybos tinklai?","Nuo gegužės 1 d. Lietuvoje įsigalioja įstatymų pakeitimai dėl apvalinimo, keliantys susirūpinimą dėl galimų dramų prie kasų, nes galutinės sumos su centais bus apvalinamos įvairiais būdais. Lietuvos buhalterių ir auditorių asociacijos vadovė išreiškė nuogąstavimą, kad pirkėjai gali bandyti pergudrauti sistemą norėdami sutaupyti centus."
"Sinoptikų teigimu, po rekordinės 20 laipsnių šilumos šią savaitę, šeštadienio naktį artės šaltas, arktinis oras, o su juo ir tankūs kritulių debesys. Vietomis, daugiausia šiaurinėje šalies pusėje, iškris krituliai, daugiausia šlapdriba ir sniegas. Šiaurės vakarų, šiaurės vėjas liks stiprokas, 7-12 m/s. Naktis bus šaltesnė ir temperatūra svyruos nuo 3 laipsnių šalčio iki 2 šilumos. Šeštadienio dieną debesuotumas dar labiau didės, nes priartės ciklono debesys. Daug kur diena primins trumpam sugrįžusią žiemą, nes daugelyje rajonų numatomi krituliai, vyraus sniegas. Vėjas krypties nekeis, liks šiaurinių krypčių, tačiau stiprės dar labiau ir pavojingi vėjo gūsiai daug kur sustiprės iki 15-20 m/s. Šilumos taip pat bus labai menkai ir tesušils iki 2-7 laipsnių šilumos. AB „Kelių priežiūra"" ir kitos įmonės ruošiasi permainingam savaitgaliui. Numatomi orų pokyčiai gali lemti sudėtingas eismo sąlygas, nes artimiausiu metu susidarys tankūs kritulių debesys, daugiausia šiauriniuose šalies rajonuose, naktį įsivyraus neigiama oro temperatūra. Šeštadienio dieną žiemiški orai nesitrauks - kone visoje Lietuvoje trumpam sugrįš sniegas, plikledis, pavojingi vėjo gūsiai. Kelio dangos būklė gali keistis labai greitai Specialistai nuolat stebi meteorologines prognozes ir analizuodami IT sistemų pateikiamus duomenis iš anksto ruošiasi galimiems orų pokyčiams. Siekiant užtikrinti kuo saugesnes eismo sąlygas, kelininkų mechanizmai yra pasiruošę nedelsiant vykdyti prevencinius kelių priežiūros darbus. Ypatingas dėmesys skiriamas tiltams, viadukams, pavojingoms įkalnėms ir nuokalnėms - vietoms, kuriose dėl temperatūros svyravimų plikledis susidaro greičiausiai. Esant temperatūros svyravimams ir mišriems krituliams, kelio dangos būklė gali keistis labai greitai, todėl net ir operatyviai vykdant kelių priežiūros darbus, eismo sąlygos vietomis gali kelti iššūkių.","Šį savaitgalį Lietuvoje numatomi staigūs orų pokyčiai su arktiniu oru, sniegu ir stipriais vėjo gūsiais, galintys sukelti sudėtingas eismo sąlygas. Kelių priežiūros tarnybos ruošiasi užtikrinti saugumą, ypač pavojingose vietose, dėl galimo plikledžio ir mišrių kritulių"
"Pirmasis populiacinis Vilniaus universiteto Medicinos fakulteto Medicinos mokslų centre atidarytas biobankas - licencijuota ir strategiškai svarbi mokslo infrastruktūra. Populiaciniame biobanke bus kaupiama, saugoma ir tyrinėjama unikali lietuvių biologinių mėginių kolekcija ir kita sveikatos informacija, skelbia įstaigos atstovai. Todėl, pasak biobanko įkūrėjų, tai kiekvieno pilietinė pareiga siekiant prisidėti prie sveikesnės visuomenės kūrimo. Kaip skelbiama pranešime žiniasklaidai, populiaciniame biobanke bus renkami, saugomi ir valdomi visų sveikų ir kritinėmis ligomis (pvz., onkologiniais susirgimais) nesergančių Lietuvos gyventojų biologiniai mėginiai ir sveikatos informacija. Taip pat šiame biobanke bus kaupiami retomis ligomis sergančių gyventojų biologiniai mėginiai. Kritinėmis ligomis sergančių pacientų mėginius kaupia kiti Lietuvoje veikiantys ligų biobankai. Šiuo metu biobanke pradedami rinkti ir saugoti Lietuvos populiacijos kraujo mėginiai. Ateityje, remiantis visuomenės ir medicinos mokslo poreikiais, planuojama rinkti ir kitus biologinius mėginius. Istorinis momentas: paimti pirmieji biobanko kraujo mėginiai Atidarymo renginio metu buvo paimti ir pirmieji populiacinio biobanko dalyvių kraujo mėginiai. Tarp pirmųjų, davusių savo kraujo mėginius biobanko moksliniams tyrimams, buvo Vilniaus universiteto rektorius Rimvydas Petrauskas, Medicinos fakulteto dekanas Dalius Jatužis, sveikatos apsaugos viceministras Daniel Naumovas, šeimos gydytojas Vytautas Kasiulevičius, disko metikas Virgilijus Alekna. Taip pat dramaturgas ir režisierius Marius Ivaškevičius, renginių režisierius Aurimas Kamantauskas, televizijos ir radijo laidų vedėja Živilė Kropaitė-Basiulė ir kiti. Lietuvos populiacijos ir retųjų ligų biobanko direktorė Giedrė Kvedaravičienė atidarymo metu kvietė biobanko dalyviais tapti visus Lietuvos piliečius, pažymėdama, kad tai - unikali galimybė kiekvienam gyventojui asmeniškai prisidėti prie sveikesnės visuomenės kūrimo. Kas ir kaip gali tapti biobanko dalyviais Tapti populiacinio banko dalyviais kviečiami visi Lietuvos gyventojai, įskaitant vaikus nuo gimimo (esant abiejų tėvų ir globėjų sutikimui). Gyventojai, norintys tapti biobanko dalyviais, kviečiami registruotis internetu, patvirtinti sutikimą tapti biobanko dalyviu ir užpildyti klausimyną. Duoti kraujo mėginį bus galima biobanko laboratorijoje VU MF Medicinos mokslo centre, Vilniuje, arba biobanko partnerių tinklui priklausančiose „Rezus"" sveikatos priežiūros įstaigose Vilniuje, Kaune ir Šiauliuose, skelbiama pranešime. Pažymima, jog gyventojų dalyvavimas biobanke yra savanoriškas ir galimas tik pasirašius sutikimą. Gyventojui išreiškus pageidavimą, tyrimų metu gaunama sveikatai svarbi informacija gali būti pateikta jo šeimos gydytojui ar pačiam gyventojui asmeniškai. Be to, kiekvienas biobanko dalyvis galės bet kada atšaukti savo sutikimą dalyvauti biobanko veikloje be priežasties. Taip pat svarbu, kad visa informacija apie biobanko dalyvius yra konfidenciali - mokslininkai ar tyrėjai neturės prieigos prie biobanke dalyvaujančių žmonių tapatybę identifikuojančių duomenų, pažymi įstaigos atstovai. Biobanko duomenys gali padėti kovoti su labiausiai paplitusiomis ligomis Pasak įstaigos įkūtėjų, biobankas veiks kaip duomenų biblioteka - mokslininkai gali naudotis jame sukauptais ėminiais ir sveikatos informacija, užuot kiekvienam tyrimui ieškoję naujų dalyvių. Pasak mokslininkų, pirmasis šalies populiacinis biobankas ir jame žingsnis po žingsnio sukaupta unikali mūsų tautos biologinių mėginių kolekcija atvers didžiules galimybes medicinos mokslo pažangai bei visuomenės sveikatos gerinimui. Tai mums gali padėti sužinoti apie save daug naudingos informacijos - pavyzdžiui, ir tai, kodėl lietuviai labiau linkę sirgti širdies ir kraujagyslių ligomis. „Biobankas atvers didžiules galimybes sveikatos prevencijai, skaitmeninės medicinos plėtrai ir personalizuotos medicinos principų diegimui klinikinėje praktikoje. Žengiame į naują erą Lietuvos medicinos moksle, o svarbiausia, kad aktyviais mūsų medicinos pažangos dalyviais dabar galės būti kiekvienas Lietuvos gyventojas. Tam tereikės duoti savo kraujo mėginį"", - sako Lietuvos populiacijos ir retųjų ligų biobanko direktorė dr. G. Kvedaravičienė. Kaip rodo kitų šalių patirtis, panaudojant populiacinio biobanko duomenis ateityje gali būti kuriamos naujos pažangios technologijos bei dirbtiniu intelektu paremti įrankiai asmeninės sveikatos prognozavimui, ligų prevencijai ar jų valdymui, skelbiama pranešime. Gretos Skaraitienės / BNS nuotr./Vilniaus universiteto Medicinos fakulteto Medicinos mokslų centre įvyko pirmojo šalyje populiacinio biobanko atidarymas VU profesorius V. Kasiulevičius: gyventojams dalyvauti biobanke yra naudinga Pasak VU profesoriaus, šeimos gydytojo V. Kasiulevičiaus, dalyvavimas biobanke yra naudingas tiek mokslui, tiek ir pačiam žmogui dėl įvairių priežasčių. Profesoriaus teigimu, eiliniam gyventojui dalyvavimas populiaciniame biobanke reiškia, kad ilgainiui jo gydymas gali tapti efektyvesnis, pigesnis ir labiau pritaikytas būtent jo genetiniam profiliui. „Dalyvaudami biobanke, gyventojai prisideda prie visuomenės gerovės - jų duomenys gali padėti išvengti epidemijų, geriau suprasti ligų plitimą ar net sumažinti sveikatos priežiūros išlaidas per efektyvesnę prevenciją. (...) Genetinė informacija gali atskleisti ir įvairias paveldimas rizikas, kurios aktualios ne tik pačiam dalyviui, bet ir jo vaikams ar vaikaičiams. Žinojimas apie polinkį į ligas (pvz., krūties vėžį ar diabetą) leidžia šeimoms imtis ankstyvų prevencinių priemonių"", - tvirtina V. Kasiulevičius. Jis neabejoja, kad biobanko veiklai įsibėgėjus ir sukaupus pakankamai duomenų, tai gali reikšmingai pakeisti ir šeimos gydytojų kasdienybę bei jų darbo efektyvumą. „Šeimos gydytojas, gavęs biobanke dalyvaujančio paciento sutikimą, galės naudotis biobanko duomenimis, siekiant nustatyti paciento genetinį polinkį į ligas (pvz., hipertenziją ar antro tipo diabetą). Remiantis biobanko sukaupta informacija, gydytojas tokiu atveju galės pritaikyti pacientui individualizuotą prevencijos planą. (...) Taip šeimos gydytojas galės greičiau identifikuoti rizikingus pacientus ir siųsti juos specialistams"", - pažymi prof. V. Kasiulevičius.","Vilniaus universiteto Medicinos fakultete atidarytas pirmasis populiacinis biobankas, kuris kaups ir tyrinės Lietuvos gyventojų biologinių mėginių ir sveikatos informacijos kolekciją. Dalyvavimas biobanke yra savanoriškas, o duomenys padės mokslui kurti pažangesnes medicinos technologijas ir gerinti visuomenės sveikatą, suteikiant galimybę kiekvien"
"Tai bus jau trečiasis S.Witkoffo ir V.Putino susitikimas, D.Trumpui siekiant paliaubų Rusijos ir Ukrainos kare. D.Trumpą suerzino tai, kad pastarosiomis savaitėmis derybose nepadaryta didelės pažangos - kartą JAV vadovas pareiškė, kad jį supykdė V.Putino komentarai dėl Ukrainos. Jei iki mėnesio pabaigos paliaubos nebus pasiektos, D.Trumpas gali imtis papildomų sankcijų Rusijai arba pasinaudodamas vykdomosios valdžios įgaliojimais, arba prašydamas Kongreso priimti naują sankcijų įstatymą, „Axios"" sakė su šiuo klausimu susipažinęs šaltinis. „Ar Rusija rimtai nusiteikusi siekti taikos, sužinosime pakankamai greitai, ne po kelių savaičių, o po kelių mėnesių. Tikiuosi, kad taip ir yra"", - praėjusią savaitę NATO aukščiausiojo lygio susitikimo Briuselyje kuluaruose sakė valstybės sekretorius Marco Rubio. Siekdamas ištrūkti iš nevaisingų derybų aklavietės, praėjusią savaitę S.Witkoffas Vašingtone priėmė V.Putino pasiuntinį Kirilą Dmitrijevą. Ukraina sutinka, Rusija tempia laiką Nors Ukraina sutiko su D.Trumpo pasiūlymu dėl besąlygiškų paliaubų, o vėliau pritarė planams dėl mažesnio masto paliaubų jūroje, Rusija pateikė nemažai naujų reikalavimų, įskaitant kai kurių JAV sankcijų atšaukimą. „Mes darome pažangą. Tikimės, kad santykinai artėjame prie Rusijos ir Ukrainos susitarimo dėl kovos veiksmų nutraukimo"", - sakė D.Trumpas ketvirtadienį per vyriausybės posėdį. Ketvirtadienį JAV ir Rusija sudarė susitarimą dėl apsikeitimo kaliniais, pagal kurį paleista JAV ir Rusijos pilietė Ksenija Karelina. Derybos dėl šio sandorio buvo ankstesnio kovo mėn. įvykusio S.Witkoffo ir V.Putino susitikimo rezultatas. K.Karelina - ne tik balerina, bet ir UFC kovotojo mergina Ksenija Karelina išvyksta į JAV / / AP D.Trumpas sakė, kad vertina V.Putino sprendimą paleisti K.Kareliną. Jis paminėjo, kad „Ultimate Fighting Championship"" (UFC) generalinis direktorius Dana White'as jam pasakė, kad ji yra UFC kovotojo mergina, ir paprašė jo padėti ją išlaisvinti. JAV ir Rusijos diplomatai ketvirtadienį vėl susitiko Stambule aptarti šalių santykių normalizavimo. JAV valstybės departamento atstovas spaudai neatsakė į „Axios"" vakare pateiktą prašymą pakomentuoti S.Witkoffo kelionę. Lėktuvas nusileido Sankt Peterburge Verslo lėktuvas, kuriuo, kaip manoma, keliavo S.Witkoffas, nusileido Sankt Peterburge. Tai tas pats lėktuvas, kuriuo JAV specialusis pasiuntinys skrido į Rusiją į pirmąjį susitikimą su V.Putinu vasario pradžioje. Tuo tarpu Kremliaus artimiausiojo rato žurnalistai praneša, kad V.Putinas penktadienį ruošiasi į regioninę kelionę. Kur tiksliai, Kremlius nepranešė. Todėl nebūtinai Maskva bus galimo susitikimo vieta.","D.Trumpas siekia paliaubų tarp Rusijos ir Ukrainos, tačiau derybos stringa dėl Rusijos reikalavimų ir lėtos pažangos, o tuo tarpu JAV ir Rusija pasiekė susitarimą dėl kalinių apsikeitimo. Jei situacija nesikeis, D.Trumpas svarsto galimybę įvesti papildomas sankcijas Rusijai."
"Šiose rungtynėse „Paris"" vertėsi be keturių krepšininkų - Maodo Lo, Collinas Malcolmas ir Daultonas Hommesas iš rikiuotės iškrito dėl traumų, tuo metu Leonas Kratzeris - dėl asmeninių priežasčių. Vis dėlto dėl vietos Eurolygos atkrintamosiose kovojanti turnyro debiutantė savo sąlygas Stambule ėmė diktuoti nuo pirmojo ketvirčio vidurio, o antrojo kėlinio pabaigoje savo rankose turėjo dviženklį pranašumą 46:34. „Paris"" trečiojo ketvirčio pabaigoje turėjo 15 taškų persvarą, bet Šarūno Jasikevičiaus vyrai lemiamo kėlinio metu surengė galingą sugrįžimą, galiausiai vainikuotą pergale po Nigelo Hayeso-Daviso tolimo metimo sulig rungtynių pabaigą skelbiančia sirena. Geležinę gynybą pademonstravusi „Fenerbahče"" per pirmąsias 5 ketvirtojo kėlinio minutes įsūdė penkis tolimus metimus ir išlygino rezultatą 86:86. Prancūzijos ekipos vedlio TJ Shortso metimas, likus 2 sekundėms iki susitikimo pabaigos, išvedė svečius į priekį 100:98, tačiau jau kitoje atakoje po minutės pertraukėlės Nigelas Hayesas-Davisas smeigė pergalingą tolimą metimą su sirena. Lemiamą ketvirtį Š.Jasikevičiaus komanda laimėjo 30:16. Pergalingame mače „Fenerbahče"" realizavo 15 tritaškių iš 35 (42,9 proc.). „Fenerbahče"": Marko Guduričius 25, Nigelas Hayesas-Davisas 19, Errickas McCollumas 18, Tarikas Biberovičius 14. „Paris"": TJ Shortas (10 rez. perd.) ir Nadiras Hifi - po 19, Mikaelis Jantunenas 14, Yakuba Ouattara 13, Kevarriusas Hayesas 12, Sebastianas Herrera 11.","Nepaisant traumuotų žaidėjų trūkumo, „Paris“ kontroliavo rungtynių eigą, tačiau stiprią gynybą pademonstravusi „Fenerbahče“ sugebėjo per ketvirtą kėlinį sugrįžti ir laimėti po Nigelo Hayeso-Daviso pergalingo metimo su sirena, rezultatu 100:101."
"Anot Martyno Ugianskio, su daugiau nei pusę milijono eurų investicijų į „DP Acetate energy"" projektą siekta sudaryti, kuo didesnes galimybes visiems pasinaudoti tvarią politiką vystančios bendrovės kuriama nauda. „Tvarus verslas neapsieina vien gamyba, nedarančia žalos aplinkai. Tvarumo principai prasideda nuo pasirinkimų, vienas jų - energijos resursai, naudojami ne tik gamybos procesuose, bet ir suteikiantys galimybę jais naudotis, kuo didesniam visuomenės ratui. Pradėję investuoti į tvarių išteklių gamyklos infrastruktūrą pernai, iš karto galvojome ir apie jos naudą visuomenei"", - sako M. Ugianskis. Anot jo, „DP Acetate energy"" yra geriausias įrodymas, kaip atsakingas verslas, pasirinkęs tvarią veiklos politiką, gali kurti papildomą vertę ir visai bendruomenei. Tik ką veikti pradėjusios, vienos galingiausios Kauno mieste esančios elektromobilių įkrovimo stotelės buvo įrengtos prie „DP Acetate"" gamyklos iš Pramonės prospekto pusės. Bendra jų galia siekia 720 kW, o tai reiškia, kad kai kuriuos naujesnius ir didelę įkrovimo galią galinčius priimti elektromobilius turintys, iki 80 proc. juos galės įkrauti vos per kiek daugiau nei dešimt minučių. Tuo tarpu dviejų vienu metu naudojamų elektromobilių įkrovimo stotelių galia sieks 360 kW, o vienu metu keturios transporto priemonės galės krautis 180 kW galia. Naujai elektromobilių pakrovimo stotelei energiją tiekia ir ją administruoja UAB „Dainavos elektra"", aprūpinanti tvaria energija ir „DP Acetate"" gamyklą. „Sumontuotos naujausios ABB įkrovimo stotelės yra vienos galingiausių įkrovimo stotelių Lietuvoje ir kartu galingiausios Kauno mieste"", - teigia M. Ugianskis. Elektromobilio įkrovimo kaina naujoje stotelėje už 1 kW siekia 0,30 euro. M. Ugianskio teigimu, šią savaitę sudariusi galimybę elektromobilius turinčiųjų bendruomenei krautis juos itin greitai Kaune, bendrovė jau planuoja įrengti ir papildomas bei dar galingesnes, daugiau nei 400 Kw galios įkrovimo stoteles artimoje ateityje. UAB „DP Acetate"" jau ne vienerius metus vadovaujasi griežta tvarumo politika, prisidedančia prie draugiško aplinkai verslo puoselėjimo. Dar praėjusių metų pabaigoje ant gamyklos stogo buvo įrengtas 1000 kW saulės elektrinių parkas. Tokia bendrovės pasirinkta tvarios energijos strategija padidino jos veiklos nepriklausomybę nuo bet kokių išorinių faktorių. „DP Acetate"" dar per pirmą šių metų pusmetį įgyvendins ir antrąjį 900 kW saulės parko vystymo etapą, net du kartus didesnį nei buvo planuota pradžioje. Kaune veikianti „DP Acetate"" yra vienintelė gamykla Europoje, gaminanti acetatinius siūlus iš medžio plaušo celiuliozės. „DP Acetate"" siūlai naudojami drabužių gamyboje, namų tekstilėje, iš jų gaminami ir medicininiai pleistrai. Bendrovė yra gavusi „Oeko Tex Standard 100"" sertifikatą, patvirtinantį, kad jos gaminami produktai nėra kenksmingi žmonėms ir aplinkai. Bendrovės pagaminta produkcija sudaro apie 15 proc. visos pasaulio acetato siūlų rinkos.","„DP Acetate“ įgyvendina tvarios energijos projektus, įskaitant elektromobilių įkrovimo stotelių įrengimą Kaune ir saulės elektrinių parko plėtrą, siekdama skatinti aplinkai draugišką veiklą ir padidinti savo nepriklausomybę nuo išorinių energijos šaltinių. Bendrovė taip pat yra vienintelė Europoje, gam"
"Pirmadienio popietę savo socialiniame tinkle „Instagram"" D.Ježerys pasidalijo intriguojančia žinute. Instagramo istorijose jis klausė sekėjų apie neva naują Karolinos vaikiną, kadangi jam rūpi, su kuo gyvens jo dukra. „Kas nors žino Karolinos naują čiuvą? Įdomu būtų susipažinti, su kuo dukra gyvens"", - instagramo istorijose rašė Dominykas. „Instagram"" nuotr./Dominyko Ježerio-OG Version žinutė Netrukus į šį pareiškimą sureagavo ir K.Meschino. Instagramo istorijose pasakė, ką galvoja apie šią situaciją. „Kadangi turiu nuostabią dukrytę, nenoriu, kad ji kada nors ateityje internete turėtų prieigą prie viešo tėvų „šikimo"" vienas ant kito, todėl renkuosi ir rinksiuos visą kelią nieko nekomentuoti. Nors, kaip moteris, kurią seka daug kitų moterų - ir tikiu, kad daugelis iš jų eina per tą patį - labai norėčiau papasakoti, ką man teko patirti per pastaruosius kelis metus ir ką tenka patirti dabar. Laikausi. O kažkada, kai man bus gal 60, parašysiu memuarus ir gal jau tada galėsiu iš visko pasijuokti..."", - instagramo istorijose rašė ji. „Instagram"" nuotr./Karolinos Meschino žinutė Tiesa, praėjus kelioms valandoms D.Ježerys-OG Version savo istoriją ištrynė, o vietoje jos įdėjo naują teigdamas, jog apie santykius viešai nekalbės. „Kai kurios istorijos neturi būti aiškinamos viešumoje - tegul jos nugula laike, o ne storiuose. Myliu šeimą, kurioje gyvena mano dukra ir tikrai nesiruošiu teršti eterio replikomis. Savo santykių bei juose buvusių problemų niekada neviešinau ir to daryti nesiruošiu. Linkiu stiprybės visiems, kas pereina sunkų laikotarpį"", - rašė žinomas reperis. Stop kadras/OG Version žinutė Žmonės.lt primena, kalbos apie poros skyrybas aidėjo jau kurį laiką, vis dėlto kovo 8-ąją K.Meschino viešai prabilo sunkius gyvenimo pokyčius. „Žodžiai keliauja greičiau ir lengviau nei sprendimai. Visi mes norime „laimėti"": didžiuotis pasiekimais, dienomis be dėmių ir santykiais be ašarų ir suklupimų. Bet gyvenimas yra ne apie pergales, o apie patį gyvenimą, kuris tęsiasi, nepaisant nieko. Mes su Dominyku nebegyvename kartu. Tačiau, mudviejų gyvenimo tąsa yra mūsų dukra, ir jos labui visų jus prašau susilaikyti nuo viešų vertinimų ar teisimo. Tai, kas atsiduria viešoje erdvėje, niekur nebedingsta, o atsiriboti nuo piktų žodžių nelengva. Nenorime, kad Isabellei reikėtų nešti naštą, kuri nėra ir negali būti jos. Mylėkim vieni kitus. Ačiū už jūsų palaikymą ir supratimą"", - rašė tada Karolina.","D.Ježerys ir K.Meschino socialiniuose tinkluose pasidalijo įžvalgomis apie savo santykius ir dukros gerovę, akcentuodami privatumą ir vengdami viešų konflikto aptarimų, o K.Meschino patvirtino jų skyrybas ir prašė supratimo dėl šeimos situacijos."
"Pirmoje kovoje lietuvis įveikė varžovą iš Italijos, antroje kovoje įspūdingai pranoko britą, o finale nugalėjo Kazachstano atstovą. „Sunkiausia buvo su italu, visada tos pirmos kovos yra sunkios. Be to, ir italas neblogas varžovas, o ši svorio kategorija man nauja, užima laiko įprasti prie to. Britas pusfinalyje tarsi ir pirmavo prieš mane, buvo gavęs įvertinimus, bet teisėjai po to juos panaikino. O man pavyko gražų ir varžovui netikėtą metimą atlikti ir laimėti. Finalas su kazachu pakankamai greitai irgi baigėsi mano „Ipponu"". Kazachą prieš tai sutikau turnyre Vokietijoje, pažinojau jau jį ir su treneriu sudėliojome pergalingą taktiką"", - sakė O. Bareikis. Tai - istorinė pergalė Lietuvai, nes Osvaldas tapo pirmuoju lietuviu dziudo imtynininku su negalia, iškovojusiu pirmą vietą tokio aukšto lygio tarptautinėse varžybose. „Darom istoriją. Taip pasakiau savo treniruočių partneriui Andrejui Klokovui"", - kukliai šyptelėjo Osvaldas, pasiekęs istorinį laimėjimą. Osvaldas šį sezoną vadina eksperimentiniu, nes renkasi naują svorio kategoriją. Dabar kovoja ir „čiupinėja"" varžovus kategorijoje iki 81 kg, bet ketina išmėginti jėgas ir lengvesnėje kategorijoje iki 70 kg. Pernai jis varžėsi kategorijoje iki 73 kg. „Šiaip sveriu apie 76 kilogramus, tai galima sakyti, kad esu pusiaukelėje tarp abiejų kategorijų. Situacija sudėtinga, visi atletai sprendžia, bando jėgas. Kol kas sutikau ne visus varžovus dabartinėje kategorijoje, taigi, neaišku, kiek tos pergalės ir sėkmė tęsis. Mintys krypsta į mažesnę kategoriją, pažiūrėti ir pačiupinėti varžovus, pažiūrėti, kaip jausiuosi numetęs svorį. Kažkada sėkmingai mesdavau iki 66 kilogramų, kol organizmas nepasakė „stop"". Galima bandyti prisiauginti trūkstamus kelis kilogramus. Pavyzdžiui, per atostogas sveriu 80 kilogramų. Bet būtina neprarasti greičio ir lankstumo, kitų savybių"", - sakė kryžkelėje atsidūręs O. Bareikis. O. Bareikis yra Tokijo ir Paryžiaus paralimpinių žaidynių bronzos medalių laimėtojas.","Osvaldas Bareikis tapo pirmuoju lietuviu dziudo imtynininku su negalia, laimėjusiu aukso medalį tarptautinėse varžybose, įveikęs varžovus iš Italijos, Didžiosios Britanijos ir Kazachstano. Šis sezonas jam yra eksperimentinis, nes jis ieško tinkamiausios svorio kategorijos, šiuo metu varžydamasis iki"
"Naujasis Mike White kuriamo serialo sezonas filmuotas Tailando sostinėje Bankoke ir jo apylinkėse, taip pat Puketo ir Samujo salose. Čia persipina elitinių klientų ir juos aptarnaujančių darbuotojų gyvenimai, o šie susikirtimai nuveda į netikėtas atomazgas. Kiekvienas serialo „Baltasis lotosas"" sezonas pasipildo ne tik šviežia atostogų lokacija, bet ir naujais herojais, kurie kiekvienas išsiskiria įsimintinomis personažų charakteristikomis. Serialas užburia pasakiško grožio peizažais ir nuostabia muzika - dažnai šie vaizdai kontrastuoja su epizoduose vyraujančia psichologine įtampa ir nuolatiniu paslapties jausmu. Asmeninio archyvo nuotr./Arnas Fedaravičius „Tai vienas laukiamiausių HBO serialų visame pasaulyje, tą pastebime ir „Telia Play"" platformoje. Premjera Lietuvos žiūrovams sutampa su pasauliniu startu ekranuose, todėl džiaugiamės, kad galime pasiūlyti gerbėjams iškart pasileisti į intrigas prabangiame kurorte. Paslaptys, meistriškai perteikiamos psichologinės subtilybės, trileris ir satyra - visa tai gerbėjų lauks ir naujajame sezone"", - sako „Telia Play"" vadovė Vitalija Kibildė. Ekranuose - aktorius iš Lietuvos Lietuvius prie ekrano trauks ne tik serialo siužetas, bet ir galimybė pamatyti čia vaidinantį lietuvį aktorių A.Fedaravičių. Tai ne pirmas kartas, kai žiūrovai galės pamatyti Vilniuje gimusį ir šiuo metu Londone gyvenantį aktorių. Lietuvis geriausiai žinomas dėl Sitriko vaidmens britų seriale „Paskutinė karalystė"" (angl. The Last Kingdom), kurį kūrė keturis seriallo sezonus. Šį veikėją aktorius įkūnijo ir 2023 m. pilnametražiame filme „Paskutinė karalystė. Septyni karaliai turi mirti"" (angl. The Last Kingdom: Seven Kings Must Die), kuris pratęsia serialo istoriją. Žiūrovai taip pat atpažins A.Fedaravičių kaip Maedoką iš serialo „Laiko ratas"" (angl. Wheel of Time) ir kaip Luką Novaką iš aštuntojo BBC serialo „Šetlandas"" (angl. Shetland) sezono. „Telia"" nuotr./Naujas „Baltojo lotoso"" sezonas: Tailando intrigos ir lietuviškas akcentas Sėkmės paslaptis Savo žiūrovus „Baltasis lotosas"" masina ir gebėjimu išlaikyti subtilų humoro jausmą, kuris suteikia lengvumo ir labai rimtų ar kartais net šokiruojančių įvykių fone. Juokingos situacijos bei veikėjų savybės seriale atskleidžia gyvenimo absurdiškumą. Kiekvienoje serijoje režisierius bei scenarijaus kūrėjas M. White taikliai ir atsargiai nagrinėja turtingųjų ir privilegijuotųjų gyvenimo būdą, pabrėždamas tarp jų pasitaikantį vidinį tuštumą, kompleksus ir problemas, kurios ne visada priklauso nuo jų materialinės gerovės. „Telia"" nuotr./Naujas „Baltojo lotoso"" sezonas: Tailando intrigos ir lietuviškas akcentas 2021 m. liepą pasirodęs pirmasis „Baltojo lotoso"" sezonas, kurio veiksmas vyksta Havajuose, buvo nominuotas 20-čiai „Emmy"" statulėlių 13-oje kategorijų ir laimėjo 10 iš jų - daugiausiai iš visų tų metų pretendentų. Tarp laimėjimų - geriausio mini, arba antologinio, serialo apdovanojimas. Antrasis sezonas, nukėlęs žiūrovus į kurortą Sicilijoje ir pasirodęs 2022 m. gruodį, pelnė net 23 „Emmy"" nominacijas, įskaitant geriausio draminio serialo, ir iš jų laimėjo 5. Ne tik trečiąjį, bet ir pirmuosius „Baltojo lotoso"" sezonus galite rasti HBO partnerio Lietuvoje „Telia Play"" platformoje, čia kiekvieną pirmadienį bus galima rasti ir naujas serijas, žiūrovų lauks aštuoni epizodai. Serialo „Baltasis lotosas"" trečiajame sezone, be A.Fedaravičiaus, vaidina Leslie Bibb, Carrie Coon, Waltonas Gogginsas, Sarah Catherine Hook, Jasonas Isaacsas, Lalisa Manobal, Michelle Monaghan, Samas Nivola, Lek Patravadi, Parker Posey, Natasha Rothwell, Patrickas Schwarzeneggeris, Tayme Thapthimthong, Aimee Lou Wood, Nicholas Duvernay, Christianas Friedelis, Scottas Glennas, Domas Hetrakulis, Jurijus Kolokolnikovas, Julianas Kostovas, Charlotte Le Bon, Morgana O’Reilly, ir Shalini Peiris. Serialo kūrėjas, scenarijaus autorius bei režisierius Mike White. Vykdantieji prodiuseriai - M. White kartu su Davidu Bernadu ir Marku Kamine.","Serialo „Baltasis lotosas"" trečiasis sezonas, filmuotas Tailande, pristato naujus veikėjus ir intriguojančias istorijas, kuriose persipina elitinių klientų ir darbuotojų gyvenimai. Sezone vaidina lietuvis aktorius Arnas Fedaravičius, o žiūrovai gali tikėtis psichologinės įtampos, humoro ir nuostabių peizažų."
"Kaip atpažinti kokybiškus kiaušinius? Šviežumas - svarbiausia. Pasenę kiaušiniai gali ne tik prastai kvepėti ar būti beskoniai, bet ir kelti pavojų sveikatai. Renkantis kiaušinius parduotuvėje, verta skaityti žymėjimus ant lukšto - jie atskleidžia nemažai svarbios informacijos: Pirmasis skaičius rodo, kaip laikomos vištos: 0 - ekologinis ūkis, vištos vaikšto laisvai, maitinamos natūraliai; 1 - vištos laikomos laisvai, gali būti lauke; 2 - laikomos ant kraiko, vaikšto patalpų viduje; 3 - laikomos narvuose. Raidės nurodo šalį, iš kurios kiaušiniai atkeliavo - pvz., LT (Lietuva), PL (Lenkija), LV (Latvija) ir pan. Klasė - A ar B: A klasės kiaušiniai skirti prekybai ir vartojimui; B klasės - tik perdirbimui. Paskutiniai penki skaičiai - paukštyno registracijos numeris, reiškiantis, kad jis prižiūrimas veterinarijos tarnybos. Lukšto spalva ir dydis - ne kokybės rodiklis Kiaušinio spalva priklauso nuo vištos veislės - nėra skirtumo tarp rudų ar baltų kiaušinių, jų maistinė vertė ta pati. Dydis irgi nelemia maistinių medžiagų kiekio - tiek mažame, tiek labai dideliame kiaušinyje yra tie patys vitaminai. Dydžiai skirstomi taip: XL - 73 g ir daugiau, L - 63-73 g, M - 53-63 g, S - iki 53 g. Kaip sužinoti, ar kiaušinis dar tinkamas? Kartais sunku prisiminti, kiek laiko kiaušiniai jau guli šaldytuve. Štai keli paprasti būdai tai patikrinti:","Norint atpažinti kokybiškus kiaušinius, svarbiausia atkreipti dėmesį į jų šviežumą ir skaityti žymėjimus ant lukšto, kurie informuoja apie vištų laikymo sąlygas, šalį ir klasę. Kiaušinio spalva ir dydis nėra kokybės rodikliai, o šviežumą galima patikrinti keliais paprastais būdais."
"Prieš metus sostinėje buvo įrengtos 18 modernių dviračių saugyklų ir 2 atnaujintos. Šios saugyklos vos atidarytos sulaukė didžiulio gyventojų susidomėjimo - vidutiniškai per mėnesį saugyklų vartai buvo atidaromi apie 2500 kartų. Įvertinus saugyklų poreikį sostinėje iki 2027 metų planuojama įrengti dar 90 dviračių saugyklų, kurioms bus skirta 5,2 mln. eurų investicija. Gyvenamuosiuose Vilniaus rajonuose įrengtose dviračių saugyklose galima saugiai ir nemokamai palikti įprastus ar elektrinius dviračius bei paspirtukus. Priklausomai nuo dydžio, jos talpina apie 16 dviračių ir 4 paspirtukus, yra automatiškai rakinama ir prieinama visą parą su JUDU / Vilniečio kortele. Iš viso jose telpa 336 dviračiai ir 76 paspirtukai. „Dviračių saugyklų paklausa akivaizdi - jos nuolat užpildytos, o gyventojai aktyviai naudojasi šia paslauga. Didelis užimtumas rodo, kad mieste būtina plėsti saugyklų tinklą. Dviračių saugyklos ir jų plėtra yra strateginis žingsnis, kuris gerindamas dviračių infrastruktūrą Vilniuje, skatina ir darnų judumą, vis daugiau gyventojų gali rinktis dviratę transporto priemonę kelionėms mieste vietoj automobilio"", - teigia JUDU Judumo transformacijos vadovas Jonas Damidavičius. Tarp iššūkių - vietos trūkumas Nepaisant sėkmės, projektas susidūrė su tam tikrais iššūkiais. Kai kuriose dviračių saugyklose nuolat trūksta laisvų vietų - ypač populiarios yra Lazdynuose, Fabijoniškėse ir Viršuliškėse. Saugyklų taip pat įrengta Žirmūnuose, Antakalnyje ir Naujamiestyje. „Per pirmuosius metus buvo užfiksuotos kelios dviračių vagystės iš saugyklų. Gyventojams rekomenduojame dviračius laikyti tinkamai pritvirtintus - tvarkingai pastatyti prie stovo ir prirakinti savo spyna arba kitu užraktu, būtinai per rėmą. Kadangi dažniausiai vagys taikosi į brangius dviračius, patariame juos saugoti ypač atidžiai. Nors tokie atvejai reti, planuojama dar labiau stiprinti saugumo priemones, siekiant užtikrinti kuo didesnį patikimumą"", - pažymi J. Damidavičius. Ateities planai: plėtra ir tobulinimas Atsižvelgdama į iššūkius ir augantį gyventojų poreikį, Vilniaus miesto savivaldybė kartu su JUDU planuoja toliau plėsti dviračių saugyklų tinklą. Šiemet numatoma tobulinti esamų saugyklų techninius sprendimus ir dizainą bei parengti modulinės dviračių saugyklos tipinį projektą. Tai leis lengvai išplėsti esamas konstrukcijas, pridedant papildomas dviračių saugojimo vietas pagal poreikį. „2026-2027 m. planuojama įrengti 90 naujų dviračių saugyklų tankiai apgyvendintuose Vilniaus mikrorajonuose - po 5-6 kiekviename. Šiam projektui preliminariai numatyta 5,2 mln. eurų investicija. Saugyklų vietos bus parenkamos atsižvelgiant į gyventojų poreikius, teritorijos nuosavybę, prieinamumą, eismo intensyvumą ir galimybę prijungti elektros tiekimą"", - aiškina J. Damidavičius. Nors saugyklos nebus statomos privačiose teritorijose, kiemuose ar vietose, kur numatyta želdinių plėtra, jos bus projektuojamos taip, kad būtų lengvai pasiekiamos tiek pėstiesiems, tiek dviratininkams. Taip pat siekiama, kad jos harmoningai derėtų prie miesto aplinkos, prisidėtų prie saugesnės infrastruktūros kūrimo ir taptų neatsiejama Vilniaus judumo ekosistemos dalimi. „Ateityje dviračių saugyklų plėtra bus grindžiama faktiniais duomenimis apie esamų saugyklų užimtumą bei gyventojų poreikius. Sieksime, kad kiekviena nauja saugykla būtų įrengta strategiškai optimalioje vietoje"", - sako JUDU atstovas. Gyventojų įsitraukimas JUDU kviečia gyventojus aktyviai dalyvauti pasirenkant naujų dviračių saugyklų vietas ir teikiant pasiūlymus. Tai padės užtikrinti, kad saugyklos būtų įrengtos ten, kur jų reikia labiausiai, ir atlieptų realius bendruomenės poreikius. „Šis projektas - ne tik infrastruktūros gerinimas, bet ir dalis didesnės Vilniaus vizijos skatinti darnų judumą mieste. Dviračių saugyklos kartu su sparčiai plečiamu dviračių takų tinklu sudarys palankias sąlygas miestiečiams rinktis dviratį kaip pagrindinę transporto priemonę"", - komentuoja J. Damidavičius. Per pastaruosius metus sostinėje nutiesta dar 15 km naujų dviračių takų, kurie šiuo metu sudaro virš 169 kilometrų. Vilniuje sparčiai gerėjanti ir auganti dviračių infrastruktūra - takai, saugyklos, sparčiai augina ir dviratininkų bendruomenę, kuri dviratį renkasi kaip patogią, ekonomišką ir aplinkai draugišką transporto alternatyvą.","Vilniuje per pastaruosius metus įrengtos modernios dviračių saugyklos sulaukė didelio gyventojų susidomėjimo, o dėl jų sėkmės planuojama iki 2027 metų įrengti dar 90 saugyklų su 5,2 mln. eurų investicija. Šios saugyklos padeda skatinti darnų judumą ir dviračių kaip transporto priemonės"
"Būtent siekis mokytis, įgyti naujų žinių Živilei suteikė ne tik pasitikėjimo savimi, reikšmingų postūmių karjeroje, tačiau netikėtai atnešė ir naują pažintį, kuri išaugo į gražius santykius, sakoma pranešime žiniasklaidai. „Santykius taip pat reikia puoselėti, taigi mokymąsis tęsiasi"", - šypsosi moteris. Ilgą laiką Živilė buvo atsidavusi vaikų auginimui ir pagrindinis jos darbas, kaip sako, buvo būti rūpestinga mama dviem sūnums. O darbas šis - ne iš lengvųjų. „Gyvenimas man metė iššūkį - turiu judėjimo negalią, o jaunesnis vaikas yra hiperaktyvus. Visur bėga, lipa, puola. Tačiau nesiskundžiu, bet labai džiaugiuosi, kad gyvenimas man suteikė galimybę būti tokio vaiko mama. Sūnus skatina daugiau judėti, įveikti, atrodytų, neįveikiamus žmogui su vežimėliu iššūkius. Pats gyvenimas privertė siekti, negaliu stovėti vietoje"", - sako Živilė. Šiuo metu vienam jos sūnui jau devyniolika, o kitam - dvylika, taigi vaikai jau ūgtelėję. Asmeninio arch. nuotr./Živilė Bagdonavičiūtė „Vis labiau ėmiau susimąstyti apie karjerą, kodėl gi nepabandžius atrasti, kur dar galėčiau būti naudinga? Su draugėmis pasikalbame, suprantu, kad darbe būna visko - nuovargio, bet ir pakilimų, nes žmogus dirba, save realizuoja, yra reikalingas visuomenei"", - sako moteris. Kadangi darbo patirties turėjo mažai, kolegijoje socialinio darbo specialybę įgijusi Živilė nusprendė dalyvauti Europos socialinio fondo agentūros projekto „Alternatyvių investicijų detektorius"" projektinėje idėjoje „Šokis - pirmas įveiktas neįgaliųjų laiptelis karjeros link"", kurią įgyvendino VšĮ „Unikalus šokis"". Dalyvauti buvo kviečiami žmonės su negalia, kurie daugiau negu įprastai patiria atskirties, ypač ieškant darbo. Įvairių sričių specialistai, pasitelkę specialią metodiką per teoriją bei praktines užduotis jiems padėjo auginti pasitikėjimą savimi bei ugdyti gebėjimą savarankiškai ieškoti darbo. „Mus ruošė labiau susivokti, ko norime patys, nesigriaužti, jei kažko negali, o išsikelti tikslus ir įsivertinti asmenines galimybes, o ką iš tikrųjų galiu? Pavyzdžiui, visuomet galvojau, kad galiu viską, tačiau realybė parodė, kad man lengviau būtų dirbti nuotoliu, ypač žiemą, jei pasnigę. Dėl judėjimo negalios žiemą sunkiau ir važiuoti, o jei dar reikia mašiną atsikasti, sudėtinga… Paprastai žmonės gali prognozuoti savo veiksmus bent savaitę į priekį, o mano savijauta dėl ligos gali labai greitai pasikeisti. Paūmėjimo metu aš neprarandu galios kalbėti, bendrauti, dirbti kompiuteriu, bet galiu prarasti gebėjimą nuvykti iki darbo vietos. Tai štai dalyvavimas projekto veiklose man suteikė tokį savęs pamatymą iš šono, objektyvų įsivertinimą"", - pasakoja moteris. Anot jos, dalis mokymų bei konsultacijų vyko nuotoliu, o stovyklose susiburdavo atlikti praktinių, komandinių užduočių. „Buvo mokoma labai daug dalykų, susijusiųs su pasitikėjimo ugdymu, nemažai paanalizavimų, žinote, atsigręžimo į save, į savęs auginimą. Įsiminusi mintis: pirmiausia, visi mes esame žmonės - vertingi, turintys stiprybių, troškimų ir tikslų, o negalia yra šalia"", - sako Živilė. Asmeninio arch. nuotr./Živilė Bagdonavičiūtė Mokymų stovykloje - lemtinga pažintis Mokymų stovykloje Živilė susipažino su širdies draugu Michailu. Atrodė, pats likimas juodu suvedė. „Į stovyklą jis atvežė savo mamą ir krikšto mamą, kuri taip pat dalyvavo šiame projekte ir kartu su ja gyvenau viename namelyje. Taigi antroji pusė buvo jų vairuotojas, bet jei reikėdavo, padėdavo paruošti ir mokymų salę, sunešti stalus, kėdes"", - pasakoja Živilė. Moteris prisipažįsta, kad susipažinus labiausiai imponavo vyro bendravimas ir požiūris. Be to, Živilė su šypsena prisimena, kad pažinties dieną vienas klausimas iškart buvo atsakytas: „Jis jau matė, kad turiu vaiką ir koks jis yra. Mano vaikui buvo lūžusį ranka, nenorėjau jo palikti namuose, taigi pasiėmiau kartu kaip asmeninį asistentą. Labiausiai patiko, kad jis į mane žvelgė kaip į žmogų. Mums patiko bendrauti, jis ateidavo pasiteirauti, kaip mums sekasi, kaip vyras moteriai siūlydavo pagalbą. O aš, žinote, daug metų gyvenau viena su vaikais, buvau įprastusi visus darbus pasidaryti pati… Čia ateina vyras ir klausia, kuo padėti? Iš pradžių net nežinodavau, ką atsakyti. Tiesą sakant, tik psichoterapijoje išsigryninau, kas yra moteriškumas, vaikiškumas, kas yra mamiškumas, kokius vaidmenis mes atliekame, kaip tai atskirti, siekiant darnių santykių"". Asmeninio arch. nuotr./Živilė Bagdonavičiūtė Po stovyklos jiedu pasikeitė kontaktais feisbuke. „Turėjau skaudžios patirties, todėl šį kartą nusprendžiau pati nerašyti ir neinicijuoti bendravimo. Pagalvojau, jei likimo bus lemta, susitiksime dar kartą. Jis man pirmas parašė. Santykiai vystėsi po truputį. Dabar jau kartu porą metų"", - atvirauja Živilė. Jiedu turi bendrų pomėgių, o stipriau jungia ir panašios patirtys. „Vyro mama turi negalią, tėtis patyrė insultą ir juo reikėjo rūpintis. Taigi, negalią jis matė iš labai arti, tai nėra jam kažkas svetimo, nepriimtino. O kad tai nepriimtina, vis dar matyti visuomenėje, - pastebi Živilė. - Kai mano vaikui buvo dveji, gatvėje mus pamatė vyras su panašaus amžiaus sūnumi. Jis akivaizdžiai bandė nukreipti vaiko dėmesį nuo mūsų, lyg mes būtume kažkas gėdingo, kas neturėtų egzistuoti, lyg kažkokie priešai. Tai matėsi vyro akyse. Atrodytų, jei vaikui nerodysi realybės, jį kažkaip apsaugosi, tačiau tai nėra tiesa"". Asmeninio arch. nuotr./Živilė Bagdonavičiūtė Anot Živilės, kai nuo vaikų nėra slepiama tikrovė, jie užauga stipresni, empatiški. „Kaip sakė psichoterapeutė, retas vaikus moko sąmoningo bendravimo - ne bėgti, o spręsti konfliktus, gražiai bendrauti, neignoruoti vienas kito nepatogiose situacijose. Sąmoningo bendravimo mokomės ir mes. Kai su antra puse ėmėme konfliktuoti, atsirado nesusikalbėjimo, kreipėmės pagalbos, kad kurtume gražesnį ryšį"", - prisipažįsta moteris. Kalbėdama apie žmones su negalia, Živilė įsitikinusi: „Šalia mūsų išlieka tik stiprieji, kurie nebijo gyvenimo sunkumų, yra subrendę, dvasiškai stiprūs. Tai atsidavę žmonės, žmonės iš didžiosios raidės"". Stereotipai vis dar gyvi Živilė sako, ieškant darbo nėra pajutusi diskriminacijos dėl judėjimo negalios, tačiau ją patyrė kurdama asmeninius santykius. Kaip ir daugelis, praeityje yra susipažinusi su vaikinais pažinčių svetainėse, kur pasitaikydavo ir kuriozinių situacijų. „Pavyzdžiui, sulaukdavau replikų, kad „iš nuotraukos nepasakysi, jog tavo judesiai riboti"". Siūlydavo susitikti gyvai, rašydavo tiesiai šviesiai, kad „noriu pažiūrėti, kaip atrodai iš arti"". Vienas vyras susitikimo metu buvo nustebęs, neva didelės negalios nepastebėjo, teiravosi, kas čia su manimi blogai, kokia ta būklė? Pasitaikydavo ir tokių, kurie norėjo pasimatymų, bet ne ilgalaikių santykių. Kadangi ankstesni santykiai nepasisekė, dabar labai noriu augti emociškai, kad sugebėtumėm vienas kitam pasisakyti, neužbraukti, nenumesti neiškalbėtų dalykų kažkur į užnagarį, bet kalbėtis, elementariai kalbėtis"", - lūkesčiais dalinasi Živilė. Asmeninio arch. nuotr./Živilė Bagdonavičiūtė Patyčių dėl judėjimo negalios yra patyrusi ir mokykloje, su kartėliu prisimena: „Yra net koją pakišę - nugriuvau ir labai smarkiai susitrenkiau ranką. Nesakiau niekam namie, man pačiai tuomet buvo gėda, jog iš manęs šaiposi. Tarsi esu negebanti savim pasirūpinti, apsiginti. Vaikystėje sukosi tokios mintys, tarsi tu tai pats prisišauki, nes nesi visapusiškas kaip kiti"". Anot Živilės, dėl įvairių karčių patirčių kai kurie negalią turintys žmonės yra užsidarę savo socialiniuose burbuluose, nors gyvenimas teikia daug galimybių. Ją pačią įvairios įgūdžių tobulinimo, saviugdos veiklos stipriai paaugino ir sustiprino požiūrį - nesitenkinti tuo, ką turi, bet stengtis gauti geriausia, ką gali. „Norėčiau visiems palinkėti ryžto, žingeidumo, leisti sau bandyti, patirti ir suklysti. Jei kažkas nepavyko, nenuleisti rankų, tikėti savimi, nes pirmiausia mes ne neįgalieji, o žmonės. Kuo mes daugiau kalbėsime, kad visuomenėje yra ir žmonių su negalia, galbūt ir vaikai matys, kad tai yra normalu - kad ir mes dirbame, auginame vaikus, kuriame santykius. Gal ne visada pasiseka juos išsaugoti, kiek sunkiau, tačiau galima kreiptis pagalbos, mokytis priimti vienas kitą su visais trūkumais"", - sako ji. Živilė mano, kad visuomenės nuomonė apie turinčius negalią yra pokyčio stadijoje dėka drąsių žmonių, kurie neužsidaro, o pasirodo viešumoje, nebijo kalbėti apie negalią, kas tai yra, su kokiais sunkumais susiduriama, kad ir elementariomis kliūtimis gatvėse. Veikli moteris įsitikinusi, kad būtina pripažinti, ko negali, kur reikia prašyti pagalbos ir kada ją priimti. „Na, o mes galbūt galime įkvėpti atkaklumo siekti tikslų, kad ir kaip sunku atrodytų juos pasiekti. Būna, atsikeli ir jauti, kaip maudžia visą kūną, norėtum nieko nedaryti, tačiau yra pareigos - išruošti vaikus, juos pamaitinti. Bet apie skausmą negalvoji, ramstaisi palei sienas ir eini kaisti puodo, pilti kruopų. Galvoji apie tikslą, kaip jį pasiekti bet kokia kaina. Tai štai ir noriu palinkėti žmonėms siekti tikslų, žiūrėti tai kaip į gyvenimo pagrindą"".","Živilė, turinti judėjimo negalią, per mokymosi ir saviugdos veiklas ne tik įgijo pasitikėjimo savimi ir pagerino savo karjerą, bet ir užmezgė naujus santykius. Dalyvaudama projekte „Alternatyvių investicijų detektorius"", ji susipažino su Michailu, su kuriuo jau dvejus metus puoselėja artimus santy"
"„Tam, kad keliautumėte drauge su mumis, tereikia registruotis mobiliojoje programėlėje ir pradėti kartu rinkti žingsnius. Mūsų šio iššūkio tikslas - pakelti visus nuo sofų ir kartu įveikti atstumą iki Mėnulio. Na, o mes kasdien tiesioginio eterio metu bendrausime su kitais Žygionautais ir vieni kitus skatinsime kuo daugiau judėti"", - apie projektą pasakoja M-1 Programų direktorius bei radijo laidų vedėjas Arnoldas Eisimantas. Visą informaciją apie projektą, taisykles bei registracijos nuorodą galite rasti čia: https://m-1.15min.lt/zygionautai/ Jurgio Sakalausko nuotr./M-1 klausytojams siūlo kartu nukeliauti iki Mėnulio Pakeleiviams, kurie nueis ne mažiau kaip 50 tūkstančių žingsnių, radijo stotis paruošė daugybę dovanų, o vienam projekto dalyviui atiteks ypatingas prizas - 3500 eurų vertės kelionė, o atostogų kryptį galės išsirinkti pats laimėtojas. „Mūsų noras - drauge per dvi savaites nukeliauti iki Mėnulio. Iššūkis tikrai nelengvas, bet, matydami, kaip noriai bei gausiai jungiasi klausytojai, tikime, jog tikrai pavyks. Projekto pabaiga numatoma kovo 28 dieną, tada ir sužinosime, kiek pasisekė nužingsniuoti ir kam atiteks kelionė"", - sako A.Eisimantas. Šiuo metu prie iššūkio jau yra prisijungę beveik 10 tūkstančių Žygionautų ir jų aktyviai daugėja kasdien. Įspūdingai skamba skaičius 77 milijonai - tiek žingsnių jau surinko projekto dalyviai. M-1 svetainėje galima bet kuriuo metu pamatyti, kiek žingsnių jau surinkta ir kiek kilometrų dar liko iki Mėnulio. „Aš pats, nors ir negaliu laimėti pagrindinio prizo, prisidedu savo žingsniais prie bendro tikslo - nukeliauti iki Mėnulio. Ta proga dviems savaitėms atsisakiau kelionių automobiliu ir jį paslėpiau garaže, kad nekiltų pagundų važiuoti ten, kur galiu paprasčiausiai nueiti. Smagu matyti, kad kartu su M-1 klausytojais jau 35 kartus „apėjome"" aplink Lietuvą ir net dukart - apie visą Žemę. Akivaizdu, kad Mėnulis mums jau pasiekiamas ranka"", - šypsosi vienas iš šio projekto autorių A.Eisimantas. Projekto organizatoriai M-1 yra klausomiausia radijo stotis Lietuvoje. Jos kiekvieną dieną klausosi 330 000 klausytojų, o per savaitę ji pasiekia 728 000 klausytojų auditoriją. M-1 priklauso lietuviško kapitalo „15min grupei"". Jai taip pat priklauso naujienų portalas 15min, žurnalai „Žmonės"", „Ji"", „Legendos"", antra pagal populiarumą šalyje radijo stotis „Lietus"", taipogi „M-1 Plius"", „M-1 Dance"" ir „Laluna"", reklamos agentūra „Reklamos ekspertai"", naujienų agentūra BNS.","M-1 radijo stotis organizuoja projektą, kurio tikslas – per dvi savaites nueiti iki Mėnulio, renkant žingsnius per mobiliąją programėlę. Dalyviams, įveikusiems ne mažiau kaip 50 tūkstančių žingsnių, siūlomos dovanos, o vienam laimėtojui – 3500 eurų vertės kelionė."
"Šiomis dienomis sukanka pusė metų, kai Lietuvoje išrinktas naujasis Seimas. Parlamento naujokai vos apšilo kojas, tačiau į jų vietas jau taikosi kiti. Šturmuoti valdžią intensyviai ruošiasi „Vertybių partija"", nauja jėga, kurios nariai - jauni ir aistringi begėdžiai, manantys, jog Lietuvoje pats metas legalizuoti pornografiją bei prostituciją. „Vertybių partija"" neatsirado šiaip sau, lyg iš niekur, į dienos šviesą juos iškėlė net ne skandalai, bet Remigijus Žemaitaitis kartu su „Nemuno aušra"". „Vertybių partijos idėjos autorius, 23-ejų Gerardas Pranaitis sako specialiai įsitrynęs į „Nemuno aušrą"", kad galėtų pasižiūrėti, kokia ji supuvusi iš vidaus. Jam net buvo žadama 36-oji vieta partijos sąraše į Seimą, bet, pasak Agnės Širinskienės, Gerardas Pranaitis buvo pašalintas iš sąrašo dėl sekso scenų realybės šou. „Vertybių partija"" į politiką keliauja su pornografijos ir prostitucijos legalizavimo užmoju. „Reikia legalizuoti pornografiją, šioje sferoje yra daug finansų, ji egzistuoja nelegaliai, o legalizavus galima pritraukti daug finansų ir pajamų. Prostitucija taip pat Lietuvoje egzistuoja, tai opi problema. Jeigu nueitumėme į skelbimų portalus, rastumėt daug merginų, kurios parsidavinėja, į verslą integruojamos merginos iš Pietų Amerikos, vyksta prekyba žmonėmis. Tai legalizuodami galime apsaugoti merginas, pritraukti finansų ir apsaugoti jaunimą nuo lytinių ligų"", - LNK laidoje „KK2 penktadienis"" kalbėjo Gerardas Pranaitis. „Vertybių partijos"" Vilniaus miesto koordinatorė Liepa Maknavičiūtė, prisistatanti kaip atlikėja, aktorė, modelė, televizijos projektų dalyvė, aštraus turinio kūrėja, žinoma kaip Ofelija, taip pat kvietė plačiai atverti duris prostitucijai.","Lietuvoje neseniai susikūrusi „Vertybių partija"", vadovaujama 23-ejų Gerardo Pranaičio, siekia legalizuoti pornografiją ir prostituciją, tikėdamasi pritraukti finansus ir spręsti su tuo susijusias problemas. Nors partija dar tik įsibėgėja, jos veikla jau kelia diskusijas dėl siūlomų radikalių pokyčių."
"Socialiniame tinkle „Instagram"" pora pranešė džiugią žinią ir parodė keletą naujų namų nuotraukų. Įrašais sutiko pasidalyti ir su naujienų portalo Žmonės.lt skaitytojais. „Po labai ilgų paieškų pagaliau suradome namą, kuriame norime kurti savo geriausius prisiminimus! Dabar laukia ilgas sprendimų ir įsirenginėjimo etapas, bet labai laukiam"", - instagrame džiaugėsi Lina. Primename, kad praėjusių metų lapkričio mėnesį savo gimtadienio šventę surengęs I.Lelys jos metu pasipiršo savo mylimajai. Į linksmą gimtadienio šventę sukvietęs visą būrį draugų I.Lelys ne tik džiaugėsi puikia kompanija, bet ir nusprendė visų akivaizdoje pasipiršti savo širdies draugei L.Talžūnaitei. Tarp gimtadienio svečių netrūko žinomų žmonių, kurie ir užfiksavo ypatingą akimirką. Iš vaizdo įrašų bei nuotraukų socialiniuose tinkluose matyti, kaip mylimają ant scenos pasikvietęs I.Lelys paprašė jos nusisukti, o po to atsisukti. Tai padarius ji išvydo su žiedu rankoje klūpintį vaikiną. „Meile, aš tave labai myliu, tu gražiausias, mieliausias žmogus pasaulyje. Aš noriu su tavim praleisti visą gyvenimą. Noriu, kad turėtume tiek draugų, švęstume, tūsintume ir mylėtume vienas kitą, noriu paklausti tik vieno klausimo: ar būsi mano žmona?"", - paklausė I.Lelys ir sulaukė mylimosios „Taip"".","Pora „Instagram"" paskelbė apie naujo namo įsigijimą, kuriame planuoja kurti prisiminimus, o praėjusiais metais I.Lelys pasipiršo savo mylimajai L.Talžūnaitei gimtadienio šventės metu."
"Pusę aštuonių vakare startavusiose ekstremaliausiose orientavimosi varžybose prie starto linijos stojo beveik 200 orientacininkų. Permaininga kova vyko tiek vyrų, tiek moterų varžybose, kur Lietuvos čempionato nugalėtojus lėmė finišo tiesioji. Lietuvos čempiono titulą pirmą kartą savo karjeroje iškovojo Tautvydas Rimkus, atstovaujantis Kauno sporto mokyklai „Gaja"" bei orientavimosi sporto klubui „Ąžuolas"". Čempionas 10,3 km distanciją su 29 kontroliniais punktais įveikė per 58 min. 4 sek. ir vos 11 sek. aplenkė antroje vietoje finišavusį daugkartinį Lietuvos čempioną Joną Vytautą Gvildį iš „Medeinos"" komandos. Bronzą iškovojo Rimvydas Alminas iš „Versmės"" kolektyvo. „Didžiąją dalį trasos bėgau kartu su labai stipriu varžovu, Jonu Vytautu Gvildžiu, kurį pavyko aplenkti finišo tiesiojoje. Žinojau, kad galiu laimėti, nes forma išties gera, tik reikėjo išvengti didelių klaidų. Lūkesčiai buvo išties dideli ir juos pavyko pateisinti bei pirmą kartą iškovoti Lietuvos čempiono titulą"", - po finišo savo pasirodymu džiaugėsi T. Rimkus. Lietuvos čempionės titulą naktinėje trasoje, taip pat pirmą kartą karjeroje, iškovojo Miglė Činčikaitė, atstovaujanti klubui „Arboro"". Lietuvos jaunimo rinktinės narė 7 km distanciją su 22 kontroliniais punktais įveikė per 59 min. 47 sek. Antrąją vietą užėmė „Medeinos"" komandos atstovė Teklė Emilija Gvildytė, kuri čempionei nusileido tik 4 sek. Bronzą laimėjo Emilija Tamoševičiūtė iš „Ąžuolo"" komandos, kurią nuo aukso medalio skyrė 23 sek. „Bėgant į paskutinį kontrolinį punktą bėgome kartu su trimis varžovėmis, tačiau streso lygis lėmė tai, jog nusekėme paskui vyrus ir padarėme didžiulę klaidą. Pavyko pačiai pirmai susiorientuoti ir nepabijoti bėgti vienai. Prieš startą tikrai nesitikėjau, jog gali pavykti laimėti elito grupėje, tačiau šiuo pasiekimu labai džiaugiuosi"", - po finišo įspūdžiais dalinosi permainingoje kovoje čempionės titulą laimėjusi M. Činčikaitė. Artimiausias Lietuvos orientavimosi bėgte čempionatas vyks gegužės 10-11 d. Vilkaraisčio miške, kur medaliai bus išdalinti ilgoje ir estafečių trasose.","Lietuvos orientavimosi čempionate pirmą kartą nugalėtojais tapo Tautvydas Rimkus ir Miglė Činčikaitė, kurie po įtemptos kovos aplenkė stiprius varžovus ir iškovojo aukso medalius."
"Sugrįžta muzikinis projektas „Kelias į žvaigždes"", kuris Lietuvoje buvo populiarus prieš 20 metų. Šiemet projekto dalyviai važinės po Lietuvą ir koncertuos. Dainininkė Vilija projekte „Kelias į žvaigždes"" užėmė antrą vietą. Vilija yra žinoma ir kaip dainų kūrėja. 2014 metais ji dalyvavo „Eurovizijos"" konkurse su savo daina „Attention"". Dabar Vilija pristato naują dainą „Tavo akyse"". Ją sukūrė kartu su muzikos kūrėju Eligijumi Žilinsku. Jiedu susipažino dirbdami teatre ir nusprendė pabandyti sukurti dainą kartu. Eligijus pasakoja, kad daina buvo įrašyta greitai, per kelias dienas. Jie abu dirbo vienodu tempu ir gerai sutarė. Daina „Tavo akyse"" yra sukurta be gitaros, naudojant senus muzikos instrumentus, kurie vadinami sintezatoriais. Vilija sako, kad jai smagu pabandyti ką nors naujo. Ji pati rašė dalį dainos žodžių. Tai yra pirmas kartas po ilgos pertraukos, kai ji dainuoja ne savo kurtą dainą. Asmeninio albumo nuotr./Vilija Matačiūnaitė Šiuo metu Vilija • dainuoja koncertuose, • vaidina teatre ir • ruošiasi koncertiniams turams su buvusiais „Kelias į žvaigždes"" dalyviais. Naują dainą „Tavo akyse"" jau galite klausyti visose muzikos klausymo programėlėse.","Muzikinis projektas „Kelias į žvaigždes"" grįžta į Lietuvą su koncertiniu turu, o dainininkė Vilija pristato naują dainą „Tavo akyse"", sukurtą kartu su Eligijumi Žilinsku."
"Apie tai, kad TV3 eteryje nebelieka laidos „Paskutinė vakarienė"", sekmadienį pranešė Aistė Kabašinskaitė. „Šiandien (sekmadienį - red. past.) baigiasi mūsų eksperimentas televizijoje! Labai džiaugiamės, kad daug jaunų žmonių vėl pradėjo žiūrėti televizorių ir kad ši laida jaunimo tarpe buvo viena populiariausių! Didžiuojamės šiuo projektu ir visų prisidėjusių įdėtu darbu"", - rašė Aistė ir pasidalijo paskutinio epizodo su grupe „Žemaitukai"" ištrauka. Portalui Žmonės.lt pirmadienį susisiekti su Mantu ir Aiste nepavyko. Primename, kad prieš atvykdamas į laidą „Paskutinė vakarienė"", kiekvienas garsus M.Katlerio svečias atskleisdavo net 5 patiekalus, kurie jam kelia didžiausius sentimentus, primena apie svarbiausias akimirkas ar reikšmingiausias keliones. O gal - vos kartą patirtą, bet nepamirštamą skonį. O kol talentingasis virtuvės šefas Martynas Meidus visa tai gamino, M.Katleris su šalies įžymybėmis kalbėdavosi apie tai, ką žino tik jų artimiausieji. Kviesdamas savo svečius pokalbiui, M.Katleris kiekvieno svečio prašė įsivaizduoti, kad tai yra paskutinė vakarienė jo gyvenime. O pats Mantas - paskutinis žmogus, su kuriuo jie šneka. „Noriu, kad jie pradėtų taip mąstyti, pagal tai susidarytų savo meniu, ir, galbūt, papasakotų tokių istorijų, kurių dar nėra pasakoję"", - juokėsi jis. D.Kudriavcev/Fotodiena nuotr./Mantas Katleris „Paskutinė vakarienė"", anot Manto, buvo šeimos projektas. Jo sužadėtinė Aistė Kabašinskaitė čia užėmė pilkojo kardinolo vaidmenį. „Būtent ji pasiūlė man šio projektą idėją - tik jos dėka pradėjau matyti skirtingus kampus, kodėl ir kitiems tai galėtų būti įdomu. Jeigu ne Aistė, aš šios idėjos nė nebūčiau pradėjęs. Taip pat laidoje, kartu su Pauliumi Stumbra, Aistė prisidės prie mano stiliaus. Ir, žinoma, prie mano dietos, kad tilpčiau į ekraną (juokiasi). Tai šeimos projektas"", - laidos starto pradžioje pasakojo M.Katleris.","TV3 televizijos eteryje nebelieka laidos „Paskutinė vakarienė"", kurios idėją pasiūlė Aistė Kabašinskaitė, o vedėjas Mantas Katleris kviesdavo žinomus žmones dalintis prisiminimais apie mėgstamiausius patiekalus ir svarbias gyvenimo akimirkas."
"Planavo konkursą prieš 3 metus Pristatant šį projektą prieš trejus metus tuomet dar vicemero pareigas ėjęs Valdas Benkunskas kalbėjo, kad sparčiai augančiam Vilniui sporto objektų reikia vis daugiau. „Todėl greta/be plečiamos infrastruktūros atvirose erdvėse, sostinei, o ir visai Lietuvai, labai trūksta profesionaliam ir mėgėjų sportui pritaikyto centro, kuriame būtų galima saugiai treniruotis ištisus metus ir rengti tarptautines varžybas. Atsiradus tokiam objektui, mūsų šalis turėtų galimybę ugdyti aukšto lygio sportininkus sparčiai populiarėjančiose ekstremalaus sporto šakose, kurių vis daugiau įtraukiama į Olimpines žaidynes. Kartu naujasis centras galėtų priimti dešimtis tūkstančių sporto entuziastų, o aktyvus laisvalaikis svarbus sprendžiant jaunimo užimtumo problemą"", - tuomet savivaldybės pranešime cituotas V.Benkunskas. Skaičiuota, kad toks Ekstremaliojo sporto centras, pirminiais skaičiavimais, per metus galėtų sulaukti iki 50 tūkst. lankytojų. Jame būtų galima vykdyti jaunimo užimtumo, neformalaus ugdymo ir ekstremaliojo sporto populiarinimo veiklas. Eriko Ovčarenko / BNS nuotr./Riedučiai Vieta šiam centrui surasta Naujininkų pakraštyje, Tyzenhauzų gatvės gale, kur savivaldybė visuomeninės paskirties daugiau nei 4 hektarų sklypą ketina nuomos teise perduoti privačiam subjektui, kuris laimės atvirą koncesijos konkursą.","Prieš trejus metus Vilniaus vicemeras Valdas Benkunskas pristatė planą statyti Ekstremaliojo sporto centrą, kuris galėtų priimti iki 50 tūkst. lankytojų per metus ir spręsti jaunimo užimtumo problemą; centras bus įrengtas Naujininkuose, o koncesijos konkursą laimėjęs privatus subjektas jį valdys."
"Kovo mėnesį prekybos tinklas „Maxima"" daugiausiai prašymų persiderėti tiekimo kainas sulaukė dėl šviežios jautienos mėsos ir jos gaminių, žuvies gaminių kaip sūdyta ir marinuota silkė, taip pat dėl produkcijos, kurios gamybai naudojami kiaušiniai - tai įvairūs sausainiai, konditerija, majonezas. Ne maisto prekių tiekėjai nori kilstelti buitinės chemijos bei higienos prekių tiekimo kainas. „Nusprendėme reguliariai viešai pasidalinti informacija, kokių kategorijų tiekėjai siekia persiderėti sutartas tiekimo kainas dėl patiriamų objektyvių iššūkių. Po antplūdžio pirmaisiais mėnesiais, kai sulaukėme 100 prašymų padidinti tiekimo kainas, kovą situacija pamažu rimsta - gavome 34 pranešimus apie branginamas prekes, - pasakoja Marius Tilmantas, prekybos tinklo „Maxima"" Pirkimų departamento vadovas. Pasak jo, dauguma tiekėjų jau perskaičiavo padidėjusio minimalaus atlygio, degalų akcizo, taip pat rekordus pasiekusių žaliavų kainų įtaką produkcijai, tad situacija normalizuojasi. Labiausiai norima branginti jautieną Kovo mėnesį daugiausiai pranešimų apie didinamas prekių tiekimo kainas „Maxima"" gavo iš šviežios jautienos bei jos produktų gamintojų ir tiekėjų. Labiausiai norima didinti kainas fasuotai šviežiai jautienai - tiekėjai prašo tiekimo kainas pakelti 30 proc. „Su jautienos kainų šuoliu pastaruoju metu susiduria visas senasis žemynas - Europoje jautienos pasiūla nepaveja paklausos. Iš dalies tai lėmė prasiautėję galvijų ligos, įtakos turi eksporto ir importo persiskirstymas globalioje rinkoje"", - kalba „Maxima"" Pirkimų departamento vadovas M.Tilmantas. Viena iš jautienos brangimo priežasčių įvardijama ir pasirengimas šių metų pabaigoje įsigaliosiančiam ES reglamentui dėl globalaus miškų naikinimo mažinimo, kuris tarp kitų žaliavų taikomas ir jautienai. Į ES rinką importuojama jautiena turi būti iš galvijų, užaugintų teritorijose, kuriose po 2020 m. nebuvo miško - tiekėjai turi pateikti dokumentus, įrodančius, jog dėl jų ūkininkavimo nebuvo iškirstas miškas. Sužvejojama mažiau silkės Kovą, kaip ir vasario mėnesį, antroje vietoje pagal tiekėjų pranešimų gausą rikiavosi žuvies gaminių kategorija. Komercinės žvejybos kvotų ribojimai lėmė didesnę konkurenciją dėl sumažėjusios žuvies žaliavos, ji tapo brangesnė gamintojams. „Jeigu porą ankstesnių mėnesių ši situacija turėjo didesnės įtakos menkių, skumbrių, lašišų gaminių tiekimo kainoms, tai kovo mėnesį labiau išsiskiria sūdyta bei marinuota silkė, kurios tiekimo kaina didinama apie 12 proc. Be to, sulaukėme signalų iš tiekėjų, kad apie 40 proc. pabrango tam tikros rūšies kalmarų žaliava"", - teigia M.Tilmantas. Kiaušinių kainos nusirito į konditeriją Metų pradžioje paukštininkystės ir vištų dedeklių ūkius sukrėtęs paukščių gripas aukštyn timptelėjo kiaušinių kainas. Praėjusį mėnesį kiaušinių tiekėjai derėjosi dėl 25 proc. didesnių tiekimo kainų ant kraiko laikomų vištų kiaušiniams. „Kiaušiniai brangiau kainavo ir konditerinių gaminių gamintojams, kepantiems šakočius, tortus sausainius, todėl, kaip ir prognozavome, kovo mėnesį jau sulaukėme šio prekių segmento tiekėjų prašymų kilstelėti tiekimo kainą - nuo 10 proc. iki 25 proc."", - naujausia informacija dalinasi M.Tilmantas. Ne tik plastiko įtaka Toliau stebima buitinės chemijos ir higienos prekių kainų didėjimo tendencija - kai kurias prekes šioje kategorijoje tiekėjai nori parduoti vidutiniškai 20 proc. brangiau. Šią įsibėgėjančią tendenciją lemia kelios priežastys - tai įsigalioję nauji ES reikalavimai plastiko naudojimui gaminiuose bei pakuotėse, dėl kurių didėja gamintojų sąnaudos. „Europos gamintojai taip pat susiduria su palmių aliejaus pasiūlos sumažėjimu, o jis naudojamas gaminant daugelį valiklių, skalbikių, muilų. Palmių aliejus yra vienas tikslinių produktų, kontroliuojamų ES reglamentu dėl globalaus miškų naikinimo mažinimo. Gamintojai turi įrodyti, kad naudojama žaliava užauginta nenaikinant miškų, o tai reiškia papildomus atsekamumo reikalavimus, kurių dalis trečiųjų šalių tiekėjų negali išpildyti arba dar neprisitaikė prie naujos tvarkos, o reikalavimus atitinkanti žaliava yra brangesnė, jos mažiau, - paaiškina M.Tilmantas.","Kovo mėnesį prekybos tinklas „Maxima"" gavo daugiausiai prašymų dėl tiekimo kainų persiderėjimo iš šviežios jautienos ir žuvies gaminių tiekėjų, taip pat dėl prekių, kurioms gaminti naudojami kiaušiniai. Kainų didinimą lemia globalios rinkos pokyčiai, įskaitant ES reglamentus dėl miškų naikinimo maž"
"Nauja parduotuvė įsikūrė adresu Dzūkų g. 38a. Tai - jau devinta prekybos tinklo parduotuvė Vilniuje. „Mes siekiame klientams suteikti galimybę greitai ir patogiai apsipirkti bei gauti kitas, kasdienes paslaugas. Nuolat ieškome sprendimų, galinčių pagerinti klientų patirtį, sekame ir tarptautines mažmeninės prekybos tendencijas. Būtent dėl šios priežasties prieš keletą metų nutarėme leisti klientams visose tinklo parduotuvėse lankytis su augintiniais - keturkojai lankytojai laukiami ir Dzūkų g. įsikūrusioje parduotuvėje"", - teigia „Express Market"" prekybos vadovė Akvilė Dobrovolskienė. Naujoje parduotuvėje klientų laukia platus šviežių maisto produktų ir buities prekių asortimentas, skubantys lankytojai gali patogiai ir greitai pasišildyti maistą. Klientai taip pat gali gauti visas įprastas „Express Market"" siūlomas paslaugas: išsiimti grynuosius pinigus, sumokėti mokesčius ir atlikti įmokas, papildyti telefono sąskaitą, pasinaudoti taromatu. Artimiausiu metu parduotuvėje pradės veikti „uDrop"" paštomatas. Parduotuvė laukia lankytojų kiekvieną dieną, nuo 8 iki 22 val. „Express Market"" tinklas primena, kad parduotuvėse su augintiniais apsilankantys klientai privalo laikytis LR taisyklių - vesti keturkojus pavadėliu, nešti juos rankose ar specialiuose, jiems skirtuose krepšiuose. Šiuo metu visoje Lietuvoje veikia 37 „Express Market"" parduotuvės, kuriose dirba apie 200 žmonių. Šaltinis: https://sc.bns.lt/view/item/vilniuje-duris-atvere-nauja-express-market-parduotuve-kviecia-apsilankyti-ir-su-augintiniais-504102","Vilniuje, Dzūkų g. 38a, atidaryta devinta „Express Market“ parduotuvė, kurioje klientai gali apsipirkti kartu su augintiniais bei pasinaudoti įvairiomis paslaugomis, tokiomis kaip grynųjų pinigų išėmimas, sąskaitų papildymas ir kt. Parduotuvė dirba kasdien nuo 8 iki 22 val."
"Giedriaus Žibėno komanda praėjusią savaitę baigė pasirodymą šio sezono FIBA Čempionų lygoje. Vilniečiai paskutinėse rungtynėse namuose 82:83 nusileido titulą ginančiai Andalūzijos regiojo komandai. „Rytas"" galėjo išplėšti pergalę, nes turėjo kamuolį paskutinėmis sekundėmis, tačiau Ignas Sargiūnas suklydo, o kamuolį perėmęs Tysonas Carteris pasileido į greitą ataką. Nors atrodė, kad I.Sargiūnas užsiėmė legalią gynybinę poziciją, į jį įsirėžus T.Carteriui arbitrai užfiksavo „Ryto"" žaidėjo pražangą ir skyrė du baudų metimus. „Unicaja"" gynėjas pataikė vieną, bet 4,5 sek. atsakui dar turėję vilniečiai sėkmingos atakos nesurezgė ir pralaimėjo. „Matote, visi mes šališki - visi sako, kad buvo puolime pražanga, bet peržiūros nebuvo, - po rungtynių sakė I.Sargiūnas. - Man atrodė, kad stovėjau ant kojų nejudėdamas."" Kaip po susitikimo aiškino G.Žibėnas, tokių situacijų Čempionų lygoje teisėjai peržiūrėti negali, tad ir tuo atveju arbitrai prie monitoriaus nekeliavo. Visgi galiausiai FIBA pateikė išvadas, kuriose pranešė, jog lemiamas teisėjų sprendimas buvo klaidingas. Išvadose remiamasi taisyklių 33.4 punktu, kuriame aprašytos pražangų puolime ir gynyboje situacijos, kuriose dalyvauja žaidėjas su kamuoliu. Pagal jas, besiginantis žaidėjas privalo užsiimti legalią gynybinę poziciją abiem kojomis ant žemės atsisukęs į žaidėją su kamuoliu; privalo išlikti vietoje arba šokti vertikaliai bei judėti tik atgal; kontaktas turi būti sugertas į liemens sritį. Čempionų lygos organizatoriai paskelbė tokį verdiktą: „Tai buvo neteisingas teisėjų sprendimas. „Ryto"" žaidėjas užsiėmė legalią gynybinę poziciją prieš „Unicaja"" žaidėjui pašokant mesti, o kontaktas vyko į liemens sritį. Turėjo būti užfiksuota pražanga puolime."" Tiesa, net ir pergalė nebūtų pakeitusi „Ryto"" lemties Čempionų lygoje, nes net ir laimėję vilniečiai nebūtų patekę į atkrintamąsias ir baigtų pasirodymą tarptautiniame turnyre.","Giedriaus Žibėno vadovaujama „Ryto“ komanda pralaimėjo paskutines FIBA Čempionų lygos rungtynes prieš „Unicaja“ ekipą 82:83 po ginčytino teisėjų sprendimo, kurį FIBA pripažino klaidingu, tačiau tai nebūtų pakeitę komandos iškritimo iš turnyro."
"Penktadienį socialiniuose tinkluose G.Tetenskaitė-Žvigždė pasidalijo žinia apie tai, kad radijo klausytojai jos „Radiocentro"" eteryje nebeišgirs. Moteris išeina tvarkytis su dar didesniu iššūkiu - netrukus jai gims pirmagimis. „Ir tai yra VISKAS! Po 8-erių metų tiesioginio radijo eterio, iš kurių pastarieji beveik 4-eri buvo praleisti „Radiocentre"" kasryt nuo 6:30 iki 10:00, nusiimu ausines ir išjungiu mikrofoną. Norėjau rašyti, jog spaudžiu PAUZĖS mygtuką, bet supratau, kad ne, palieku MUZIKĄ GROTI TOLIAU! Sulig mano išėjimu - niekas nesustoja! Kaip sakoma - nepakeičiamų nėra, yra tik dar nepakeisti. Todėl ramia širdimi, žinodama, kad meilės muzikai, tiesioginiam eteriui ir klausytojui iš manęs niekas neatims - išeinu pasitikti į gyvenimą besibeldžiančio stebuklo, kuris tikrai nuo pirmų akimirkų žinos, kas yra muzika ir jos fone skambantis mamos balsas. Juk tas žmogus 9-is mėnesius tik tą ir girdėjo. Dabar klausysimės tėčio balso radijo bangomis, o patys šokinėsim per savąsias. Ačiū kiekvienam, kuris klausėsi, buvo šalia visus šiuos metus ten, kur buvau aš. Esu visa širdimi dėkinga, jog meile radijui dalinausi su tūkstančiais. Nenustokit mylėti!"", - rašė Gabrielė. Primename, kad radijo laidų vedėjai Gabrielė Tetenskaitė ir Saulius Žvirgždas žinią apie šeimos pagausėjimą pranešė šių metų pradžioje. Socialiniuose tinkluose jie pasidalijo kadrais iš Ispanijai priklausančios Tenerifės salos. Nuotraukose matyti suapvalėjęs Gabrielės pilvukas. Saulius paskelbdamas džiugią naujieną pasidalijo šmaikščiu prierašu: „Na ir skaniai pavalgėme toje Tenerifėje!"" Tuo metu Gabrielė rašė: „Pavasaris, kurio labiausiai laukiame iš visų."" Taip pat primename, kad Gabrielė Tetenskaitė ir Saulius Žvirgždas susituokė 2022 metų gruodžio 9 dieną Romoje. ​ Socialinių tinklų nuotr./Gabrielės Tetenskaitės ir Sauliaus Žvirgždo vestuvės Romoje ​Džiugia žinia su Žmonės.lt sutikusi pasidalinti Gabrielė pasakojo, kad civilinę santuoką įteisino Tivolyje, miestelyje šalia Romos. Oficialiai šeima tapusi pora įsiamžino prie įspūdingiausių Romos vietų, o vėliau linksmybes tęsė senamiestyje, netoli Trevi fontano esančiame restorane. ​ Socialinių tinklų nuotr./Gabrielės Tetenskaitės ir Sauliaus Žvirgždo vestuvės Romoje ​Paklausus, kodėl tuokėsi ne Lietuvoje, G.Tetenskaitė patikino - tai buvo vyro sprendimas. Tiesa, vestuvėms Italiją pora pasirinko neatsitiktinai. „Mano vyras kažkada yra pasakęs - mūsų vestuvės tikrai bus užsienyje. Ir aš tam tikrai negalėjau ir nenorėjau prieštarauti. Kadangi jis man pasipiršo sausio 1-ąją Milane, simboliškai nusprendėme susituokti dar tais pačiais metais ir tai padaryti būtent Italijoje. Mėgstame šiltą klimatą, skanų maistą ir atlapaširdžius žmones, todėl geriau už pietų Italiją gruodžio mėnesį ir nesugalvosi"", - su portalu Žmonės.lt dalijosi Gabrielė.","Gabrielė Tetenskaitė-Žvigždė pasitraukia iš „Radiocentro“ eterio, kad galėtų pasiruošti pirmagimio gimimui, ir dalinasi šia naujiena socialiniuose tinkluose, prisimindama savo vestuves Italijoje bei artėjančius iššūkius."
"„Iki 10 įmonių. (...) Kol kas tik tai Lietuvos transporto įmonės"", - LRT radijui sekmadienį sakė E. Mikėnas, atsakydamas į klausimą, kiek vežėjų pareiškė norą teikti skundą dėl ES Mobilumo paketo žalos. „Linavos"" prezidento teigimu, skundo pateikimo laikas priklausys nuo to, kaip greitai transporto įmonės pateiks reikalingus dokumentus. Anot jo, procesai ES teismuose gali užtrukti ilgai. „Linava"" nuotr./Erlandas Mikėnas „Pirma instancija skaičiuojame nuo 1,5 iki dviejų metų, jei bus antra instancija - dar papildomai"", - sakė E. Mikėnas, pridurdamas, jog vežėjams procesas nekainuos, jiems nereikės mokėti žyminio mokesčio. Kaip anksčiau rašė BNS, reaguodama į narių nepasitenkinimą, asociacija „Linava"" šią savaitė pakvietė vežėjus kreiptis į ESTT dėl 2022-2024 metais galiojusio Bendrijos Mobilumo paketo padarytos žalos atlyginimo. Pasak asociacijos, transporto įmonės, vykdžiusios jau panaikintą Mobilumo paketo reikalavimą dėl privalomo periodinio vilkikų grąžinimo į registracijos vietą ir naujų įmonių steigimo užsienyje, dėl to patyrė nuostolių. E. Mikėnas teigė iš teisininkų išgirdęs, jog šansai, kad vežėjams bus atlyginti nuostoliai, yra dideli. „Kadangi už tai, kad buvo priimtas neteisingas, nelogiškas sprendimas, turėtų atsakyti Europos Sąjungos institucijos"", - sakė „Linavos"" prezidentas. Pernai spalį ESTT galutinai panaikino ES Mobilumo paketo įpareigojimą vilkikus kas aštuonias savaites grąžinti į jų registracijos šalį. Buvęs susisiekimo ministras Marius Skuodis sveikino tokį šios tarptautinės bylos sprendimo būdą bei teigė, kad toks reikalavimas nedera su ES žaliojo kurso tikslais ir vidaus rinkos principais. Skundą ESTT pateikė Lietuva, Latvija, Estija, Lenkija, Vengrija, Rumunija, Bulgarija, Malta ir Kipras. Mobilumo paketas - tai 2020-ųjų liepą paskelbtas ES teisės aktų rinkinys, susijęs su kelių transporto reguliavimu Bendrijoje. Jį palaikė Italija, Prancūzija, Nyderlandai, Danija, Vokietija, Liuksemburgas, Švedija, Graikija ir Austrija.","Asociacija „Linava“ paragino Lietuvos transporto įmones kreiptis į Europos Sąjungos Teisingumo Teismą dėl žalos, patirtos dėl ES Mobilumo paketo, atlyginimo, tikėdamasi, kad procesas bus ilgas, bet nemokamas vežėjams. Mobilumo paketas, kurio viena nuostata jau panaikinta, sukėlė nuostolių transporto verslams dėl privalomo vilkikų grąžinimo į registracijos šalį ir naujų įmonių steigimo užsienyje."
"Kaip jau skelbė portalas Madeinvilnius.lt, vasario 5 d. Lietuvos architektų rūmų posėdžių salėje ir nuotoliniu būdu įvyko Vilniaus regioninės architektūros tarybos (RAT) posėdis, kuriame buvo svarstytas architekto Luko Rekevičiaus prašymas dėl projekto urbanistinio integralumo P. Lukšio g. 34, kur įsikūręs prekybos centras „Banginis"". Posėdžio metu tarybos nariai buvo supažindinti su prekybos centro „Banginis"" teritorijos transformacijos vizija. Ją pristatė UAB „Aketuri architektai"" vadovas Lukas Rekevičius. Taip pat skaitykite Šiaurės miestelyje bus griaunamas prekybos centras „Banginis""? Kaip teigiama posėdžio protokole, AB „Baltic Shopping Centers"" užsakymu viziją įgyvendins UAB „Aketuri architektai"", MB „Martyno Marozo architektūra ir planavimas"". Anot protokolo, posėdžio tikslas - pristatyti „Banginio"" teritorijos viešųjų erdvių bei architektūros sprendinius bei kompleksiškai vystytus Viešojo transporto mazgo P. Lukšio gatvėje pertvarkymo pasiūlymus. Tad kaip ši teritorija pasikeis? Iškils daugiabučių kvartalas „Planuojamos dvi gatvės didelį sklypą padalina į keturias dalis. Dabar veikiančią parduotuvę norima iškelti į teritorijos šiaurės rytinį kampą ir jai skirti du pastato aukštus, išnaudoti stogus. Nuo autobusų parkavimo zonos ir stotelės planuojamas ekraninis užstatymas, kuris apsaugotų gyvenamosios paskirties pastatus nuo triukšmo"", - rašoma protokole. Posėdyje paklausta, ar buvo spręstas transporto klausimas. „Parkavimo klausimai yra išsprendžiami, tačiau prioritetas teikiamas patrauklaus transporto mazgo įkūrimui. Numatomi sankryžų sprendiniai yra paprastesni, bus aiškiau naviguoti ir pasiskirstys transporto srautas"", - protokole cituojamas L.Rekevičius. Posėdžio metu atskleista, kad teritorijos transformacijos metu numatoma statyti vieną 9 aukštų pastatą, o likusieji pastatai butų 7 aukštų. Gyvenamoji funkcija planuojama vidinėje sklypo dalyje, toliau nuo intensyvios P. Lukšio gatvės. Gatvių perimetrus ir viešąsias erdves formuotų komercinės patalpos. Visos gyvenamosios patalpos būtų skirtos nuomai. Visų pastatų pirmieji aukštai galėtų būti pritaikomi bet kokiai funkcijai, integruoti švietimo įstaigas, bet konkrečiai vieta nenurodoma. Planas išlieka lankstus. Numatoma 1417 butų, 3000 gyventojų. Siūlomas transporto eismas: įvažiavimai grupuojami vienoje vidinėje gatvėje, aptarnaujantis transportas judėtų žiedu, autobusų galinis punktas - kokybiška viešoji erdvė. Planuojama ir žalioji erdvė: formuojama žalioji jungtis su aplinkiniais gyvenamaisiais kvartalais, humanizuojami esamų gatvių profiliai. Posėdyje iškeltas klausimas, koks ryšys numatomas su upės pakrantėje esančiomis dviračių takų jungtimis. Protokole taip pat nurodoma, kad kadangi pakrantėje yra status šlaitas, todėl planuojami takai palei P. Lukšio gatvę, tačiau tam reikalinga savivaldybės pagalba. Posėdyje pasiteirauta ir, koks yra šio projekto statusas? Šiuo metu jis priešprojektinėje vizijoje. „Ši vizija turėtų būti naudojama rengiamai detaliojo plano korekcijai. Gavus išvadas, vystytojai turės apsispręsti, ar projektas turėtų būti toliau vykdomas"", - teigė L.Rekevičius. Taryba rekomendavo, kad, numatant koreguoti nagrinėjamoje teritorijoje galiojantį detalųjį planą, rekomenduojama „Banginio"" teritorijos transformacijos vizijai rasti rengti urbanistinės vizijos konkursą. Vilniaus savivaldybė: vertiname teigiamai Vilniaus miesto savivaldybės komentare 15min teigiama, kad prieš maždaug pusmetį Vilniaus miesto savivaldybė buvo supažindinta su teritorijos plėtros tikslais, pagal viziją leista rengti projektinius pasiūlymus. „Mūsų žiniomis, neseniai koncepcija pristatyta ir Regioninėje architektų taryboje, gautos pastabos, pagal kurias turės būti atliekamos korekcijos ir, greičiausiai, kartojama ekspertavimo procedūra"", - teigiama komentare. Anot jo, galimą teritorijos konversiją Vilniaus miesto savivaldybė vertina teigiamai, nes planuojama daugiafunkcė rajono centro dalis praturtintų Šiaurės miestelį gyventojams reikalingomis įvairiomis paslaugomis ir naujomis funkcijomis. „Tačiau į konversiją turi būti žiūrima kompleksiškai, kad ji derėtų urbanistiškai, turėtų tinkamą gatvių tinklą. Pagal dabartinę koncepciją be kita ko reikėtų perplanuoti viešojo transporto maršrutų galinį punktą, pritaikant jį ne tik autobusams, bet ir viešajai erdvei. Visiems šiems pokyčiams reikalinga koreguoti detalųjį planą, ši sąlyga statytojui iškelta projektinių pasiūlymų rengimo užduotyje"", - nurodoma komentare. Anot jos, kol kas savivaldybė nėra sulaukusi prašymo leisti inicijuoti detaliojo plano koregavimo procedūras, taip pat pristatymui visuomenei ir tvirtinimui savivaldybėje nėra pateikti projektiniai pasiūlymai.","Vilniaus regioninės architektūros tarybos posėdyje buvo pristatyta prekybos centro „Banginis“ teritorijos transformacijos vizija, kurioje numatyta plėtoti daugiabučių kvartalą, sukurti viešąsias erdves ir gerinti transporto infrastruktūrą. Projektas dar yra priešprojektinėje vizijoje, o Vilniaus miesto savivaldybė vertina jį teigiamai, tačiau"
"Nuo balandžio 11 dienos kino teatruose pradedamas rodyti filmas žiūrovus nukels į atokų Žemaitijos kaimą, kurio gyventojai kasmet susiburia paminėti unikalaus Velyknakčio. Jo metu visą naktį uniformomis apsirėdę „kareiviai"" bažnyčioje saugo kryžių nuo jį pavogti mėginančių persirengėlių. Niekur kitur Lietuvoje ši tradicija nėra išlikusi. Apie ją raštiškų liudijimų randama dar XIX amžiuje, tačiau tikėtina, kad šis paprotys kilęs iš Viduramžių misterijų. Neseniai pasibaigusiame Vilniaus tarptautiniame kino festivalyje „Kino pavasaris"" filmas „Sacrum ir profanum Pievėnuose"" išrinktas geriausia lietuviška premjera. Režisierė G.Beinoriūtė papasakojo, kas ją paskatino nuvykti į Pievėnus, kaip pavyko atverti žemaičių širdis, kaip atsirado filmo pavadinimas ir kokia buvo pagrindinių jo herojų - pievėniškių - reakciją, pirmą kartą pamačius filmą. Kadras iš filmo Sacrum ir profanum Pievėnuose Kaip sužinojote apie Pievėnus ir kas ten taip sužavėjo, kad net gimė filmas? Apie Velykas Pievėnuose bičiuliai papasakojo prieš gerą dešimtmetį, parodė vaizdo įrašų. Paliko įspūdį, nes atrodė lyg būtų ne Lietuvoje: tos sodrios kareivių uniformų spalvos, ypač daug raudonos. Be to, vien užmetus akį, buvo akivaizdu, kad tradicija tikrai labai sena, tarsi keliautum laiku. Daugelį metų vis nesurasdavau progos ten nuvažiuoti. Tuomet užklupo pandemija, o vėliau sudrebino ir karas. Atsirado daug neapibrėžtumo, sugriuvo įprasta pasaulio tvarka. Pagalvojau, kad galbūt kaime, kuris jau ne vieną šimtmetį tęsia tą pačią jo gyventojams svarbią tradiciją, atrasiu atsakymą, kaip gyventi, būti toliau šiuo keistu laiku. Taigi 2022 m. pavasarį, artėjant Velykoms, kartu su operatoriumi Mindaugu Survila nuvažiavome patyrinėti, užsukome į sekmadienio mišias. Po jų eidami nugirdome kaip giedotojos kalbasi su klebonu apie pasiruošimą Velykoms. Kažkas ištarė: „O, visa konklava susirinko"". Tai man pasirodė šmaikštu. Supratau, kad šitie žmonės turi humoro jausmą ir norėčiau čia sugrįžti. Velyknaktį ten filmavome po metų. Filme ataidi ir naujienos iš karo Ukrainoje. Pranešamos žinios dabar įgauna dar kitokią prasmę, verčia labiau susimąstyti. Ar sąmoningai palikote šias žinias? Su M.Survila važiuojant į Pievėnus pirmą kartą, išgirdome apie kolegos Manto Kvedaravičiaus žūtį. Karas nuolat mus lydėjo, neįmanoma buvo jo ignoruoti. Rašydama filmo paraišką nuo pat pradžių žinojau, kad karo tema privalo filme jaustis vienu ar kitu būdu. Radijo naujienos iš Ukrainos, kurias įrašėme filmuodami 2023 metais, šiandien skamba dar aktualiau negu tada. Grėsmė niekur nedingo. Gėrio ir blogio kova tęsiasi. Kadras iš filmo Sacrum ir profanum Pievėnuose Filmas ne tik apie patį Velyknakčio ritualą, bet ir pasirengimą jam. Kodėl pasirinkote tokią įvykių eigą? Norėjau, kad filmo žiūrovai, užuot atvykę į Pievėnus kaip turistai, patys pasijustų Velyknakčio dalyviais ar bent jau vietinių pažįstamais ar kaimynais. Dėl to filme supažindinama su vietos gyventojais ir jų pasiruošimu šventei. Taip žiūrovai pajus daugiau artumo vietos gyventojams: „O, aš ją pažįstu, šita močiutė skalbė pirštines, o šita tvarkė bažnyčią, šitas veikėjas - iš parduotuvės, o šitas triūbininkas turi du šunis, kurie pritaria jam grojant."" Žiūrint filmą atrodo lyg diskutuotume prie vieno stalo kartu su vietinėmis moterimis ar kartu ruoštume lietuvišką mišrainę Velykoms. Kaip pavyko taip arti prieiti ir užmegzti ryšį su pievėniškiais? Kaip ir visur, žmonės skirtingai reagavo į mūsų buvimą. Vieni, kaip bendruomenės pirmininkė Ilona, vos mums susipažinus, pasiūlė nakvynę - pas ją snūstelėjome tas kelias nakties valandas filmavimo metu. Su kitais reikėjo daugiau pastangų. Pavyzdžiui, triūba grojantis Alfonsas gyveno atokiau nuo kaimo ir nebuvo taip paprasta lyg niekur nieko užsukti pas jį į svečius. Ypač kai vietos žmonėms dar nebuvo aišku, ko iš jų norime. Žinojome, kad Alfonsas turi paukščių ūkį. Tad sutarėme, kad pirksime iš jo žąsį. Tiesa, žąsų nebuvo, teko pirkti kalakutą. Gyvą. Taip susidraugavome su vyriausiuoju triūbininku. Taip pat kartu su giedotojomis keliaudavau į mišias, praleisdavau nemažai su jomis laiko. Siekiant atverti žmogų, reikia laiko. Tik tuomet, kai žmonės nepastebi kameros, šalia stovinčios komandos, jie gyvena, juokauja, diskutuoja, o iš kasdienės rutinos gimsta nepakartojami ir nuotaikingi pokalbiai, kurių neparašys geriausi scenaristai. Pavadinimas skamba didingai. Kaip gimė būtent toks pavadinimas? Lietuviškai „sacrum ir profanum"" būtų „šventybė ir pasaulietiškumas"", juos pasiskolinau iš religijotyrininko Mircea‘os Eliade‘s knygos tuo pačiu pavadinimu. Ten jis kalba apie šventybės (ar Dievo) apraiškas mūsų kasdienybėje, apie tai, kad ir nereligingo žmogaus gyvenime pasitaiko akimirkų, kai jis patiria ypatingą, šventą laiką. Tai tapo esminiu filmo raktu. Kadras iš filmo Sacrum ir profanum Pievėnuose Vieni Pievėnų Velyknakčio tradiciją vadina karnavalu, kiti - misterija. Kaip ją apibūdintumėte remdamasi savo patirtimi? Tiksliausia turbūt būtų sakyti, kad tai kažkas tarp misterijos ir karnavalo, kur susimaišę skirtingi laikotarpiai ir papročiai. Susimaišę taip, kad sunku atskirti. Tuo ši tradicija ir unikali. Dalyvaudamas Pievėnų Velyknaktyje atsiduri tarsi keliuose laiko sluoksniuose vienu metu - dabartyje, praeityje, o gal ir ateityje. Esu tikra, kad jis išliks atmintyje visam gyvenimui. Kokia buvo pievėniškių, kurie pirmieji pamatė filmą, reakcija? Jaudinausi labiau nei prieš nacionalinę premjerą Vilniuje, bet viskas pavyko. Jeigu reikėtų vertinti dviem žodžiais - labai gerai. Filmą žiūrėjo pilnutėlė Tirkšlių kultūros centro salė, kurios bent trečdalį sudarė pievėniškiai, taip pat suvažiavo žmonės iš aplinkinių kaimų, iš viso Mažeikių krašto, net reikėjo atnešti papildomų kėdžių. Po filmo žmonės dar ilgai nesiskirstė, buvo daug šiltų žemaitiškų apsikabinimų, kurie pasirodė iškalbingesni už bet kokius žodžius. Labiausiai įsiminė vieno kunigo atsiliepimas. Jis dėkojo už galimybę filme pamatyti tikrus žmones. Realiame gyvenime visi jaučia pareigą prieš kunigą pasitempti, o čia - filme - jis pagaliau išvydo žmones be kaukių. Toks paradoksas - filmas atrodo tikresnis už gyvenimą. Be to, peržiūroje dar kartą įsitikinau, kad žemaičiai turi ypatingą humoro jausmą. Vienas žmogus per diskusiją žemaitiškai uždavė klausimą, kaip man filmuojant sekėsi rokouties (susikalbėti) su pievėniškiais, ir iškart kažkas iš salės replikavo: gal kas nors gali išversti klausimą? Nuotaikingas dokumentinis pasakojimas „Sacrum ir profanum Pievėnuose"" apie žemaičius, Velykas ir nykstančią tradiciją kinuose nuo balandžio 11 dienos.","Filmas „Sacrum ir profanum Pievėnuose"" pristato unikalią Velyknakčio tradiciją Žemaitijos kaime, kur „kareiviai"" saugo kryžių nuo persirengėlių, ir buvo išrinktas geriausia lietuviška premjera Vilniaus kino festivalyje. Režisierė G. Beinoriūtė, įkvėpta senovinės tradicijos ir norėdama atskleisti žemaičių kasdienybę, sukūrė dokumentinį filmą, kuriame atsispindi tiek vietinių gyvenimas, tiek karo Ukrainoje kontekstas."
"Kaip rašoma prekybos tinklo „Iki"" pranešime žiniasklaidai, nesvarbu, ar planuojate vakarėlį draugais, ar vakarą leisite su šeima, greiti ir skanūs užkandžiai su riešutais reikšmingai prisidės prie vakaro sėkmės, sako šefė J. Tamoševičienė. „Naudokite savo mėgstamą riešutų rūšį ar derinkite skirtingas, įmaišykite sėklų - taip išgausite įdomių skonių ir tekstūrų. O ir riešutų pasirinkimas plečiasi - nuo paprastų skudintų iki dengtų šokoladu žemės riešutų ar druska gardintų migdolų. Didelis privalumas ir tai, kad daugumą patiekalų bus labai greita paruošti"", - sako J. Tamoševičienė ir dalijasi keliais nesudėtingais riešutų užkandžių receptais. Picos skonio riešutų užkandis Reikės: 150 g anakardžių riešutų; 80 g migdolų; 40 g graikinių riešutų; 2-3 šaukštų alyvuogių aliejaus; 1/2 šaukštelio džiovintų pomidorų; 1/2 šaukštelio raudonėlio; 1/2 šaukštelio džiovintų svogūnų; 1/2 šaukštelio baziliko; 1/2 šaukštelio česnakų granulių; 1/2 šaukštelio čiobrelių; 1/2 šaukštelio druskos. Gaminimas: Riešutus suberkite į dubenį, apšlakstykite alyvuogių aliejumi ir suberkite prieskonius. Kruopščiai apvoliokite riešutus prieskoniuose ir sudėkite ant kepimo popieriumi išklotos skardos. Kepkite riešutus orkaitėje 8-10 minučių 180 laipsnių temperatūroje. Shutterstock nuotr./Picos skonio riešutų užkandis Gaivūs salierų „laiveliai"" su riešutais Reikės: ryšulėlio lapkotinių salierų; šviežio tepamo sūrio; žemės riešutų kremo; smulkintų mėgstamų riešutų; razinų (nebūtina). Gaminame: Salierus nuplaukite ir jų kotus supjaustykite kelių centimetro ilgio gabalėliais. Į pusės jų vidų įtepkite šviežio sūrio, į likusių - žemės riešutų kremo. Pabarstykite smulkintais riešutais ir, jei naudojate, uždėkite kelias razinas. Shutterstock nuotr./Gaivūs salierų „laiveliai"" su riešutais Traškūs batonėliai su riešutais ir medumi Reikės: 1 puodelio migdolų; 1 puodelio lazdyno riešutų; 1/2 puodelio moliūgų sėklų; 1/2 puodelio medaus; 1 šaukštelio cinamono. Gaminame: Riešutus ir sėklas susmulkinkite, pakepkite juos sausoje keptuvėje apie 5 minutes. Puode pašildykite medų ir cinamoną. Sumaišykite su riešutais ir sėklomis. Perkelkite mišinį į kepimo popieriumi išklotą skardą ir gerai išminkykite. Atidėkite į šalį, kad atvėstų, tada supjaustykite batonėliais. Shutterstock nuotr./Traškūs batonėliai su riešutais ir medumi Spraginti kukurūzai su žemės riešutų sviestu Reikės: 2 puodelių skrudintų ir sūdytų arba nesūdytų žemės riešutų; druskos (jei naudojate nesūdytus žemės riešutus); 100 g kukurūzų spragėsių; 1 šaukšto medaus, aliejaus. Gaminame: Pasigaminkite naminį žemės riešutų sviestą. Riešutus sudėkite į virtuvinį kombainą ir trinkite, kol masė taps labai vientisa. Kas 30 sek. ar kas minutę sustokite ir nubraukite dubens šonus, kad neliktų nesusmulkintų riešutų. Mišinys iš pradžių bus trupiniai, paskui jis sutirštės į rutuliuką, o galiausiai taps kreminis ir vientisas. Visas procesas turėtų trukti apie 8-10 min. Paruoškite kukurūzus pagal instrukciją ant pakuotės. Nedideliame puode sumaišykite 3 šaukštus žemės riešutų sviesto, medų ir 1-2 šaukštus aliejaus. Kai ingredientai susijungs į vientisą masę, užpilkite padažą ant iškeptų popkornų. Uždenkite puodą ir purtykite, kol visi spragėsiai pasidengs padažu. Shutterstock nuotr./Spraginti kukurūzai su žemės riešutų sviestu Sūrio rutuliukai su riešutais Reikės: 100 g ožkos arba šviežio tepamo sūrio; 100 g mėlynojo sūrio; 100 g čederio sūrio; 1 skiltelės česnako; 30 g lazdyno riešutų; 30 g graikinių riešutų; 30 g pistacijų riešutų. Gaminame: Dubenyje šakute ar virtuviniu kombainu sumaišykite ožkos arba tepamą sūrį, mėlynąjį sūrį ir smulkiai tarkuotą čederį. Įdėkite išspaustą česnako skiltelę ir gerai išmaišykite. Dėkite masę į šaldytuvą maždaug 15-20, kad geriau sustingtų. Riešutus paskrudinkite sausoje keptuvėje, kol lengvai paruduos, ir palikite atvėsti. Atvėsusius trumpai sutrinkite trintuvu, kad jie suskiltų į smulkius gabalėlius, bet ne į pastą. Iš atvėsintos sūrio masės suformuokite graikinio riešuto dydžio rutuliukus. Kad būtų lengviau, galite šiek tiek sudrėkinti rankas. Paruoštus rutuliukus iš visų pusių apvoliokite smulkintais riešutais. Galite patiekti iš karto, o jei juos ruošiate iš anksto, įdėkite į šaldytuvą ir laikykite uždengę. Kad būtų lengviau valgyti, galite įsmeigti traškią lazdelę.","Prekybos tinklas „Iki"" dalijasi įvairiais nesudėtingais užkandžių su riešutais receptais, kurie tinka vakarėliams ar šeimos vakarui, įskaitant picos skonio riešutus, salierų „laivelius"", traškius batonėlius ir spragintus kukurūzus su žemės riešutų sviestu."
"Avinas 15min nuotr./Avinas Šią savaitę vertėtų vengti kai kurių varginančių užduočių, atsipalaiduoti ir praleisti daugiau laiko su artimais draugais ir šeima. Leiskite savo kūnui pailsėti ir jis jums už tai padėkos. Bus svarbu išlikti kantriems ir nepriimti skubotų sprendimų, ypač susijusių su karjera ar finansais. Nors impulsas gali skatinti skubotus veiksmus, tačiau būkite atsargūs ir apgalvokite kiekvieną žingsnį. Vertėtų labiau kontroliuoti savo emocijas ir neišleisti per daug pinigų. Savo išlaidas planuokite pagal savo biudžetą. Jei šią savaitę turite priimti svarbų sprendimą, tai prieš jį priimant atsižvelkite į šeimos nuomonę. Jūsų savarankiški sprendimai šią savaitę gali sukelti tam tikrų problemų. Todėl nevenkite pasinaudoti vyresniųjų patirtimi. Yra didelė tikimybė padidinti savo pajamas. Svarbu bus nepalikti nepabaigtų darbų, antraip galite susidurti su problemomis. Santykiuose su artimaisiais ir kolegomis gali kilti nedideli nesusipratimai, todėl labai svarbu išlaikyti aiškią komunikaciją. Nepamirškite skirti laiko išklausyti kitų nuomonių ir išsakyti savo jausmus be per daug įtampos. Meditacija ar dvasinės praktikos padės susikaupti ir išlaikyti teigiamą požiūrį. Nepamirškite rūpintis savo kūnu, o fizinis aktyvumas šią savaitę bus labai naudingas, kad išlaikytumėte gerą savijautą. Jautis 15min nuotr./Jautis Šią savaitę galite jaustis energingi, tačiau savo energiją naudokite tinkamai. Jei jūsų niekas neprašys kalbėti, tuomet bus naudinga patylėti, netinkamai pasakyti žodžiai gali atnešti nemalonių situacijų. Gali tekti susidurti su tam tikrais iššūkiais darbo ir finansų srityse. Stenkitės išlikti praktiški ir nesileisti į įtemptas situacijas, nes per didelis stresas gali sukelti emocinį disbalansą. Darbo aplinkoje gali kilti nesutarimų ar netikėtų pokyčių, tačiau jei laikysitės savo principų ir liksite kantrūs, galėsite rasti būdų išspręsti problemas. Svarbu išlaikyti aiškią komunikaciją su kitais. Santykiuose su artimaisiais ir partneriais irgi gali būti šiek tiek įtampos, tačiau viskas greitai išsispręs, jei būsite atviri ir nuoširdūs. Šią savaitę svarbu skirti laiko kokybiškam bendravimui ir neslėpti savo jausmų. Pasitikėjimas ir dėmesys kitų poreikiams padės sustiprinti ryšius. Ieškokite harmonijos viduje. Daugiau laiko skirkite atsipalaidavimui, meditacijai ar net dvasinėms praktikoms, kad išlaikytumėte vidinę ramybę ir pusiausvyrą. Būkite atidūs savo intuicijai - ji padės priimti svarbius sprendimus. Išlaikykite subalansuotą gyvenimo būdą, venkite per didelio krūvio ir pasirūpinkite poilsiu. Tai padės jums išlikti energingiems ir pasirengusiems įveikti visos savaitės iššūkius. Dvyniai 15min nuotr./Dvyniai Šią savaitę Dvyniams gali kilti jausmas, kad gyvenimas tapo šiek tiek chaotiškas, todėl svarbu išlikti orientuotiems į tikslus. Emocinis nestabilumas gali jus trikdyti, tačiau jei sugebėsite susikaupti ir išlaikyti vidinę ramybę, galėsite pasiekti gerų rezultatų tiek asmeniniame gyvenime, tiek darbe. Stenkitės tinkamai pailsėti, kad būtų gera emocinė sveikata. Šią savaitę galite pabaigti tvarkyti reikalus, susijusius su nuosavybe, kuriuos pradėjote anksčiau. Jeigu gyvenate toli nuo artimųjų, tai šiuo metu galite jaustis vieniši. Profesiniu požiūriu ši savaitė gali duoti geresnių rezultatų. Taip pat gali būti, kad šeimos nariai padės jums finansiškai. Būkite atsargūs priimdami sprendimus, nes skuboti veiksmai gali sukelti nesusipratimų. Darbo srityje gali atsirasti naujų galimybių, tačiau reikės daugiau laiko ir pastangų, kad pasiektumėte norimą rezultatą. Galbūt turėsite imtis papildomų atsakomybių arba peržiūrėti kai kurias užduotis. Būkite pasirengę prisitaikyti prie naujų situacijų ir parodyti savo lankstumą. Santykiuose gali būti pokyčių, tad svarbu išlaikyti atvirą ir sąžiningą komunikaciją su artimaisiais ir partneriais. Šiuo laikotarpiu galite pajusti stiprų poreikį daugiau laiko praleisti su tais, kurie jums svarbūs. Pabandykite rasti laiko, kad galėtumėte pasinerti į filosofiją ar meditaciją. Tai padės atkurti pusiausvyrą ir sumažinti vidinį nerimą. Vėžys 15min nuotr./Vėžys Šią savaitę Vėžiams teks susidurti su įvairiais iššūkiais, tačiau šie išbandymai gali tapti svarbiomis pamokomis, jei tik priimsite juos su atvira širdimi. Profesinėje srityje pasireikš galimybės augti ir tobulėti, tačiau būkite atsargūs su sprendimais, nes skuboti veiksmai gali sukelti netikėtų pasekmių. Šią savaitę svarbu išlikti kantriems ir nuosekliems, kad pasiektumėte savo tikslus. Jums gali sukelti nerimo kokie nors teisiniai reikalai, dėl to negalėsite tinkamai išsimiegoti. Tačiau džiaugsmo galite atnešti jūsų vaikų pasiekimai. Galite sulaukti teigiamų rezultatų profesiniame gyvenime. Jūsų sunkus darbas gali atsipirkti ir suteikti papildomų galimybių. Santykiuose su šeima ir artimaisiais galite pajusti stiprų emocinį ryšį, tačiau taip pat gali kilti tam tikrų nesusipratimų ar įtampų. Svarbu išlaikyti atvirą komunikaciją ir nebijoti pasidalinti savo jausmais. Jei pajusite, kad reikia daugiau laiko sau, nesibaiminkite tai tinkamai pasakyti savo artimiesiems. Kuo daugiau laiko skirsite savo emocinei gerovei, tuo lengviau bus susidoroti su išoriniais iššūkiais. Stenkitės atsikratyti neigiamų minčių ir emocijų, kad galėtumėte pasiekti vidinę pusiausvyrą. Jūsų jautrumas gali būti didesnis šiuo laikotarpiu, todėl svarbu pasirūpinti savimi ir nepraleisti poilsio akimirkų. Liūtas Shutterstock nuotr./Liūtas Šią savaitę gali tekti rūpintis sutuoktinio sveikata. Dėl šios priežasties jūsų protas gali būti gana išsiblaškęs. Vertėtų vengti priimti rizikingesnius sprendimus. Jūsų aplankyti gali atvykti kai kurie jūsų giminaičiai ar draugai. Šią savaitę jums gali trūkti energijos darbe ir gali būti sunkiau susikaupti. Darbo srityje galite gauti svarbių užduočių ar atsakomybių, tačiau bus svarbu išlaikyti pusiausvyrą, kad nesukeltumėte įtampos su vadovais. Stenkitės būti kantrūs, priimdami svarbius sprendimus. Santykiuose bus svarbu nepamiršti ir kitų nuomonės. Kartais jūsų didelė asmeninė energija gali sukelti nesusipratimų, todėl reikėtų daugiau dėmesio skirti klausyti ir būti atviriems. Išlaikykite kiek įmanoma pusiausvyrą tarp asmeninių ir profesinių įsipareigojimų, kad santykiai nenukentėtų. Ši savaitė gali suteikti jums aiškumo ir vidinės stiprybės, jei pasiryšite atsikratyti senų baimių ir abejonių. Tinkamas metas gilintis į savo vertybes ir tikslus bei ieškoti būdų, kaip tapti geresniu žmogumi. Meditacija, maldos ar paprasčiausia atsipalaidavimo praktika padės jums pasiekti ramybę ir vidinę pusiausvyrą. Savaitės pradžioje gali pasireikšti didesnis nuovargis dėl intensyvaus darbo, todėl neignoruokite savo kūno signalų ir raskite laiko poilsiui. Mergelė 15min nuotr./Mergelė Šią savaitę, užuot kėlę stresą savo kūnui, labiau atkreipkite dėmesį į streso priežastis. Šiuo metu gali padidėti jūsų darbingumas ir kūrybiškumas. Jūsų dėmesys bus nukreiptas į asmeninius santykius ir darbo aplinką. Savaitės pradžia gali būti šiek tiek įtempta, ypač jei reiks priimti svarbius sprendimus darbe ar asmeniniuose santykiuose. Būkite dėmesingi, nes nesusipratimai gali kilti dėl nesusikalbėjimo.. Savaitės viduryje jūsų pastangos gali būti tinkamai įvertintos. Galite sulaukti komplimentų ar atgalinio ryšio iš kolegų ar artimųjų, kas suteiks jums papildomo įkvėpimo. Savaitės pabaigoje galite pajusti norą atsitraukti nuo visko ir skirti daugiau laiko poilsiui bei asmeniniam gyvenimui. Tai palankus laikas apmąstyti savo vertybes ir ilgalaikes svajones. Galite gauti naudingų patarimų iš draugų ar artimųjų. Savaitgalį pasistenkite atsigauti ir pasiruošti naujiems iššūkiams. Stenkitės išlaikyti ramybę ir džiaugtis mažais dalykais. Atidžiau elkitės su smulkmenomis, nepamirškite, kad svarbiausi dalykai dažnai slypi ne paviršiuje, o giliau. Svarstyklės 15min nuotr./Svarstyklės Šią savaitę jausitės geriau tiek fiziškai, tiek psichologiškai. Galite uždirbti daugiau pinigų, nei įprastai. Vertėtų susitelkti labiau į santykius ir asmeninį augimą. Skirkite daugiau dėmesio savo vaikams ir šeimai. Savaitė bus palanki karjeros srityje, todėl būkite atviri naujoms idėjoms ir galimybėms. Nepasiduokite abejonėms ir drąsiai ženkite pirmyn. Pirmoje savaitės pusėje galite susidurti su kai kuriais iššūkiais, todėl stenkitės būti kantrūs ir išklausyti kitus. Jūsų gebėjimas derinti skirtingas nuomones padės išspręsti nesutarimus. Svarbu išlaikyti diplomatinį požiūrį ir nepriimti sprendimų impulsyviai. Nepabijokite pasidalinti savo mintimis su kitais, nes galite sulaukti vertingų patarimų. Savaitės pabaigoje gali tekti susidurti su buitiniais rūpesčiais. Šiuo laikotarpiu svarbu išlaikyti balansą ir nepasiduoti stresui. Pasirūpinkite savo gerove ir skirkite laiko atsipalaidavimui. Savaitgalis bus puikus laikas įvertinti, ar einate teisingu keliu ir ar jūsų veiksmai atitinka jūsų vertybes ir tikslus. Skorpionas 15min nuotr./Skorpionas Šią savaitę gali būti daugiau teigiamų pokyčių jūsų sveikatoje. Dėl to padidės jūsų drąsa ir pasitikėjimas savimi. Galite sulaukti naujų darbo pasiūlymų ar naujų atsakomybių. Nors gali tekti susidurti su tam tikrais iššūkiais, tačiau jūsų jėga ir atkaklumas padės juos įveikti. Tai bus laikas, kai reikės atidžiau įvertinti savo tikslus ir kryptį, kad galėtumėte priimti svarbius sprendimus. Pasistenkite nepasiduoti emocijoms ir išlikti ramūs. Jūsų gebėjimas analizuoti ir siekti tikslo padės pasiekti gerų rezultatų. Būkite atsargūs su kolegomis, nes šiuo metu gali kilti nesusipratimų, todėl verta išlaikyti aiškią komunikaciją. Nuoširdus bendravimas ir pasitikėjimas padės išlaikyti pusiausvyrą. Tie, kurie yra vieniši, gali būti linkę atsiverti naujoms pažintims, tačiau pasistenkite nepriimti skubotų sprendimų. Atminkite, kad stresą galite valdyti per poilsį, meditaciją ar fizinę veiklą. Jei pajusite pervargimą, leiskite sau pasikrauti energijos ir neskubėkite. Šią savaitę bus svarbu išlaikyti emocinę pusiausvyrą ir pasitikėti savo intuicija, priimant svarbius sprendimus. Šaulys 15min nuotr./Šaulys Šią savaitę jūsų sveikata bus geresnė nei praėjusią savaitę, todėl jausitės daug geriau. ligų. Šiuo metu galite tikėtis atgauti pinigus, kuriuos paskolinote kitiems žmonėms. Jūsų optimizmas ir energija padės įveikti kliūtis. Tai laikas, kai turėsite progą sustiprinti savo pozicijas tiek profesinėje, tiek asmeninėje srityje. Būkite pasirengę priimti naujus iššūkius ir parodyti savo talentus, tačiau nepamirškite ir pailsėti, kad nesijaustumėte pervargę. Darbo srityje gali atsirasti įdomių galimybių, tačiau taip pat reikės atsakingai pasverti kiekvieną žingsnį. Galite sulaukti naujų projektų ar atsakomybių, kurios padės jums įgyti vertingų patirčių ir sustiprinti savo pozicijas. Santykiuose su artimaisiais ar partneriais gali atsirasti tam tikrų įtampų. Pabandykite išlaikyti ramybę ir viską detaliau išsikalbėti. Jūsų fizinė ir emocinė būsena priklausys nuo to, kaip gerai sugebėsite valdyti stresą ir įtampą. Pasirūpinkite, kad turėtumėte laiko poilsiui, nes per didelis darbo krūvis gali paveikti jūsų savijautą. Nepamirškite, kad jūsų optimizmas ir kantrybė padės pasiekti tikslus. Būkite atidūs ir pasiruošę prisitaikyti prie besikeičiančių aplinkybių. Ožiaragis Ožiaragis Dėl anksčiau priimtų neteisingų sprendimų galite patirti tam tikrų rūpesčių, todėl stenkitės kiekvieną problemą išspręsti taikiai ir kiek įmanoma pasitardami su šeimos nariais. Galite tikėtis ir draugų paramos. Ši savaitė gali atnešti naudingų pokyčių darbo srityje, tačiau taip pat svarbu pasirūpinti asmeniniais santykiais ir gerove. Šiuo laikotarpiu gali atsirasti galimybių, kurios atneš naudos vėliau. Būkite dėmesingi su finansais geriau nedarykite skubių sprendimų ir venkite rizikingų investicijų. Savaitės viduryje savaitės gali atsirasti galimybės geriau suprasti savo jausmus ir tai, ko norite iš santykių. Tinkamas dėmesys antrąjai pusei atneš daugiau teigiamų emocijų. Jūsų sveikata bus gera, tačiau atkreipkite dėmesį į poilsį. Leiskite sau atsipalaiduoti ir pabūti su savimi. Meditacija ar trumpi pasivaikščiojimai gamtoje padės sumažinti įtampą ir sustiprins jūsų vidinę pusiausvyrą. Nepamirškite, kad kantrybė yra jūsų stiprybė, tačiau nebijokite ieškoti ir naujų kelių. Nors pokyčiai ateina iš lėto, jie gali atnešti jums ilgalaikę naudą, jei būsite atkaklūs. Vandenis 15min nuotr./Vandenis Ši savaitė bus palanki tvarkyti reikalus, susijusius su nekilnojamuoju turta ir finansais. Tačiau kol kas vertėtų vengti didelių investicijų, o jei to padaryti neįmanoma, patariama bet kokias didesnes investicijas daryti kreipiantis pagalbos į patyrusį asmenį. Šią savaitę artimas draugas ar artimasis gali kažkiek keistai su jumis elgtis. Dėl to jausite tam tikrą diskomfortą, todėl pasistenkite išlaikyti savo vidinę pusiausvyrą. Jūsų kūrybiškumas ir intelektas padės jums gilintis į temas, kurios ilgą laiką jus domino. Jei turite galimybę, pabandykite sukurti kažką unikalaus. Socialinėje erdvėje galite jaustis ypač charizmatiški ir traukti aplinkinių dėmesį. Ši savaitė bus puikus metas pasidalinti savo jausmais ir išreikšti meilę bei dėkingumą tiems, kurie yra šalia. Šiuo laikotarpiu galite pajusti didesnį ryšį ir artumą su antrąja puse. Tai taip pat gera proga susitikti su senais draugais ar šeimos nariais. Svarbiausia šią savaitę - pasitikėjimas savimi ir kantrybė. Žuvys 15min nuotr./Žuvys Šią savaitę jums gali būti sunku išlaikyti koncentraciją darbe. Jūsų sveikata gali kažkiek šlubuoti, todėl nebus pakilios nuotaikos. Dabar būtų geriau, kad nepriimtumėte jokių skubotų sprendimų ir verčiau viską gerai apgalvotumėte. Šią savaitę draugas ar artimas bičiulis gali jus įskaudinti ar įžeisti. Galite patirti daug vidinių pokyčių, kurie turės įtakos tiek jų asmeniniam gyvenimui, tiek profesinei sferai. Būdami labai jautrūs, verčiau venkite pernelyg idealių lūkesčių, geriau būkite atviri ir pasiruošę susitaikyti su tikrove. Būkite atsargūs dėl finansinių klausimų, nes šiuo laikotarpiu gali kilti tam tikrų nesusipratimų dėl pinigų. Bus svarbu kontroliuoti išlaidas ir vengti skubotų finansinių sprendimų. Šią savaitę galite jausti nuovargį, nes per daug dėmesio skiriate emocinėms ir protinėms veikloms. Būkite atidūs savo kūno poreikiams ir pasirūpinkite, kad turėtumėte pakankamai poilsio. Išbandykite meditaciją, jogą arba kitus atsipalaidavimo būdus, kad subalansuotumėte kūną ir protą. Tai padės atkurti energiją ir sumažinti stresą. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Tekste aptariami savaitės horoskopai įvairiems zodiako ženklams, pateikiant patarimus ir įspėjimus dėl karjeros, santykių, sveikatos ir finansų, taip pat skatinant atsipalaiduoti ir būti kantriems. Horoskopai pateikiami kaip pramoginė ir informacinė medžiaga, raginant skaitytojus į juos žvelgti kritiškai."
"Nors sostinės ekipa buvo suklupusi reguliariajame sezone, visgi finaliniame etape Širvintose iš Trakų Vokės kilęs lėkščiasvydžio klubas nepaliko vilčių savo varžovams. Ketvirtfinalyje „Vorai"" 17:7 įveikė antrąja savo komanda vadinamą „Trakų Vokę"", pusfinalyje 14:12 susitvarkė su Kauno „Shooting Stars"", o finale sostinės derbyje prieš „KossMix"" pirmavo viso susitikimo metu ir triumfavo 17:14. Arno Talačkos nuotr./Lietuvos lėkščiasvydžio uždarų patalpų čempionatas. „KossMix"" komanda. Viso čempionato metu į priekį „Vorus"" tempė Dovydo Gaubos ir Mato Mikėno tandemas. Finalinėje kovoje pirmasis atliko 7 rezultatyvius perdavimus ir pelnė 5 taškus, o antrasis prisidėjo 5 perdavimais ir 6 disko sugavimais taškų pelnymo zonoje. Kitame pusfinalyje daug kam netikėtai krito Kauno „Skraidantys drambliai"", kurie buvo čempionato lyderiai ir po reguliaraus sezono pirmavo. „KossMix"" gana lengvai 17:10 susitvarkė su laikinosios sostinės ekipa. Verta paminėti, jog „KossMix"" sukūrė mažą stebuklą, mat į atkrintamąsias pateko iš „iššūkio"" grupės, užėmę joje tik 2 vietą. Vilniečiai ketvirtfinalyje 16:13 atsirevanšavo savo skriaudikams iš Klaipėdos „Kylančios bangos"", kurie buvo įveikę juos antrajame pirmenybių etape. Rungtynėse dėl trečios vietos tarp dviejų Kauno komandų „Shooting stars"" ir „Skraidančių dramblių"", pergale 17:15 džiaugėsi pastarieji. Arno Talačkos nuotr./Lietuvos lėkščiasvydžio uždarų patalpų čempionatas. D.Gauba tapo pirmenybių naudingiausiu žaidėju, per rungtynes vidutiniškai pelnydavęs po 8,5 taško. Nuo jo nedaug atsiliko „Dramblių"" lyderis Vytautas Kazlauskas, per mačą vidutiniškai rinkęs 8,2 taško. Arno Talačkos nuotr./Lietuvos lėkščiasvydžio uždarų patalpų čempionatas. Dovydas Gauba Prestižinį žaidimo dvasios apdovanojimą namo išsivežė taip pat „Vorai"". Galutinė 2024/2025 m. Lietuvos uždarų patalpų lėkščiasvydžio čempionato rikiuotė:","Sostinės „Vorai“ tapo Lietuvos lėkščiasvydžio čempionais, finale įveikę „KossMix“ 17:14, o Dovydas Gauba pripažintas naudingiausiu žaidėju. Tuo tarpu mažą stebuklą sukūręs „KossMix“ ketvirtfinalyje atsirevanšavo „Kylančiai bangai“, o „Skraidantys drambliai“ užėmė trečią vietą po pergalės prieš „Shooting Stars“."
"Gatves ir kelius Vilniuje kelininkai paprastai barstyti pradeda spalio pabaigoje-lapkričio pradžioje. Vilniaus savivaldybė tvirtina žiemos sezonui jau pasiruošusi - šiuo metu jau pasirašytos sutartys ir užsakyta 18 tūkst. tonų smėlio ir 1,2 tūkst. tonų raudonos techninės druskos. „Šios medžiagos bus naudojamos smėlio ir druskos mišiniui ruošti. Patikslinus kiekius, užsakysime ir baltą druską bei kitus reikalingus priedus"", - teigė Vilniaus savivaldybės Statinių skyriaus vedėjas Arūnas Visockas. Artimiausiu metu kelininkai budėti naktimis, stebėdami kelių būklę, dar neketina. „Pagal orų prognozes šalčių tikimės tik spalio gale, todėl laiko tikrai turime, o kadangi kelių dangos vis dar įšilusios, kelių laipsnių šaltukas naktimis eismo saugumui įtakos neturi. Be to, sandėliuose vis dar esame sukaupę 2 tūkst. tonų baltos druskos ir apie 7 tūkst. tonų smėlio ir druskos mišinio"", - aiškino A.Visockas. Kaip įprastai, barstymo technika budėti pradės lapkričio pradžioje, nebent orai anksčiau pasikeistų. Žiemai dažniausiai užtenka 15 tūkst. tonų druskos ir 18-20 tūkst. tonų smėlio ir druskos mišinio. Tačiau pastarasis žiemos sezonas (2012-2013 m.) buvo rekordinis - tuomet iš viso Vilniuje išbarstyta 26 tūkst. tonų druskos ir 37 tūkst. tonų smėlio druskos mišinio. Tai beveik dvigubai daugiau nei įprasta.","Vilniaus savivaldybė pasiruošusi žiemos sezonui, užsakydama reikalingą kiekį smėlio ir druskos keliams barstyti, tačiau kelininkai budėti naktimis dar nepradės, nes tikimasi, kad orai atšals tik spalio pabaigoje. Praėjusį žiemos sezoną druskos ir smėlio sunaudota dvigubai daugiau nei į"
"„Nekūrėme jokio prabangaus vaizdo klipo - norėjau labiau įamžinti savo santykį su Klaipėda - miestu, kurį besąlygiškai myliu, - sako Ž.Žvagulis. - Ilgai dairiausi retro dviračio, jį kaip tik čia ir radau. Nusipirkęs sėdau ant jo ir dainuodamas „Klaipėdą"" važiavau per savo jaunystės vietas, kurios visos mano pėsčiomis išvaikščiotos. Nors filmuotoje medžiagoje gražiai šviečia saulė, iš tiesų tą dieną buvo kuklūs +3 laipsniai šilumos. Bet toks jau šis pavasaris: triskart per dieną pasikeičia sezonai..."" Algirdo Kubaičio nuotr./Žilvinas Žvagulis Dainos „Klaipėda"" muziką sukūrė Arvydas Skirutis, kuris yra ir hito „Liūte, neliūdėk"" autorius, o žodžius parašė Arūnas Valinskas. „Jis žinojo apie ką rašo ir taip parašė, kad jei kas nors išardytų tekstą, aš jo kitaip nesudėliočiau"", - sako Žilvinas. Pamatykite ir išgirskite: Mylimam miestui Ž. Žvagulis yra skyręs ir kitas populiarias savo dainas, - tai ir kūrinys „Savi krantai"", kuriam žodžius parašęs Gintaras Zdebskis, muziką - Benhardas Calzonas, ir Alfonso Bukonto žodžiais sukurta daina „Gintarai"", kurią kompozitorius Andrius Kulikauskas padovanojo Žilvinui ir Irenai Starošaitei jų vestuvių proga. Visos šios dainos turi savyje pajūrio romantikos, baltos nostalgijos, kokią Ž.Žvagulis visą gyvenimą jaučia Klaipėdai. „Nuo 16 metų gyvenu Vilniuje, bet niekada nesu savęs pavadinęs vilniečiu. Paklaustas vis tiek sakau, kad esu klaipėdietis"", - pasakoja dainininkas. Algirdo Kubaičio nuotr./Žilvinas Žvagulis Tiesa, kai kas ir jam pačiam kelia juoką: nors gimęs mieste prie jūros, basas kranto smėliu vaikščioti nemėgsta, mieliau ilsisi prie marių. Ir žuvies nevalgo. „Baisiausia žuvis yra silkė. Aš geriau švarką suvalgysiu, nei silkę, - juokiasi Ž.Žvagulis. - Galiu valgyti rūkytą otą, bet būtinai vasarą Nidoje. Visada jį nusiperku, bet paskui dar savaitę jaučiu žuvies skonį."" Pajūriui tinkančių drobinių kostiumų Žilvino drabužinėje taip pat reta. „Nežinau, kodėl aš toks esu, bet man patinka ryškios spalvos: raudona, geltona. Dauguma mano sceninių kostiumų - iš Čikagos - ir tie dryžuoti, gangsteriški, ir ryškūs. Kai ten nuskrendu, visada bičiuliai mane paveža šiek tiek į Čikagos šoną. Ten į pirmą parduotuvę nueinu - ir širdis atsigauna, - linksmai pasakoja Žilvinas. - Kiek turiu kostiumų - neskaičiuoju. Šį sezoną aktyviai naudoju kokius 15-16, kiti kabo mano „Zuzi namuose"" Dūkštose."" Viešėdamas Valstijose, Ž.Žvagulis visada užsuka į muzikos koncertus, Las Vege aplanko „Cirque du Soleil"", - ten dirba draugai, todėl lietuviai patenka ir į užkulisius, pasidairo, kaip dirba tokio lygio meistrai. Savaitei sustojęs Niujorke, Žilvinas pasižiūri bent tris miuziklus. „Kai pamatai „Aida"" ir „Lion King"" - išneša smegenis: visas tas mastelis, tos spalvos, fantastinė muzika, daugiau nieko negali daryti"", - kalba Ž.Žvagulis. Algirdo Kubaičio nuotr./Žilvinas Žvagulis Jam smalsu apsilankyti ir Rod Stewart ar Jon Bon Jovi koncerte. Pats namuose turi didelę plokštelių kolekciją, klausosi Quincy Jones, Leonardo Coheno, myli džiazą. „Mėgstu ir į koncertus važiuoti su chebra, kai tūsas vyksta, visi klykia, draskosi. Esu klykęs ir pagal „AC/DC"" - po to nekalbėjau tris mėnesius"", - pasakoja Žilvinas. Paties rengiamo 60-mečio turo koncertai jam brangūs dėl to, kad gali pasirodyti su galinga gyvos muzikos grupe. „Visai kita nuotaika"", - sako scenos žvaigždė. Algirdo Kubaičio nuotr./Žilvinas Žvagulis Kovo 23 d. savąjį turą Ž.Žvagulis vainikuos koncertu Klaipėdos „Švyturio"" arenoje: „Kartu bus ir I.Starošaitė, ir mano klaipėdietė dukra Nijolė Pareigytė-Rukaitienė, Klaipėdoje inkarą nuleidęs „patrulis"" Algirdas Radzevičius, „Grupė 2 - Karolis ir Donatas"", taip pat pasikviečiau Tarasovus: mudu su Viliumi abu klaipėdiečiai, o žmonos - vilnietės, tik tiek, kad Violeta persikėlė pas vyrą, o aš likau sostinėje."" Šventės kaltininkas atskleidžia, kad finaliniame turo koncerte, kurį ves Karolis Tiškevičius, vienai porai padovanos kelionę į Paryžių. „Dar nežinau, kurios kėdės bus laimingos - per koncertą „Švyturio"" arenoje surengsime loteriją"", - žada Ž. Žvagulis.","Žilvinas Žvagulis, besąlygiškai mylintis Klaipėdą, sukūrė dainą „Klaipėda“ norėdamas įamžinti savo santykį su šiuo miestu. Nors gyvena Vilniuje, jis save laiko klaipėdiečiu ir šiam miestui skyrė daugybę kūrinių, o savo 60-mečio turo kulminacij"
"Lietuvos istorijoje tai - išskirtinis įvykis. „2025.04.07, 10.55 val. Nepalo laiku, pirmą kartą Lietuvos vėliava buvo iškelta Anapurnos I viršūnėje - dešimtoje aukščiausioje pasaulio viršukalnėje"", - rašo M.Šatkauskas. Anot alpinisto, kopimas į šias aukštumas jam anaiptol nebuvo lengvas: „Annapurna I - mano didžiausias kalnas. Ne metrais. Sutalpinti šios ekspedicijos istoriją į įrašą - neįmanoma. Tiek emocijų, tiek baimių, tiek vidinių kovų nesu patyręs niekada. Visada kartoju, kad drąsa - tai ne baimės nebuvimas, o ėjimas į priekį kartu su ja. Bet Annapurna viską pranoko"". Savo įraše M.Šatkauskas pasakoja susidūręs su tikru išbandymu - jam bekopiant į viršukalnę, prasidėjo sniego lavina. „Kopimas į kuluarą, jeigu tuo metu - sniego lavina - esi Dievo valioje. Pavadinti šią atkarpą „pavojinga"" - netinkamas žodis. Lavinos ten nuolatinės. Nekalbu apie dienas - apie valandas, kartais minutes. Asmeninio archyvo nuotr./Mindaugas Šatkauskas Kai priėjau šią vietą, išgirdau šauksmą: „Lavina!"" Iš apačios nieko nesimato. Keli alpinistai ant kuluaro sienos, vienas jų - sukaustytas baimės ir užėmęs virvę - nebepajuda. Ką daryti? Bėgti?! Bet kur? Bėgu žemyn. Atsisuku - lavina nedidelė, bet sniego banga skalbia ant virvės pasikabinusius kopėjus. Laukiu, kol galiausiai įveikia sieną ir atlaisvina virvę"", - atskleidžia verslininkas. Laimei, tautiečiui nelaimės išvengti pavyko ir į viršūnę jis įkopė sėkmingai. Anapurnos viršukalnė, kurią įveikė M.Šatkauskas, stūkso Gandakio provincijoje, Nepalo šiaurės centre. Tai 10-as aukščiausias kalnas pasaulyje, esantis 8 091 metro aukštyje virš jūros lygio. Jis gerai žinomas dėl sunkumų ir pavojų, susijusių su kopimu.","M. Šatkauskas tapo pirmuoju lietuviu, iškėlusiu Lietuvos vėliavą Anapurnos I viršūnėje, dešimtoje aukščiausioje pasaulio viršukalnėje, įveikdamas sunkumus ir pavojus, įskaitant sniego laviną."
"C.Alcarazas vyrų vienetų varžybų pusfinalyje po atkaklios kovos rezultatu 7:6(2), 6:4 palaužė tautietį Alejandro Davidovichių Fokiną (ATP-42) bei pratęsė labai solidų grunto sezono startą. The moment @carlosalcaraz defeated Fokina 7-6 6-4 to secure his maiden #RolexMonteCarloMasters final 👏 pic.twitter.com/d1BZt5oOmB — Tennis TV (@TennisTV) April 12, 2025 Ispanijos teniso vunderkindas į „Masters"" kategorijos turnyro finalą sugrįžo po ilgos 13 mėnesių pertraukos - paskutinį kartą „Masters"" finale jis varžėsi praėjusių metų kovą Indian Velse. „Praėjo tikrai daug laiko. Turėjau išlikti kantrus ir tikėti savimi, kad ši akimirka galiausiai ateis. Kartais žmonėms pritrūksta kantrybės - jie tikisi, kad žaisiu finale kiekviename turnyre. Džiaugiuosi, kad dabar jiems suteikiau galimybę dar kartą pamatyti mane finale"", - kalbėjo dvikovos nugalėtojas. He saved the biggest till last 🤯@carlosalcaraz hit FIVE 100mph+ forehands vs Davidovich Fokina - including his fastest on match point!#RolexMonteCarloMasters pic.twitter.com/omQcKOBAwX — Tennis TV (@TennisTV) April 12, 2025 Šeštojo „Masters"" trofėjaus siekiantis „Carlitos"" apskritai žais jau 23-iajame ATP turnyro finale. Pergalė sekmadienio tituliniame mūšyje 21-erių tenisininkui ATP reitinge leistų aplenkti Alexanderį Zverevą (ATP-2) ir pakilti į antrą poziciją. C.Alcarazo varžovu finale bus australas Alexas De Minauras (ATP-10) arba italas Lorenzo Musetti (ATP-16).","Carlos Alcarazas po atkaklios kovos pusfinalyje įveikė Alejandro Davidovichą Fokiną ir po 13 mėnesių pertraukos sugrįžo į „Masters"" turnyro finalą, kur sieks šeštojo trofėjaus bei galimybės pakilti į antrąją ATP reitingo poziciją."
"Kokios sukčiavimo schemos dažniausiai pasitaiko šiandien, pasakoja „Luminor"" banko Sukčiavimo rizikos valdymo skyriaus vadovas Linas Sadeckas. Sukčiai-romantikai Pasak L.Sadecko, su romantiniu sukčiavimu dažniausiai susiduria asmenys, ieškantys santykių socialiniuose tinkluose arba pažinčių svetainėse. Čia sukčiai prisistato ypatingų profesijų atstovais - Jungtinių Tautų gydytojais, naftos platformų mechanikais ar svarbių misijų dalyviais, ir taip suvilioja geresnio gyvenimo ar ambicingo partnerio siekiančius žmones. Bendrovės nuotr./Linas Sadeckas, „Luminor"" sukčiavimo rizikos valdymo skyriaus vadovas Vienu ar kitu atveju sukčius plėtoja istoriją tol, kol įgyja visišką žmogaus pasitikėjimą, o tuomet paprašo apmokėti bilietus į Lietuvą ar išlaidas už tariamus incidentus, įvykusius slaptose misijose (pavyzdžiui, sprogus naftos platformai). Nors sukčiai dažniausiai prisistato milijonieriais, pinigų stygių motyvuoja tuo, jog yra slaptoje misijoje ir negali pasiekti savo turtų, kuriais nedelsiant bus pasidalinta atvykus į Lietuvą. Dažniausiai aukos net nepastebi, kaip tampa finansinės manipuliacijos dalimi, sako ekspertas. „Vis dėlto, per pastaruosius metus romantinio sukčiavimo atvejų sumažėjo 47 proc., nors vidutinė prarasta suma išlieka didelė - apie 7 tūkst. eurų, kaip rodo 2024 m. „Luminor"" banko duomenys. Daugumą nukentėjusiųjų (93 proc.) sudaro moterys, kurių vidutinis amžius lyginant su 2023 m. padidėjo - siekia 57 metų, o nukentėjusių vyrų (7 proc.) vidutinis amžius siekia 50 metų"", - pasakoja L.Sadeckas. Sukčiai-investuotojai Investiciniai sukčiai dažnu atveju įtikina klientus įdiegti papildomas programas į jų kompiuterius, tose programose esą galima stebėti savo investicijas ir džiaugtis augimo grafiku (paprastai taip ir būna, tačiau tai tėra gražus vaizdas ekrane). Tų programų tikslas - kitas. Jomis perimamas kompiuterio valdymas, konfidencialūs kliento duomenys, prisijungimai bei kita jautri informacija. Neretai klientai praneša bankui apie tai, jog pokalbio metu su investiciniu sukčiumi įdiegė programą ir vėliau pastebėjo, jog sąskaitoje nebeliko lėšų. „Investicinis sukčiavimas iš esmės tapo nuolatiniu sukčiavimo schemų lyderiu, tačiau praėjusiais metais nustebino tiek augantis incidentų skaičius (padidėjo 34 proc.), tiek išviliojamos sumos. Pavyzdžiui, vidutiniškai Lietuvos gyventojai prarado apie 10 tūkst. eurų per vieną investicinio sukčiavimo atvejį. Be to, „Luminor"" banko Lietuvos skyrius fiksavo, kad investicinio sukčiavimo schemų metu išviliojamos sumos sudarė pusę visų klientų prarastų lėšų"", - teigia ekspertas. Anot L.Sadecko, investiciniai sukčiai nusitaikė į klientus, kurių vidutinis amžius siekia 60 metų. Todėl darytina prielaida, kad aukomis tapo tie, kurių žinios apie investavimo galimybes buvo ribotos, o rizikos prisiėmimas prarasti lėšas - proporcingai aukštas. Sukčiai-verslininkai Taip pat, įprasta situacija, kai sukčiai įsisuka ir į internetinę prekybą. Taip nutikus, nieko neįtariantis žmogus susigundo internete parduodamais gerokai pigesniais nei rinkos kaina daiktais. Pavyzdžiui, automobilis parduodamas 20 proc. žemesne kaina nei rinkoje įprasta. „Ši schema remiasi paprasta ekonomine logika - vartotojai nori sutaupyti. Todėl pasiūlymo suvilioti bei sukčių įtikinti klientai perveda avansą ar visą sumą, siekdami rezervuoti automobilį. Tačiau tokių asmenų, kurie avansą pervedė už tą pačią prekę jau yra 5 ar 10, o nuotraukos yra tiesiog pavogtos iš internetinių užsienio portalų. Nereikia nė sakyti, kad nė vienas klientas prekės negauna. Tokių atvejų praėjusiais metais padaugėjo net 113 proc."", - teigia L.Sadeckas. Negana to, praėjusiais metais atidumo trūko ir pačiam verslo sektoriui, kuris sukčiams pervedė 177 proc. daugiau nei 2023 metais. Anot eksperto, patiklūs verslininkai patikėdavo suklastotomis faktūromis, kurios gautos iš neva verslo partnerių. Nepatikrinę informacijos apie pasikeitusias mokėjimo detales, verslininkai pervedė vidutiniškai 45 tūkst. eur vienam atvejui. Ką daryti, jei tapote sukčiavimo auka? Pirmiausia, gavę įtartiną skambutį, žinutę ar el. laišką, išlikite budrūs. Jei nepažįstamas asmuo reikalauja skubiai atlikti mokėjimą ar pateikti konfidencialią informaciją, nutraukite pokalbį ir pasitarkite su banku. Jei nuo kurios nors sukčiavimo schemos vis dėlto nukentėjote, visuomet verta imtis prevencinių veiksmų, nepaisant to, kokio dydžio nuostolius patyrėte. Anot eksperto, šiuo atveju laikas yra labai svarbus, todėl papildomas net 5 minučių delsimas gali kainuoti ilgą teisinį procesą, kurio sėkmė nėra šimtaprocentinė. „Jei visgi nutiko taip, kad praradote lėšas dėl galimo sukčiavimo, rekomenduojame nedelsiant kreiptis į teisėsaugos institucijas bei informuoti banką. Jis imsis atitinkamų veiksmų, siekdamas sugrąžinti prarastas lėšas ar arba bent jau sustabdyti tolimesnius nuostolius"", - pažymi L.Sadeckas. Svarbiausia taisyklė - nepasitikėkite nepažįstamaisiais vien dėl jų tariamo profesionalumo ar malonaus bendravimo. Sukčiai geba manipuliuoti emocijomis ir kurti įtikinamas istorijas, tačiau jūsų finansinis saugumas - jūsų pačių rankose.","„Luminor"" banko ekspertas Linas Sadeckas aptaria dažniausiai pasitaikančias sukčiavimo schemas, tokias kaip romantiniai, investiciniai ir verslininkų sukčiavimai, pabrėždamas, kad žmonės dažnai tampa aukomis dėl emocinės manipuliacijos ir patiklumo. Jis pataria būti atsargiems, nepasitikėti nepažįstamaisiais ir nedelsiant kreiptis į teisėsaugos institucijas bei banką, jei tapote sukčiavimo auka."
"Prie tokios kviestinės iniciatyvos pirmieji prisijungė Lietuvos teatro, muzikos ir kino muziejus Vilniuje bei Maironio lietuvių literatūros muziejus Kaune. PALAIKYKITE. Paremti 15min kultūrą galite skirdami paramą VšĮ „Penkiolika minučių"". „Dėkojame muziejams už sąmoningumą ir solidarumą. Tokio pobūdžio muziejų atsivėrimas ypač aktualus tėveliams, dirbantiems pamaininį darbą ir ne visada galintiems pasinaudoti nemokamo muziejų lankymo kiekvieną paskutinį mėnesio sekmadienį galimybe. Tikime, kad šis ir kultūrine, ir socialine prasme naudingas žingsnis leis tėvams kokybiškai praleisti laiką su vaikais, didins jų domėjimąsi kultūra ir menu bei įkvėps prie šios iniciatyvos prisijungti ir kitus šalies muziejus"", - sako kultūros viceministrė dr. Ingrida Veliutė. Lietuvos teatro, muzikos ir kino muziejaus direktorė Nideta Jarockienė, aptardama šią iniciatyvą, pabrėžė: „Finansiniai nuostoliai mūsų muziejui bus minimalūs, tačiau ilgalaikėje perspektyvoje laimėsime daug daugiau - ugdysime lojalius lankytojus, kultūringus asmenis, kurie į muziejų atvyks kartu su savo vaikais. Atsižvelgiant į sudėtingą demografinę situaciją Lietuvoje, tai yra mūsų būdas prisidėti prie šeimų gerovės. Nors muziejus pats vienas neišspręs visų problemų, kiekvienas mažas žingsnis yra svarbus. Turime džiaugtis tais, kurie augina vaikus, ir daryti viską, ką galime, kad pagerintume jų gyvenimą."" Lietuvos teatro, muzikos ir kino muziejus bei Maironio lietuvių literatūros muziejus norinčiųjų darbo dienomis kartu su vaikais iki 12 metų nemokamai apsilankyti nuolatinėse ekspozicijose bei parodose prašys pateikti „mamadienį"" ar „tėvadienį"" įrodančio dokumento kopiją. Tikimasi, kad ši patirtis taps pavyzdžiu bei paskatins kitas kultūros įstaigas prisidėti prie šeimoms palankių iniciatyvų įgyvendinimo: siekiama, kad kultūra taptų dar labiau prieinama kiekvienam Lietuvos piliečiui, nepriklausomai nuo jo darbo grafiko ar šeiminės padėties.","Lietuvos teatro, muzikos ir kino muziejus bei Maironio lietuvių literatūros muziejus Vilniuje ir Kaune priėmė iniciatyvą leisti tėvams, turintiems „mamadienį“ ar „tėvadienį“, nemokamai lankytis muziejuose kartu su vaikais iki 12 metų, siekdami skatinti kultūros prieinamumą ir šeimoms palankias iniciaty"
"Ant stebuklinga vadinamos plytelės Katedros aikštėje Jurga valiūkiškai užšoka ir sukasi, kad noras išsipildytų. Bet netrukus prisipažįsta pamiršusi jį sugalvoti. 56-erių Jurga, nepaisydama turimos alergijos, nepraeina nė pro vieną šunį jo nepaglosčiusi, nepasilabinusi ar nepakalbinusi įdomesnio žmogaus. Pamokančias ir įkvepiančias istorijos, kurios atsiduria jos knygose, socialinių tinklų įrašuose ar straipsniuose ji sako atrandanti būtent kasdieniniame gyvenime bei žmonėse, su kuriais susipažįsta netikėčiausiose vietose. Nuo Jurgos veido, atrodo, nedingsta šypsena, tapusi jos firminiu ženklu. Apie laimę ir kaip ją atrasti paprastuose dalykuose dažnai rašanti Jurga sako turinti kelias paprastas taisykles, kuriomis vadovaujasi, kad ir pati jaustųsi laiminga. Gretos Skaraitienės / BNS nuotr./Jurga Baltrukonytė „Aš dabar retai meluoju, o ankščiau tą darydavau dėl tokių visai paprastų dalykų. Pavyzdžiui, tėvai klausdavo, kiek mokėjau už naują suknelę, o aš, žinodama, kad jiems, užaugusiems nepritekliuje, suma atrodys baisi ir galbūt išgąsdins, sumažindavau tą kainą bent dvigubai"", - pasakojo J.Baltrukonytė. Nustojusi meluoti net smulkmenas, Jurga sako pajutusi, kad gyventi tapo gerokai paprasčiau. Ji taip pat pasakos labai vertinanti paprastumą, bet ne prastumą. „Na, o trečias dalykas padedantis gyvenime - tai žinojimas, kad meilė irgi yra darbas. Meilė - kaip gėlės, kaip vanduo, kaip oras, kuriuo kvėpuojame"". Žurnalo „Happy 365"" redaktorė, rašytoja Jurga Baltrukonytė, profesionalus fotografas, koučeris Tomas Saparis ir pirmosios aukštakulnių platformos kūrėja Rūta Stirbytė - trys visiškai skirtingi, tarpusavyje nesusiję žmonės. Bet būtent jie yra puikus pavyzdys, ką daryti tuomet, kai svyra rankos, ir nesinori nieko. Kaip savo mėgstamas veiklas paversti pinigų šaltiniu? Kaip tapti sėkmingu ir pripažintu? Užsidirbti ir sukurti svaiginančią karjerą? Ir kur ieškoti tikros meilės jei asmeniniame gyvenime nesiseka? Gyvenimo būdo laida „Nuo... Iki..."" - pirmadieniais, 20 val., per LNK.","Jurga Baltrukonytė dalinasi savo paprastomis laimės taisyklėmis ir pažymi, kad nustojusi meluoti net smulkmenas, pajuto, jog gyvenimas tapo paprastesnis. Kartu su kitais įkvepiančiais žmonėmis ji rodo, kaip savo pomėgius paversti profesija ir sėkmingai kurti karjerą."
"Sugrįžta muzikinis projektas „Kelias į žvaigždes"", kuris Lietuvoje buvo populiarus prieš 20 metų. Šiemet projekto dalyviai važinės po Lietuvą ir koncertuos. Dainininkė Vilija projekte „Kelias į žvaigždes"" užėmė antrą vietą. Vilija yra žinoma ir kaip dainų kūrėja. 2014 metais ji dalyvavo „Eurovizijos"" konkurse su savo daina „Attention"". Dabar Vilija pristato naują dainą „Tavo akyse"". Ją sukūrė kartu su muzikos kūrėju Eligijumi Žilinsku. Jiedu susipažino dirbdami teatre ir nusprendė pabandyti sukurti dainą kartu. Eligijus pasakoja, kad daina buvo įrašyta greitai, per kelias dienas. Jie abu dirbo vienodu tempu ir gerai sutarė. Daina „Tavo akyse"" yra sukurta be gitaros, naudojant senus muzikos instrumentus, kurie vadinami sintezatoriais. Vilija sako, kad jai smagu pabandyti ką nors naujo. Ji pati rašė dalį dainos žodžių. Tai yra pirmas kartas po ilgos pertraukos, kai ji dainuoja ne savo kurtą dainą. Asmeninio albumo nuotr./Vilija Matačiūnaitė Šiuo metu Vilija • dainuoja koncertuose, • vaidina teatre ir • ruošiasi koncertiniams turams su buvusiais „Kelias į žvaigždes"" dalyviais. Naują dainą „Tavo akyse"" jau galite klausyti visose muzikos klausymo programėlėse.","Sugrįžta muzikinis projektas „Kelias į žvaigždes"", o Vilija Matačiūnaitė, kuriame anksčiau dalyvavo, pristato naują dainą „Tavo akyse"", sukurtą su Eligijumi Žilinsku, kurią galite klausyti internete."
"Kaip skelbiama Kauno miesto savivaldybės pranešime spaudai, privatūs asmenys apie pažeidimą žinojo, tačiau iki šiol realių veiksmų nesiėmė. Maža to, dar praėjusią savaitę greta minėto sklypo esančiuose nesandariuose šuliniuose aplinkosaugininkai užfiksavo tiksinčią ekologinę nelaimę. Kova su pažeidėjais nesibaigia „Visus nelegalių statinių savininkus įspėjame, duodame laiko, kad susitvarkytų. Tačiau neretai į perspėjimus nereaguojama, sąmoningai stengiamasi išvengti atsakomybės. Galiu patikinti, kad su tokiais veikėjais nesitaikstysime ir neleisime jiems tyčiotis. Kai kurių sklypų ir pastatų savininkai vis dar naudojasi įstatymų spragomis ir institucijų neryžtingumu. Matome atvejų, kai ne tik grobiama valstybinė žemė, bet ir teršiama gamta. Galiu tik pasikartoti - nė piršto nepajudinančių, liaudiškai tariant, „šūdžių"", netoleruosime. Jiems katino dienos baigėsi. Veiksmų imamės visame mieste"", - pranešime spaudai tikina Kauno meras Visvaldas Matijošaitis. Savivaldybė pirmų ryžtingų veiksmų kovoje su nelegalių statinių savininkais ėmėsi prieš bemaž dešimtmetį. Nuo to laiko nugriautas ne vienas nelegalus pastatas, sandėlis ar net pirtis. Ženkliai sumažėjo ir ant valstybinės žemės stovėjusių metalinių garažų skaičius. Nuo šių metų pradžios pradėta vykdyti sugriežtintus patikrinimus dėl neleistinai valstybinėje žemėje įrengtų statinių. Po padidinamuoju stiklu atsidūrę sklypų savininkai artimiausiu metu sulauks įspėjimų pašalinti neteisėtai įrengtus objektus. Tarp jų - ir tvoras. Jas raginama perkelti į savo teisėtą teritoriją arba imtis priemonių sutvarkyti neatitikimus, konsultuojantis su Kauno savivaldybės specialistais. Kauno miesto savivaldybės nuotr./Išardyta tvora Kruonio gatvėje Kaune Nelegalūs statiniai, besiribojantys su gatvės dalimi, demontuojami vadovaujantis teisės aktais. Už kelių priežiūrą atsakingi asmenys turi teisę įstatymų ir kitų teisės aktų nustatyta tvarka šalinti savavališkai pastatytus objektus, kelyje ar kelio juostoje savavališkai įrengtas sankryžas, nuovažas, technines eismo reguliavimo priemones ir kita tai įrengusių asmenų lėšomis. Piktybinis atvejis Vičiūnuose neteisėtai valstybinėje žemėje įrengta tvora pateko į gatvės dalį. Apie tai greta esančio privataus sklypo savininkai įspėti ne kartą. Tačiau iki šiol į raginimus imtis veiksmų nereaguota. Priešingai - dangstantis teisminiais procesais siekta prievolę pašalinti objektą vis atidėlioti. „Tvora nebuvo gatvės sudedamoji dalis. Ji atsirado be jokių suderinimų. Privatūs asmenys jos oficialiai neregistravo. Švelniai tariant, daugelį metų buvo užgrobta valstybinė žemė. Susirašinėjimas truko ilgai, tačiau nuolatos bandyta išsisukinėti. Tai ir paskatino savivaldybę ilgiau nebedelsti. Juolab, tam turime teisę. Per metus pašaliname nemažai nelegalių tvorų, todėl tai turėtų būti įspėjimas ir kitiems"", - primena Kauno savivaldybės Miesto tvarkymo skyriaus vedėjas Aloyzas Pakalniškis. Išardyta tvora Kruonio gatvėje Kaune Nelegaliai įrengtą tvorą Kruonio gatvėje išardė UAB „Kauno švara"". Ji bus sandėliuojama bendrovės teritorijoje. Sklypo savininkams teks susimokėti už savivaldybės tarnybų atliktą darbą - padengti tvoros demontavimo išlaidas. Rado daugiau pažeidimų Minėto sklypo savininkai yra sulaukę ir daugiau patikrinimų. Pavyzdžiui, beveik prieš metus į duris pasibeldus aplinkosaugininkams, nesugebėta pateikti dokumentų, įrodančių nuotekų išvežimo faktą. Už tai skirtas įspėjimas ir taikyta administracinė atsakomybė. Privatiems asmenims ne kartą siųsti raginimai prisijungti prie centralizuotų nuotekų tinklų. Praėjusią savaitę jungtinė „Kauno vandenų"", savivaldybės administracijos ir Aplinkos apsaugos departamento specialistų komanda tikrino penkis adresus Kruonio gatvėje, tarp jų - ir potencialius pažeidėjus. Kontrolieriams kilo įtarimų dėl nesandarių šulinių ir nuotekų talpyklos, minėtame sklype užfiksavus didelį vandens suvartojimą, jo nepagrindžiant jokiais dokumentais. Po patikrinimo iš jų pašalinta apie 10 kubinių metrų nuotekų. Pažeidėjai savo „turinį"" vamzdžiu leido tiesiai į gruntą, netoli Nemuno. Fekalijoms skirta talpa nebuvo sandari. Išardyta tvora Kruonio gatvėje Kaune Artimiausiu metu Aplinkos apsaugos departamentui bus pateikta antstolio surinkta faktinė informacija, kad aplinkosaugininkai galėtų įvertinti ir nustatyti per ilgus metus aplinkai padarytą realią žalą. Savo ruožtu, Kauno savivaldybės administracija skirs baudas už Kauno miesto tvarkymo ir švaros taisyklių pažeidimus dėl netinkamo nuotekų tvarkymo.","Kauno miesto savivaldybė intensyvina kovą su nelegalių statinių savininkais, sprendžia ekologines problemas ir įspėja už pažeidimus atsakingus asmenis, siekdama užtikrinti miesto tvarką ir švarą. Nepaklusniems sklypų savininkams gresia baudos ir priverstinės priemonės, tokios kaip neteisėtų objektų pašalinimas."
"Nors Igno mama yra kirpėja, jis prisimena, kaip paauglystėje girdėdavo ją juokaujant: „Ignai, tu būsi kirpėjas"", rašoma parodų ir kongresų centro „Litexpo"" pranešime žiniasklaidai. „Aš viduje galvodavau: „Tikrai ne."" Mat tuo metu augau Vilniaus Naujininkų rajone, mane supo vyriška aplinka, lankiau įvairius būrelius, važinėjau riedlente, penkerius metus šokau gatvės šokius ir tikrai nemąsčiau apie kirpėjo profesiją"", - atvirai sako I.Dilys. Paskutinėje gimnazijos klasėje Ignas neslepia, jog draugai, bendraklasiai stojo į teisę, ekonomiką, mediciną, tačiau pats nenorėjo šių specialybių rinktis. Baigęs mokyklą, jis atsidūrė kryžkelėje: nežinojo, ką toliau veikti. „Aš žinojau, jog tikrai noriu gyventi gerai. Breiko būrelyje mano vyresnis draugas patarė man įgyti amatą ir liepė atsigręžti į savo mamą kirpėją. Tąkart susimąsčiau apie kirpėjo profesiją"", - pasakojo I.Dilys. Pranešimo žiniasklaidai autorių nuotr./Kirpykla Naujininkuose Viskas prasidėjo nuo mamos pamokų Iš pradžių Igną apmokė mama. Vyras šypsodamasis prisimena, jog pirmasis klientas buvo jaunesnis brolis - jį Ignas kirpo beveik tris valandas. Ilgainiui jis pradėjo domėtis kirpimu socialiniuose tinkluose, ėmė mąstyti apie gyvenimą ir karjeros siekimą svetur. Tad su vienu lagaminu pakėlė sparnus į Londoną, kur apsistojo pas mamos giminaičius. Gyvenimo pradžia nebuvo lengva - lietuvis klojo grindis. „Aš labai norėjau mokytis prestižinėje „Toni&Guy"" plaukų stilistų akademijoje, tačiau ten mokslai kainavo 15 000 svarų. Galvojau, teks man padirbti trejus metus įvairius sudėtingus darbus ir taip susitaupysiu pinigus"", - tvirtina pašnekovas. Praėjus keliems mėnesiams, Ignas nusprendė stoti į koledžą, kur pradėjo mokytis kirpėjo amato. Jam labai gerai sekėsi mokslai, buvo pastebėtas vienos dėstytojos, kuri pasiūlė tapti pameistriu. Po sunkių paieškų Ignui nusišypsojo fortūna - jis įsidarbino pameistriu prestižinėje Mančesteryje esančioje „Toni&Guy"" akademijoje bei salone. Pradžioje Ignas buvo asistentas - virdavo kavą, tvarkydavo saloną, plaudavo grindis, tačiau jis greitai mokėsi. Prestižinėje akademijoje pradėjo mokyti jaunesnius kolegas, pats gavo galimybę kirpti britus. Vėliau krimto ne vienus mokslus, tobulinosi seminaruose, tačiau vieną dieną grįžo į Londoną, kur tapo madų stilistu, pradėjo dirbti reklamose, madų savaitėse. „Pasiekiau karjeros aukštumas, tačiau vis traukė grįžti į Lietuvą, kur mano šeima, draugai, tad po rimtų svarstymų susikroviau lagaminus ir persikėliau į Vilnių"", - teigė I.Dilys. Pranešimo žiniasklaidai autorių nuotr./Ignas su komanda Su mama įkūrė verslą Iš pradžių įsidarbino Vilniaus salonuose, tačiau su mama kirpėja bei dar viena partnere nusprendė kurti savo verslą. Net metus ieškojo tinkamų patalpų ir šiandien sostinės senamiestyje jie dirba savo grožio salone. „Dabar visiems sakau, kad grįžimas į Lietuvą buvo mano geriausias sprendimas. Nors būna etapų, kada pavargstu, tačiau džiaugiuosi, jog verslas sekasi, žmonės stovi eilėse, galiu dirbti ir populiarių žurnalų fotosesijose, reklamose"", - tvirtina Ignas. Balandžio 12 d. Vilniuje, parodų ir kongresų centre LITEXPO vyksiančioje tarptautinėje grožio industrijos parodoje „Pelenė 2025"", Ignas Dilys su kolegomis Alvita Vespenderyte ir Anatolijumi Pajanoku ves tendencijų seminarą, kur pateiks šių metų plaukų tendencijas, dažymo aktualijas bei scenoje pademonstruos net devynis skirtingus kirpimo įvaizdžius. Šių dienų plaukų tendencijos Stilisto teigimu, kirpimo tendencijos nesikeičia stipriai, tačiau po truputį plaukų stilius evoliucionuoja, įgauna kitokias formas, proporcijas. „Pastaruoju metu tendencijos juda į minkštas, lengvas linijas, ilgesnius, lengvus sluoksnius, mažiau galima matyti stiprių iškarpymų, tokių kaip „Shag"" ar „Mullet"" kirpimai. Taip pat vyrai vis dažniau renkasi atsiauginti plaukus, turėti ilgesnius, nebesiskusti šonų. Tai jiems leidžia išbandyti įdomesnes formas"", - aiškina I.Dilys. Jis pastebi, jog kirpimai ir formavimai grįžta į 90-ųjų dešimtmetį. „Plaukai atrodo suformuoti, iššukuoti, ištenuoti, juos galima nešioti natūraliai, leidžiant natūraliai tekstūrai pasirodyti."" O kokias klaidas daro lietuvaitės? Stilistas atvirai sako: lietuvės bijo sluoksniuoti ir iškarpyti plaukus. „Šitos klaidos daromos, nes trūksta žinių apie teisingą plaukų sluoksniavimą. Taip pat merginos bijo kirpčiukų, nes dažniausiai būna išgąsdintos aplinkinių, jog jie joms netinka. Mat kažkada turėjo per didelius ar sunkius kirpčiukus. Aš manau, kad kirpčiukai tinka visiems, tiesiog reikia mokėti juos pritaikyti, teisingai nukirpti ir iškarpyti"", - priduria plaukų stilistas.","Ignas Dilys, iš pradžių abejojęs kirpėjo profesija, vėliau pasuko šiuo keliu, mokėsi prestižinėje „Toni&Guy"" akademijoje, o dabar, grįžęs į Lietuvą, įkūrė grožio saloną su mama ir dalijasi savo stilisto patirtimi tarptautinėse parodose."
"Lietuvoje žmonės pastebi, kad kai kurie maisto produktai ir buities prekės mūsų šalyje kainuoja daugiau nei užsienyje. Pavyzdžiui: • Lietuvoje didelis „Milka"" šokoladas kainuoja daugiau nei 6 eurus. Vokietijoje toks šokoladas kainuoja tik apie 4 eurus. • Skalbimo milteliai ar indaplovių kapsulės Lenkijoje ir Prancūzijoje yra pigesnės keliais eurais nei Lietuvoje. • Apelsinų sultys ar pienas užsienyje dažnai kainuoja taip pat mažiau nei Lietuvoje. Kodėl Lietuvoje prekės brangesnės? Specialistai sako, kad yra kelios to priežastys. 1. Kai kuriose šalyse už maistą ar kitas būtinas prekes mokamas mažesnis mokestis valstybei. 2. Užsienyje daugiau įmonių gamina produktus, todėl jie pigesni. 3. Didelėse šalyse prekių nuperkama daugiau, todėl jų kaina mažesnė. 4. Lietuvoje dažnai prekė pabranginama, o paskui parduodama su didele nuolaida. Bet kitose šalyse ta pati prekė ir be nuolaidos kainuoja mažiau. 5. Prekės su tais pačiais pavadinimais, kaip šokoladas ar kava, kitose šalyse pigesnės, nors tai visiškai tokia pati prekė. Pavyzdžiai: • „Raffaello"" saldainiai Lenkijoje kainuoja 4 eurus ir 6 centus, o Lietuvoje jų kaina yra 4 eurai ir 49 centai. • 2 litrų „Coca Cola"" butelis Ispanijoje kainuoja 2 eurus ir 10 centų, o Lietuvoje jis kainuoja 2 eurus ir 65 centus. • Skalbiklis „Ariel"" Prancūzijoje kainuoja 10 eurų ir 82 centus, o Lietuvoje jis kainuoja 16 eurų ir 69 centus. Ar kainos Lietuvoje kyla? Specialistai sako, kad per paskutinius mėnesius maisto produktai Lietuvoje pabrango. Kai kurie produktai pabrango net kelis kartus per trumpą laiką. Taip pat specialistai sako, kai prekė pabrangsta, vėliau ji retai kada atpinga. Net jei jos gamyba tampa pigesnė, parduotuvės dažnai palieka aukštą kainą.","Lietuvoje daugelis maisto produktų ir buities prekių kainuoja brangiau nei užsienyje dėl įvairių priežasčių, tokių kaip mokesčių skirtumai, mažesnė konkurencija ir prekybos praktikos. Specialistai taip pat pažymi, kad pastaruoju metu kainos Lietuvoje ženkliai kilo, o prekių kainos retai mažėja net gamybos kaštams sumažėjus."
"Greitis išlieka didžiule problema ne tik mūsų šalyje, bet ir visame pasaulyje. Atsižvelgdami į tai, tokie didieji automobilių gamintojai kaip „Renault"" ieško įvairių būdų, kaip užtikrinti didesnį saugumą keliuose. Tam populiariausias pasaulyje prancūziškų automobilių gamintojas kuria ne tik pažangiausiomis saugumo technologijomis aprūpintus modelius, bet imasi ir kitų prevencinių veiksmų. Vienas jų - naujoji informacinė kampanija, kurios veidu tapo „Formulės-1"" žvaigždė Pierre'as Gasly. Išskirtinė programa - tikrosioms avarijų priežastims nustatyti Nepaisant pastangų mažinti eismo įvykių skaičių ir jų pasekmių sudėtingumą, nuo 2010 m. žūčių keliuose mažėjimas sulėtėjo. Šiuo metu 52 proc. mirtinų avarijų, susijusių su viršytu greičiu, įvyksta dalyvaujant jaunesniems nei 35 metų asmenims. Atsižvelgdama į neraminančias tendencijas, „Renault"" siekia didinti jaunų vairuotojų sąmoningumą apie per didelio greičio keliamą pavojų. Ta proga populiariausias pasaulyje prancūziškų automobilių gamintojas pradėjo informacinę kampaniją jauniesiems vairuotojams, kurią remia „Formulės-1"" pilotas, „BWT Alpine Formula One Team"" komandos lenktynininkas Pierre‘as Gasly. Minėta kampanija - dar 2023 metais „Renault"" inicijuotos unikalios programos „Human First"" dalis. Ši programa yra akivaizdus gamintojo įsipareigojimo užtikrinti vairuotojų, keleivių ir kitų eismo dalyvių saugumą visame pasaulyje įrodymas. Greičiui vieta trasoje, ne kelyje „Renault"" inicijuotos informacinės kampanijos vaizdo klipe Pierre‘as Gasly tampa treneriu, padedančiu jaunam vairuotojui „Clio"" automobiliu įveikti Monako „Grand Prix"" trasą. Žinomas lenktynininkas dalijasi patarimais ir patirtimi apie greitį, kad padėtų jaunajam vairuotojui įgyti pasitikėjimo prie vairo, pabrėždamas esminę mintį: greičiui vieta trasoje, o ne kelyje. Ši pasaulinė kampanija pradėta balandžio 6 d., pirmą kartą parodyta Prancūzijos televizijoje „Formulės-1"" Japonijos lenktynių metu. Ji taip pat platinama socialiniuose tinkluose, siekiant tiesiogiai pasiekti 18-24 metų amžiaus grupę. Greitį ribojantis paketas, skirtas „Clio"" Klipe matomas „Renault Clio"" pasirinktas neatsitiktinai - dažnai tai yra vienas populiariausių pasirinkimų tarp jaunųjų vairuotojų, kurie dar tik lavina savo įgūdžius prie vairo. Atitinkamai „Renault"" siūlo praktinį sprendimą, orientuotą į didesnį jaunųjų vairuotojų saugumą, - galimybę apriboti automobilio didžiausią greitį iki 110 km/val. Greičio apribojimo funkcija įdiegiama po pardavimo sukonfigūravus variklio valdymo bloką, apribojant važiavimo greitį ir pastovaus greičio palaikymo bei greičio ribojimo funkcijas. Įrengus ribotuvą, vairuotojas vis dar gali naudotis pastovaus greičio palaikymo ar greičio ribojimo funkcija, tačiau neviršydamas 110 km/val. Šią konfigūraciją galima atšaukti, grąžinant automobilį į pradinę būseną dar kartą apsilankius „Renault"" atstovybėje. Tiesa, ši paslauga, kolkas, siūloma tik Prancūzijoje, išskirtinai šalyje parduodamiems „Clio"" modeliams.","„Renault“ pradėjo informacinę kampaniją, siekdama didinti jaunų vairuotojų sąmoningumą apie greičio pavojus, pasitelkdama „Formulės-1“ lenktynininką Pierre'ą Gasly. Kampanija, kaip „Human First“ programos dalis, skatina saugumą kelyje ir siūlo „Clio“ modeliams įdiegti greičio rib"
"Ten, kur pro tamsoje šviečiančias tiltų arkas išnyra jaukiai plaukiančios gondolos, lydimos ritmingo, duslaus medinių irklų girgždėjimo, kur šurmuliuoja ilgomis, puošniomis sukniomis apsirėdžiusios damos ir rafinuoti vyrai, veidus slepiantys po paslaptingomis kaukėmis, kur pro senus miesto pastatus prasismelkia melodingos itališkos muzikos aidas, o pojūčius užvaldo gardūs skanėstų aromatai... Pirmą kartą Klaipėdoje rengiama šventė skirta pajusti kultūrinį Italijos dvelksmą ir kviečia lankytojus patirti spalvingus įspūdžius gyvame, džiugiame šurmulyje itališku ritmu. Atėjusiems su kauke - staigmenos Renginio organizatoriai kviečia šventės lankytojus atsipalaiduoti ir iš širdies -itališkai - pasilinksminti. Renginys lankytojams - nemokamas, bet kiekvienas, kuris į šventę ateis pasipuošęs kokiu nors itališku akcentu (pvz., savo gamybos kauke), gali tikėtis ypatingų nuolaidų ar staigmenos. Festivalio „Italų dienos Klaipėdoje"" atidarymo vakarą - balandžio 4 d. (penktadienį), 20 val., Danės krantinėje ties Danės skveru susirinkę žiūrovai galės išvysti įspūdingą performansą Danės upėje. Būtent upė (nuo Biržos tilto irklavimo centro link) taps pagrindine renginio scena - Venecijos kanalu, kur vyks teatralizuotas muzikinis pasirodymas su ugnies šou elementais. D.Rimeikos nuotr./Prasideda italų dienos Klaipėdoje Šventinę nuotaiką padės kurti teatro aktoriai, fakyrai, akrobatai, kojūkininkai, istorinių šokių šokėjai, cirko artistai - apie 150 įvairių sričių menininkų iš įvairių Lietuvos teatrų. Sukonstruotas laikinas tiltas Specialiai renginiui virš Danės upės sukonstruotas unikalus projektas - laikinas pėsčiųjų tiltas (ties Danės skveru, netoli vaikų žaidimo aikštelės). Simono Sprindžio nuotr./Klaipėdoje minimos italų dienos Beveik trijų metrų aukštyje virš upės lygio iškilusi tilto konstrukcija yra renginio scenografijos dalis, kurioje galima įžvelgti sąsajas su itališkosios Venecijos kanalais (nuo tilto iki tilto), ir nauja pėsčiųjų susisiekimo galimybė, kuri bus atverta po festivalio atidarymo ceremonijos. Sykiu tai yra galimybė kitu rakursu pažvelgti į miestą ir jo gyventojus. „Bendrystės"" vardu pavadintą tiltą, kurio ilgis - 36 m ilgio, plotis - 2,57 m pločio, o atraminės konstrukcijos siekia 12-os m aukštį, suprojektavo klaipėdiečių bendrovė „Scaffolding solutions"", įgyvendinusi ne vieną išskirtinį projektą. Festivalio atidarymo renginyje ant šio tilto žiūrovai galės išvysti akrobatinį pasirodymą ant lyno („Slackline Lietuva""). Vėliau čia nuskambės festivalio atidarymo finalinis akcentas - Klaipėdos valstybinio muzikinio teatro solistų Beatos Ignatavičiūtės ir Mindaugo Rojaus atliekama itališka daina, duosianti startą pramogoms itališka dvasia. Danės upė taps scena Vėliau Danės skvere vyks teatriniai kaukių pasirodymai „Venecijos sapnas"", kuriame dalyvaus gausus būrys menininkų iš įvairių meno kolektyvų. Aurelijos Jašinskienės / 15min.lt nuotr./Balandžio 4-ąją Klaipėdoje bus atvertas simbolinis bendrystės tiltas Danės upėje romantišką atmosferą kurs pasirodymas „Plaukianti muzika"". Pirmąjį festivalio vakarą užbaigs atlikėjo Roberto Meloni (Italija) ir gyvo garso grupės koncertas Danės skvero scenoje. Festivalio dienomis, balandžio 4 -5 d., Danės skvere vyks muzikiniai atlikėjų iš Italijos Mario di Pasquale, Paolo Ballardini, Milo Longo, Roberto Meloni, Norberto Scardovi ir klaipėdiečių grupės „„Voiceless"" pasirodymai. Taip pat koncertuos Lietuvos muzikos ir teatro akademijoje pagal ERASMUS programą viešinti italų studentų grupė. Vyks įvairios kūrybinės dirbtuvės ir edukacijos, prekybininkų mugė. Penktadienį nespėjusieji į festivalio atidarymą, šeštadienį dar turės progų išvysti ir muzikinius pasiplaukiojimus, ir akrobatinius pasirodymus ant „Bendrystės"" tilto, pasigėrėti „Venecijos sapno"" personažais Danės skvere. Pristatys kolekcinius automobilius Antrąjį šventės rytą, šeštadienį, prie burlaivio „Meridianas"" vyks kolekcinių itališkų automobilių ir motociklų paroda. Roberto Daskevičiaus nuotr. /Gian Luca Demarco Šeštadienį nuo 9 val. iki 19.30 val. klaipėdiečiai ir miesto svečiai kviečiami pasimokyti italų tradicinio šokio „Tarantella"" žingsnių (Danės skvere). Bendras pasirodymas skvere ties krantine vyks nuo 19.30 val. Nuo 13 val. Danės skvere visų lauks itališka kulinarinė kelionė, kviesianti gaminti kartu su virtuvės šefu Gian Luca Demarco. Šventinę nuotaiką kurs atlikėjų Mario di Pasquale ir Rasos di Pasquale neapolietiškų dainų koncertas. „Italų dienose"" dalyvaus ir daugiau nei dvidešimt uostamiesčio maitinimo įstaigų, jos lankytojams ruošia specialius valgiaraščius su itališkais patiekalais bei programas. Šių kavinių ir restoranų","Klaipėdoje vyksta „Italų dienos“ festivalis, kuriuo siekiama atkurti itališką atmosferą su muzika, teatralizuotais pasirodymais ir kulinarinėmis patirtimis. Renginys, prasidedantis Danės upės performansu, siūlo lankytojams įvairias pramogas, įskaitant akrobatinius pasirodymus, italų muzikantų koncertus, trad"
"Kodėl neišlaikome darbo ir asmeninio gyvenimo balanso? „2025 m. tyrimo duomenimis, 77 proc. darbuotojų mano, kad darbo ir asmeninio gyvenimo pusiausvyra yra itin svarbi pasitenkinimui darbu, o 60 proc. pirmenybę teikia lankstumui, o ne atlyginimui. Tačiau išlaikyti šio balanso dažnai nepavyksta"", - sako Asmens sveikatos klinikos psichologė, psichoterapeutė Laura Viškelytė. O kad išsiaiškintume disbalanso priežastis, ji siūlo sau užduoti keletą klausimų. Pirmas: kokie mano įsitikinimai apie darbą? „Darbas gali būti vertinamas kaip tik būtinybė išgyventi arba kaip būdas uždirbti gerus pinigus, aukojant asmeninį gyvenimą. Kita vertus, kai kurie žmonės gali manyti, kad darbas yra tik gyvenimo dalis, tačiau jis neturi užgožti viso gyvenimo"", - pateikia pavyzdžių psichologė. Bendrovės nuotr./Laura Viškelytė Antras klausimas: kokios mano vertybės, jų prioritetai? Ar tikrai jų laikausi? Pasak L.Viškelytės, atsakymas į šį klausimą gali paaiškinti, kodėl darbiniai susitikimai ar užduotys dažnai iškeliami virš šeimos poreikių ar asmeninės sveikatos. Pavyzdžiui, kodėl mes sirgdami einame į darbą arba leisdami laiką su vaikais dar atsakinėjame į darbinius elektroninius laiškus. Trečiasis klausimas: kokios mano asmeninės savybės gali skatinti disbalansą? Ar sugebu pasakyti „ne""? Vadovas skambina arba rašo laiškus po darbo valandų, ir jūs atsakote. Klientas prašo atlikti užduotį per trumpą laiką, tačiau tam turėtumėte paaukoti poilsio valandas, jūs sutinkate. Psichologė primena, kad Prancūzija nuo 2017 metų priėmė įstatymą, pagal kurį darbuotojai turi teisę neatsakyti į darbinius laiškus po darbo valandų. Tai turėtų padėti žmonėms, kurie nesugeba pasakyti „ne"". Statistiškai laiko sau per savaitę turėtų užtekti. „Savaitėje yra 168 valandos, 40 dirbame, 56 miegame, 70 valandų lieka asmeniniam gyvenimui, pomėgiams. Tačiau kiek energijos išeikvojame darbiniams procesams per šias 70 valandų?"" - klausia psichologė. L.Viškelytė pastebi, kad balansą lemia ir organizacijos vidaus kultūra: „Pavyzdžiui, jei visi kolegos dirba viršvalandžius arba vyrauja nuostata, kad „svarbiausia - rezultatas"", gali reikėti daug vidinių resursų ir tam tikrų asmeninių savybių, kad atlaikytume šį socialinį spaudimą. Kas rodo darbo ir gyvenimo pusiausvyros sutrikimą? Gyvenimo ir darbo balanso sutrikimai gali pasireikšti įvairiose gyvenimo srityse ir skirtingai įvairiems žmonėms. Psichologė primena keletą požymių, rodančių, kad balansas sutrikęs. Tai nuolatinis nuovargio jausmas dėl laiko stokos poilsiui ir atsipalaidavimui, prasta savijauta - jaučiate nepaaiškinamus skausmus, nuolat trūksta energijos, sunkiai susikaupiate, greit pavargstate. Negalite nustoti galvoti apie darbą, kai nesate darbe, atsiranda fizinis, protinis ir emocinis išsekimas dėl lėtinio streso ar darbo spaudimo, tad kai nesate darbe, viskas atrodo nuobodu arba nesvarbu, atsisakote kvietimų, izoliuojate save nuo draugų. Jūsų skalbiniai, indai ir paštas kaupiasi ir laukiate dienos, kai turėsite laiko ar energijos darbus atlikti. Pradeda keistis santykiai tiek darbe, tiek už jo ribų. Lengvai susierzinate bendraudami su kolegomis, o nuo artimųjų kyla noras atsitraukti. Nebesirūpinate savimi. Neberūpi mankšta, tinkamas miegas, laisvalaikis. Pradedate nesidomėti darbu, bijote arba vengiate eiti į darbą. Jaučiate, kad nesvarbu, ką darote, vis tiek turėtumėte daryti ką nors kita. Laikui bėgant šis nebesidomėjimas darbu ir krypties trūkumas gali sukelti egzistencinę krizę. „Šių požymių kombinacija ir išreikštumo lygis gali būti labai įvairūs, tačiau jei jau atpažįstate kelis iš jų, svarbu atkreipti dėmesį ir imtis veiksmų"", - pataria psichologė. Kokia amžiaus ir lyties įtaka disbalansui? L.Viškelytė pastebi, kad darbo ir asmeninio gyvenimo pusiausvyra priklauso nuo amžiaus ir lyties. Literatūroje nurodoma, kad kūdikių bumo karta (gimusi 1946-1964 m.) yra labiau linkusi teikti pirmenybę darbui, o ne asmeniniam gyvenimui, nes jie užaugo kultūroje, kur ilgos darbo valandos buvo laikomos atsidavimo ženklu. X karta (gimusi 1965-1980 m.) jau labiau vertina darbo ir asmeninio gyvenimo pusiausvyrą, tačiau dažnai išlaiko įsitikinimą, jog reikia sunkiai dirbti. Tūkstantmečio karta (gimusi 1981-1996 m.) reikalauja daugiau lankstumo, pirmenybę teikia asmeniniam augimui ir patirčiai, o ne tradiciniams karjeros keliams. Z karta (gimusi 1997-2012 m.) mažiau nori paaukoti asmeninį gyvenimą dėl darbo sėkmės, siekia lankstumo nuo pat karjeros pradžios ir labai vertina psichinę sveikatą bei gerovę. Lyginant pagal lytį moterys dažniau susiduria su dviguba darbo ir buitinių pareigų našta, todėl ir patiria darbo ir asmeninio gyvenimo disbalansą. „Tyrimo, kuris nagrinėjo kelių kartų perspektyvas dėl darbo ir asmeninio gyvenimo pusiausvyros bei moterų lyderystės galimybių, metu daugelis moterų pripažino susiduriančios su iššūkiais siekiant darbo ir asmeninio gyvenimo pusiausvyros, o kai kurios dėl to atsisakė siekti aukšto lygio vadovaujamų pozicijų"", - sako psichologė. Ji pastebi, kad nebinarinės lyties ir LGBTQ+ asmenys gali patirti papildomą stresą dėl diskriminacijos darbo vietoje arba įtraukiančios politikos trūkumo, tačiau, radę darbo vietą, kuri gerbia jų tapatybę ir siūlo lygias galimybes, jie gali neatsižvelgti į kitus veiksnius, kurie galėtų sukelti darbo ir asmeninio gyvenimo disbalansą. Kokios disbalanso pasekmės? Sutrikus darbo ir asmeninio gyvenimo pusiausvyrai, kyla įvairių neigiamų pasekmių tiek fizinei, tiek emocinei sveikatai. L.Viškelytė primena tai įrodančius tyrimų duomenis: „Vienas tyrimas, apėmęs 32 275 darbuotojus iš 30 Europos šalių, parodė, jog žmonės, patiriantys šį disbalansą, 2 kartus dažniau patiria sveikatos sutrikimų. Šis ryšys buvo šiek tiek stipresnis tarp moterų nei vyrų."" Ilgalaikis disbalansas gali sukelti tiek fizinį, tiek emocinį išsekimą, sutrinka miegas, susilpnėja imuninė sistema, o tai padidina įvairių ligų riziką. „Tyrimas, kuriame dalyvavo daugiau nei 10 000 žmonių, parodė, kad biuro darbuotojai, dirbantys 3 ar daugiau papildomų valandų per dieną, turi 60 proc. didesnę širdies ligų riziką nei tie, kurie nedirba viršvalandžių"", - teigia psichologė. Asmens sveikatos klinikos specialistė akcentuoja, kad darbuotojai, kurie atlieka „sumuštinių globėjų"" vaidmenį (t. y. prižiūri ir vaikus, ir pagyvenusius tėvus), ilgainiui patiria didelius psichinės ir fizinės sveikatos pablogėjimus, kurie gali trukti iki aštuonerių metų. Neigiamas darbo ir asmeninio gyvenimo disbalansas turi pasekmių ne tik asmeniui, bet ir organizacijai. „Perdegimą patiriantys darbuotojai yra 63 proc. dažniau linkę imti nedarbingumo atostogas, kas mažina organizacijos produktyvumą ir didina išlaidas. Apie 59 proc. darbuotojų yra svarstę išeiti iš darbo dėl prasto darbo ir asmeninio gyvenimo balanso, o tai rodo tiesioginį ryšį tarp disbalanso ir darbuotojų išlaikymo problemų"", - sako psichologė. Kaip išlaikyti tinkamą pusiausvyrą? Ne visada žmonės suvokia, kad trūksta darbo ir asmeninio gyvenimo pusiausvyros. Pasak psichologės, šį trūkumą gali padėti atpažinti net filmai: „Pavyzdžiui, „Ir velnias dėvi Prada"" (2006) parodo, kaip daug pastangų reikalaujantis darbas gali užvaldyti asmeninį gyvenimą, o „Viskas ore"" (2009) vaizduoja, kaip, dirbant tam tikrus darbus, susikurti asmeninio gyvenimo beveik neįmanoma ir kokios to pasekmės. Siekiantiems išvengti disbalanso L.Viškelytė duoda konkrečių patarimų: „Pirmiausia apibrėžkite savo darbo valandas ir stenkitės jų laikytis. Venkite tikrinti darbo elektroninį paštą ar žinutes laisvalaikiu, kad aiškiai atskirtumėte darbą nuo asmeninio gyvenimo. Sutelkite dėmesį į prioritetinius darbus, o mažiau svarbius atidėkite arba deleguokite."" Specialistė akcentuoja ir mokėjimą pasakyti „ne"". Svarbu skirti laiko sau - pomėgiams, sportui, poilsiui, bendravimui su artimaisiais. „Savęs priežiūra nėra prabanga, tai būtinybė gerai savijautai"", - primena ji. Todėl svarbu naudotis atostogomis - jas planuoti iš anksto, kad turėtumėte aiškų poilsio laiką. Be to, reikia atsiriboti nuo technologijų, nes jos trukdo atsitraukti nuo darbo: „Nustatykite konkrečius laikus, kada atsiribojate nuo ekranų ir skiriate dėmesį savo artimiesiems bei laisvalaikiui."" L.Viškelytė teigia, kad norint atkurti darbo ir asmeninio gyvenimo balansą pirmiausia reikės derybų su pačiu savimi, nes tai apima savistabos įgūdžių ir praktikos ugdymą. Be to, reikia nebijoti ieškoti pagalbos - pasikalbėti su darbdaviu, artimaisiais, jei reikia, kreiptis į specialistus, kurie padės ugdyti reikalingus įgūdžius ir taikyti strategijas. Asmens sveikatos klinikoje dirba patyrusi vaikų ir paauglių bei suaugusiųjų psichologų, psichiatrų ir psichoterapeutų komanda. Visi specialistai turi medicinos išsilavinimą ir konsultuoja Vilniuje bei Klaipėdoje. Klinikos partneris - VšĮ „Vilniaus psichoterapijos ir psichoanalizės centras"", teikiantis paslaugas Palangoje, Panevėžyje, Grigiškėse ir Šalčininkuose.","Darbo ir asmeninio gyvenimo balanso išlaikymas yra svarbus darbuotojų pasitenkinimui, tačiau dažnai susiduriame su disbalansu dėl įvairių veiksnių, tokių kaip asmeniniai įsitikinimai apie darbą, vertybių prioritetai ir gebėjimas atsakyti „ne“. Psichologė Laura Viškelytė siūlo sprendimus, padedančius atkurti š"
"Visuomenėje vis dar sklando gajus mitas, kad žvėriena - tik gurmanų pasirinkimas, reikalaujantis ypatingų kulinarinių įgūdžių. Visgi tiesa yra visai kitokia - tai ne tik viena sveikiausių mėsos rūšių, bet ir lengvai paruošiama alternatyva kasdienei mitybai. Žvėrienoje gausu baltymų, geležies, cinko ir kitų organizmui reikalingų medžiagų. Kaip teisingai paruošti šią mėsą, jog ji lengvai taptų kasdienio raciono dalimi? Žvėrienos ir jos produktų el. parduotuvės „Žvėriena.eu"" direktorė Ugnė Ipatova sako, kad pažintį nuo žvėrienos reikėtų pradėti išbandant kiek įmanoma daugiau šios mėsos rūšių. „Viena pagrindinių klaidų - dauguma mano, jog žvėriena yra tik elniena, tad kartą jos paragavę, nusprendžia, kad žvėriena jiems nepatinka. Iš tiesų, šios mėsos racionas labai platus - ją sudaro ir stirniena, briediena, šerniena, todėl svarbiausia paragauti jų visų ir tik tuomet nuspręsti, ar tokia mėsa man visgi yra tinkama"", - tvirtina U.Ipatova. Pasak jos, šios rūšies mėsa taip pat yra itin naudinga mūsų organizmui: „Žvėriena nuo kitų populiarių mėsų išsiskiria mažesniu riebalų kiekiu, nes laukiniai gyvūnai daugiau juda ir natūraliai maitinasi. Ji turi daugiau baltymų, geležies, cinko, B grupės vitaminų ir omega-3 riebalų rūgščių nei mums įprasta kiauliena, jautiena ar vištiena. Taip pat joje mažiau cholesterolio ir sočiųjų riebalų, todėl žvėriena laikoma sveikesne alternatyva įprastoms mėsoms"", - pasakoja U.Ipatova. Paruošimas itin paprastas Svarbiausias žingsnis, jog žvėriena būtų skani ir išties naudinga organizmui - tinkamas jos pasirinkimas. Elnienos kumpis / Asmeninio archyvo nuotr. „Pirmiausia reikėtų atkreipti dėmesį į gaminio sudėtį. Taip pat svarbu neapsigauti siūloma pigia žvėrienos produktų kaina, nes esminis faktorius, diktuojantis kainą produkcijai, yra sudėtis. Pavyzdžiui, pamačius ypač pigią elnienos dešrą, atkreipkite dėmesį, kiek procentų ten yra grynos elnienos, o kokia dalis - įvairių priemaišų. Džiaugiamės, jog galime pasiūlyti elnienos produktų su 98 proc. grynos elnienos, tokių produktų Lietuvos rinkoje nėra daug"", - teigia U.Ipatova. Pasak jos, išsirinkus kokybišką mėsą, jos paruošimui ypatingų sugebėjimų nereikia - užtenka pipirų ar mėgstamų prieskonių, tačiau norint išskirtinio minkštumo mėsos, U.Ipatova rekomenduoja žvėriena marinuoti. „Paprastai marinatui naudojamas acto tirpalas: 1 litrui vandens - 1-2 stiklinės acto. Į marinatą nepatariama dėti druskos, kadangi ji gali išdžiovinti mėsą - užtenka užberti prieš kepant ar verdant. Paruoštas marinatas turi visiškai apsemti mėsą. Dubenį su žvėrieną ir marinatu būtina pastatyti į šaldytuvą ir marinuoti ne trumpiau nei parą. Sultingiausia ir skaniausia mėsa būna po 4 parų marinavimo"", - pasakoja el. parduotuvės direktorė. Įsigyti galima internetu U.Ipatova pastebi, kad žvėrienos populiarumas kasmet auga - vis daugiau žmonių supranta apie šios mėsos teikiamą naudą. „Savo socialiniuose tinkluose edukuojame žmones žvėrienos naudos klausimu - esame sukūrę net keletą rubrikų socialiniame tinkle „TikTok"", kur laužome įsisenėjusius mitus apie žvėrieną. Pastebime, jog žmonės įsitraukia, diskutuoja, o kai kurie net pakeičia nuomonę"", - pasakoja U. Ipatova. Dažnai žmonės galvoja, jog gauti kokybiškos žvėrienos galima tik medžiojant patiems, ar turint medžiojančių pažįstamų, tačiau šiandien žvėrienos gali įsigyti kiekvienas norintis tiesiai į savo namus, o tai padaryti padeda „DPD Fresh"" paslauga. „DPD Fresh"" naudojasi apie 100 ūkininkų bei smulkiųjų verslininkų - tai vienintelė tokia paslauga Lietuvoje, leidžianti ūkininkams plėsti savo prekybą visos Lietuvos mastu. Priimdami ir gabendami siuntą rūpinamės, kad gavėją pasiektų pirminio šviežumo maisto produktas, toks kokį jį išsiuntė. Todėl taikome itin griežtus temperatūros, galiojimo laiko ir maisto siuntos tipo reikalavimus - produktus pristatome specialiais automobiliais per 24 valandas"", - sako „DPD Fresh"" vadovas Tomas Brazauskas. Nuo karpačio iki didkepsnio Dar vienas dažno žmogaus klaidingas įsitikinimas - iš žvėrienos galima pagaminti tik didkepsnį. Pasak U.Ipatovos, žvėrienos receptų bei paruošimo būdų - daugybė, ji dalijasi dvejais receptais, kurie nepaliks abejingų. Elnienos didkepsnys / „Pexels.com"" nuotr.","Žvėriena yra ne tik gurmanų pasirinkimas, bet ir sveika bei lengvai paruošiama mėsos rūšis, turinti mažiau riebalų ir daugiau baltymų bei kitų naudingų medžiagų. Ugnė Ipatova iš „Žvėriena.eu"" pabrėžia, kad svarbu išbandyti įvairias žvėrienos rūšis ir atkreipti dėmes"
"Remiantis astronominiais įvykiais, 2025-ieji metai bus kupini ypač aistringos ir ryžtingos energijos. Pavyzdžiui, Neptūnas - dvasinių dalykų ir svajonių planeta - bei Saturnas - ribų ir įsipareigojimų planeta - paliks pasyvų, kintamą vandenį atstovaujantį Žuvų ženklą ir pereis į veržlų, aktyvų ugnies ženklą Aviną. Vėliau Uranas, netikėtų pokyčių ir maišto planeta, paliks lėtą, stabilų ir juslinį Jaučio ženklą ir pereis į komunikabilų, smalsų bei žaismingą Dvynių ženklą. Ar žinai, ką tavo sekso horoskopas žada 2025-aisiais? Ar atnaujinsi ryšį su buvusiu partneriu? Atrasi naują fetišą? Patirsi geriausius orgazmus gyvenime? Palik tai kosmosui - jis žino, ko tavo intymiam gyvenimui reikia šiais metais. Šiame straipsnyje pateikiama informacija skirta asmenims nuo 18 metų, kurie pagal galiojančius LR įstatymus turi teisę naudotis tokio pobūdžio informacija. Jei jums nėra 18 metų, prašome spausti NE ir neatidaryti šio straipsnio. Jei jums jau yra 18 metų, spauskite TAIP tuo pačiu patvirtindami, kad vaizdinė ir grafinė informacija bus skirta tik jūsų asmeniniam naudojimui ir saugoma nuo nepilnamečių. Taip Ne","2025 metai žada intensyvią energiją, nes planetos Neptūnas ir Saturnas pereis į Avino ženklą, o Uranas į Dvynių ženklą, kas gali paveikti asmeninius santykius ir intymų gyvenimą. Straipsnis skirtas tik pilnamečiams skaitytojams."
"Buvusi čiuožėja jau seniai galėjo išeiti į pensiją, bet to neketina daryti. 1972, 1976 ir 1980 metais tris titulus olimpinėse žaidynėse ir 10 pasaulio čempionato aukso su čiuožimo partneriais porų varžybose laimėjusi rusė buvo ilgam išvykusi gyventi į JAV, bet paskui grįžo į Rusiją ir nuo 2005 metų sukasi politikoje. 2022 metais Jungtinė Karalystė, o 2023 ir Ukrainos parlamentas jai pritaikė sankcijas dėl Rusijos karinės agresijos palaikymo, rusams bombarduojant Ukrainą. Dabar sport24.ru ji buvo paklausta apie rusišką pensiją - žurnalistas teiravosi, ar galima pragyventi už 20 tūkst. rublių (218 eurų) per mėnesį? „Ar įmanoma pragyventi už 20 tūkst. rublių? Nežinau, aš dirbu ir niekada nebandžiau taip pragyventi, tad ir vertinti negaliu, - sport24 sakė I.Rodnina. - Nenoriu eiti į pensiją, ko jūs mane ten siunčiate? Jei taip nenoriu, tai ir nenoriu bandyti. Jei kam yra rojus eiti į pensiją, tai aš to nenoriu. Noriu likti aktyviu žmogumi. Iš pensijos išgyventi nebandžiau ir net nenoriu bandyti. Reiktų klausti tų, kurie turi tokią patirtį."" Pensijos Rusijoje būna skirtingos. Pavyzdžiui, keturis kartus olimpiniu čempionu tapęs buvęs biatlonininkas Aleksandras Tichonovas neseniai pripažino, kad gauna 140 tūkst. rublių (1520 eurų). Tiesa, 78 metų rusas skundėsi savo gyvenimu. „Aš buvau turtingas žmogus, sukūręs didžiausią žemės ūkį Rusijoje. Vysčiau mėsininkystę ir žuvybą, duonos kepyklą. Paryžiuje parodoje man buvo įteiktas aukso medalis kaip geriausiam Europos ūkininkui, - gyrėsi A.Tichonovas. - Tačiau tada pasakė: „Turtinga Rusija niekam nereikalinga, ūkininkai pasmerkti išmirti. Taip ir įvyko - visus apvogė. Mane nurengė plikai."" Interviu propagandiniam „Sport-express"" buvęs biatlono čempionas teigė, kad dabar yra neturtingas. „Visiškai. Aš - elgeta! Gyvenu iš trijų pensijų. Olimpinė - 52 tūkst. rublių. Pareigūno, kaip atsargos pulkininko, - 62 tūkst. Ir dar 26 tūkst. (rublių) iš gimtojo regiono"", - sakė jis. A.Tichonovas prieš porą mėnesių tvirtino, kad su juo buvo susidorota. Pagal prieš du dešimtmečius skelbtą informaciją, buvęs Rusijos biatlono federacijos prezidentas A.Tichonovas buvo apkaltintas, 2000 m. užsakęs samdomus žudikus, kad šie nugalabytų Kemero gubernatorių. 2001 m. A.Tichonovas kreipėsi ir Vladimirą Putiną, prašydamas kad šis įsitrauktų į bylą. A.Tichonovas buvo pabėgęs į Austriją, bet Rusijoje nuteistas ketverių metų nelaisvės. 2006 metais jis grįžo į Rusiją, esą gavęs žinią iš gubernatoriaus, kad šis pykčio nelaiko. 2007 m. A.Tichonovui teismas skyrė trejus metus nelaisvės, bet jam iškart buvo pritaikyta amnestija. „Per kratą mano bute dirbo 15 žmonių! Paskui vienas generolas-pulkininkas man sakė: „Algos juk tada nemokėjo, - pareigūnų kratą jam nebūnant Rusijoje nupasakojo buvęs sportininkas. - Todėl ieškoti ir atsiuntė tokias brigadas. Viską ištempė. Papuošalus, retas monetas, telefonus. Viskas dingo. Viena, ką tie svolačiai paliko, - mano ginklus ir karabinus. Tarp jų yra ir kolekciniai, kainuoja didelius pinigus.""","Buvusi čiuožėja Irina Rodnina, nepaisant savo amžiaus, neketina išeiti į pensiją ir toliau lieka aktyvi politikoje, tuo tarpu buvęs biatlonininkas Aleksandras Tichonovas skundžiasi gyvenimo sąlygomis, nors gauna kelias pensijas, ir pasakoja apie savo praeities teisinius sunkumus."
"Prieš būsimas rungtynes „Žalgiris TV"" tinklalaidžių studijoje aspilankė žaliai baltų trenerių štabo narys Tautvydas Sabonis, kalbėjęsis apie komandos aktualijas kartu su krepšinio komentatoriumi Ryčiu Kazlausku „Žalgiris Insideri"" nariams skirtoje tinklalaidėje. „Kaip ir treneris minėjo, rūbinėje iš žaidėjų nebuvo blogo jausmo, - apie komandos nuotaikas po pralaimėjimo Monake pasakojo T.Sabonis. - Prieš „Monaco"", kaip ir buvo kalbėta, nežaidėme blogų rungtynių. Kapojomės iki galo. Žaidėme prieš finalo ketverto komandą, turėjome paskutinį rungtynių metimą, su kuriuo galėjome laimėti rungtynes. Mūsų geriausias žaidėjas turėjo tą metimą, kuris jau nekart įrodė, kad gali pataikyti tokius metimus. Pratęsime sugriuvome. Žaidėjai parodė, kad Vilerbane galėjome laimėti. Išėjome ir stengiamės. Matematiškai nebeturėjome šansų, bet žaidėjai susikaupė ir stengėsi dėl pergalės, žaidė kartu. Tai parodė gerą mūsų žaidėjų charakterį."" Net ir žalgiriečiams netekus vilčių žengti toliau, kaip pasakojo T.Sabonis, komandos trenerių štabas stengėsi įdiegti, kiekvienų likusių rungtynių Eurolygoje svarbą. „Kiekvienos rungtynės yra svarbios. Treneris akcentavo, ką reikėjo, tuo momentu, kai bandyt uždegt žaidėjams ugnelę. Pradžioje atrodė, kad rungtynės gali būti sunkios, bet paskui įsivažiavome. Turėjome šansų. Ar norėjome daugiau? Ar norėjome laimėti? Taip. Monake irgi norėjome laimėti, bet taip visada nebūna. Asmeniškai džiaugiuosi, kad žaidėjai parodė charakterį, kad norėjo laimėti ir stengėsi"", - tvirtino treneris. Visoje „Žalgiris Insider"" nariams skirtoje tinklalaidėje T.Sabonis pasidalijo mintimis apie atskirų žalgiriečių žaidimą, pakomentavo visų Eurolygos komandų pasirodymą prieš išsiaiškint galutines komandų vietas turnyro lentelėje ir atsakė į sirgalių klausimus.","Tautvydas Sabonis, „Žalgirio“ trenerių štabo narys, „Žalgiris Insider“ tinklalaidėje aptarė komandos aktualijas po pralaimėjimo Monake, pabrėždamas žaidėjų charakterio stiprumą ir pastangas siekiant pergalės, nepaisant matematiškai prarastų šansų žengti toliau. Jis taip pat aptarė atsk"
"Smuklės lygoje susiburia tie, kurie dar ne taip seniai krepšinį galėjo vadinti ne tik hobiu, bet ir darbu, pagrindine gyvenimo aistra. Laikas bėga, o buvę krepšininkai ir toliau demonstruoja įgūdžius, kuriuos per karjeras ištobulino, ko gero, amžiams. Kovoje dėl taurės, sezono kulminacijoje, aikštėje pasirodė visas būrys žinomų krepšinio žmonių. Brolių Lavrinovičių į priekį vedama „Veterinorių"" komanda finale 79:72 palaužė „Sporto namų"" kolektyvą, kurio pagrindą sudaro praeityje garsūs krepšininkai: Justas Sinica, Rolandas Matulis, Rolandas Skaisgirys, Jonas Elvikis. Šiam sezonui „Sporto namai"" registravo ir Vilniaus „Ryto"" legendą, dabartinį klubo sporto direktorių Artūrą Jomantą. Ir šios žvaigždės tikrai ne tik dėl pavardžių. Jos buvo esminės figūros tiek per visą sezoną, tiek finale. „Veterinoriams"" titulą užtikrino fantastiškas brolių pasirodymas: D.Lavrinovičius surinko dvigubą dublį su 22 pelnytais taškais ir 21 atkovotu kamuoliu, išsiskyrė 39 naudingumo balais. Sauliaus Čirbos nuotr./Garsių krepšinio veteranų varžybos. Darjušas Lavrinovičius K.Lavrinovičius pridėjo 17 taškų ir 9 atkovotus kamuolius. Galingai žaidė ir ilgametis LKL krepšininkas Nerijus Varnelis. Alytiškio sąskaitoje 17 taškų. „Sporto namų"" komandoje ryškiausias buvo J.Sinica. Lietuvoje, Ispanijoje, ir Prancūzijoje anksčiau žaidęs aukštaūgis pelnė 27 taškus ir surinko 31 naudingumo balą. Sauliaus Čirbos nuotr./Garsių krepšinio veteranų varžybos. Justas Sinica (kairėje) Gyva LKL legenda, daugybės šalies krepšinio rekordų autorius R.Matulis finale kiek strigo - per beveik 30 minučių pavyko pelnyti tik 2 taškus. Tiek pat - 2 taškus - pridėjo ir bendravardis, „Sporto namų"" idėjinis lyderis R.Skaisgirys. 14 taškų finale pelnė jaunimo krepšinio treneris Deividas Aukštuolis. Sauliaus Čirbos nuotr./Garsių krepšinio veteranų varžybos. Rolandas Skaisgirys „Veterinorių"" ir „Sporto namų"" akistatos jau tapo Smuklės lygos klasika. „Sporto namų"" kolektyvas - tituluočiausias lygoje, pirmą kartą trofėjų praradęs tik praėjusiame sezone, kai taurę nugvelbė būtent „Veterinorių"" komanda. Naujas sezonas truko pusmetį, iki finalo „Veterinorių"" ir „Sporto namų"" komandos buvo susitikusios du kartus ir pasidalijo po pergalę. Mažajame finale, kovoje dėl bronzos. GEALAN ekipa 80:67 palaužė IBG.LT kolektyvą ir pasidabino bronzos medaliais. „Nesubrendėlių 35+"" turnyras vyksta nuo 2010-ųjų. „Veterinoriai"" savo sąskaitoje turi du titulus, „Sporto namų"" sąskaitoje - trys čempionų titulai.","Smuklės lygoje „Veterinorių"" komanda, vedama brolių Lavrinovičių, finale 79:72 įveikė „Sporto namų"" ekipą, kurią sudaro garsūs buvę krepšininkai, o ypatingai pasižymėjo Justas Sinica su 27 taškais. Šis susitikimas tapo lygos klasika, kurioje „Veterinoriai"" antrą kartą iš eilės iškovojo čempionų titulą."
"„Namuose mes esame viena komanda. Aš ir sauskelnes keičiu, ir pamokas darau kartu, ir namus tvarkau. Viską"", - sako grupės „2 Karolis ir Donatas"" narys Karolis Akulavičius, su žmona Ingrida skaičiuojantis kone dvidešimt metų kartu. Ir džiaugiasi, kad savo šeimą finansiškai gali aprūpinti vienas, o jo žmona gali visą dėmesį skirti vaikams. Tai, kad norėtų, jog žmona liktų namie, buvo atlikėjo mintis. Jis LNK laidoje „Bučiuoju. Rūta"" pasakojo - jei antra pusė būtų pasišventusi karjerai, santykius kurti būtų daug sunkiau. Sutuoktinių pora sako supratusi, kad didesnį dėmesį jie nori skirti šeimai, o tai pakeitus santykiai išties pagerėjo. „Kai tiek vyras, tiek moteris yra pasišventę karjerai, jie labai dažnai nebūna namie, tada - ir skyrybos. O mes viską darome kartu"", - pasakojo Karolis. Tačiau jų namuose nekyla klausimų, kaip skirstyti finansus. Didžiąją dalį pinigų atlikėjas atiduoda žmonai. „Ką gaunu, tą atiduodu. Daug laiko praleidžiu automobilyje, koncertai, tai, ko man reikia - pinigų kurui, maistui ir šlapioms servetėlėms prakaitui nusivalyt"", - laidoje juokėsi atlikėjas, neslepiantis, kad jų santykių pavyzdys neretai įkvepia ir kitas poras, svarstančias, kaip reikia derinti šeimą ir darbą.","Karolis Akulavičius, grupės „2 Karolis ir Donatas"" narys, pasakoja, kad su žmona Ingrida, gyvendami kartu beveik dvidešimt metų, prioritetą teikia šeimai, todėl jis finansiškai aprūpina šeimą, o žmona skiria dėmesį vaikams, kas prisidėjo prie jų santykių pagerėjimo. Jie mano, kad bendras šeimos prior"
"Apie netikėtas tuoktuves pranešė lrytas.lt. Pasak portalo, pora slapta susituokė praėjusių metų pabaigoje, gruodžio 27-ąją, Palangoje. Gedvydo Vainausko išrinktoji Audronė Maciulevičienė po vestuvių pasirinko Vainauskienės pavardę. Abiem jaunavedžiams tai yra trečioji santuoka. Suprasti akimirksniu Išsiskyrė Liuminata ir Gedvydas Vainauskai: santuoka truko beveik dešimt metų Primename, kad praėjusiais metais Gedvydas Vainauskas išsiskyrė su buvusia „Lietuvos ryto"" žurnalo „Stilius"" redaktore Liuminata Vainauskiene. Poros santuoka teismo sprendimu buvo nutraukta praėjusių metų vasario 12 dieną. Skyrybos įvyko bendru poros sutarimu. „Išsiskyrėme taikiai. Kad ir kokia būtų to priežastis, savo vyrui esu už viską labai dėkinga"", - tv3.lt portalui sakė L.Vainauskienė. Kaip portalas Žmonės.lt rašė anksčiau, kalbos apie Vainauskų šeimos krizę pasklido dar 2021 metų spalį. Tuo metu pora apie santykius neatviravo. Tiesa, L.Vainauskienė neslėpė su vyru daug laiko praleidžianti atskirai. „Nes vaikas Vilniuje eina į darželį"", - trumpai pridūrė Liuminata. Primename, kad Gedvydas Vainauskas ir 29 metais jaunesnė Liuminata susituokė 2014 m. rugsėjį Venecijoje. Tuo pat metu šiame Italijos mieste tuokėsi Holivudo garsenybė George‘as Clooney ir advokatė Amal Alamuddin, tad miestas knibždėte knibždėjo žurnalistų, pasirengusių nušviesti jų vestuves. AP naujienų agentūros korespondentai pastebėjo ir pakalbino jaunavedžius G.Vainauską ir L.Mickutę. Jis lietuvių poros pasiteiravo, kodėl tuoktuvėms pasirinko dieną, sutampančią su G.Clooney vestuvėmis. „Man tai nerūpi, nes šiandien mano vestuvės, o ne Clooney"", - į kamerą šypsojosi Liuminata. 2019 m. rugpjūtį Liuminata ir Gedvydas Vainauskai susilaukė sūnaus.","Gedvydas Vainauskas slapta susituokė su Audrone Maciulevičiene 2022 m. gruodžio 27 d. Palangoje, po to, kai vasario 12 d. išsiskyrė su buvusia žmona Liuminata Vainauskiene. Abiem jaunavedžiams tai yra trečioji santuoka."
"Reikia vos lašo kraujo POLA (Pagalbos onkologiniams ligoniams asociacijos) vadovė N.Čiakienė tikina, kad kalbant apie siekį, jog pacientai dar labiau įsitrauktų į prevencijos programas, prostatos vėžio prevencijos programos yra vienas iš tų rodiklių, kuriuos tikrai reikėtų ir galima būtų didinti. Pašnekovės teigimu, dažnai nutinka, kad vyrai klaidingai įsivaizduoja PSA tyrimo metodą. Galbūt eidami pas urologą galvoja, kad bus atliekama fizinė apžiūra ar paskiriami kokie nors sudėtingesni tyrimai, bet iš tikrųjų tai užtrunka vos kelias minutes. Šiuo atveju kalbama apie prostatos specifinio antigeno (PSA) tyrimą, kuris itin dažnas ir efektyvus, diagnozuojant šios srities vėžį ar net ikivėžinius pakitimus. PSA atliekamas laboratorijoje, tereikia iš rankos venos paimti kraujo Šio tyrimo eiga paprasta - net nereikia nusimauti kelnių, kaip klaidingai mano daugelis vyrų. PSA atliekamas laboratorijoje, tereikia iš rankos venos paimti kraujo, kas daugeliui yra visiškai įprasta sveikatos patikros procedūra. Tiesa, šiuo atveju yra vos kelios rekomendacijos, kurių laikymosi prašoma, siekiant tikslesnių tyrimo rezultatų. Rekomenduojama 48 valandas iki PSA kraujo tyrimo neturėti lytinių santykių ir labai aktyviai nesportuoti. Ir, savaime suprantama, neatvykti karščiuojant ar sergant kokiomis nors infekcijomis. 123RF.com nuotr./Kraujo tyrimai Vertinti PSA rodiklio nepatartina savavališkai, tai turėtų atlikti gydytojas, mat PSA padidėjimą gali sukelti ne tik vėžys, bet ir kiti organizmo procesai, pavyzdžiui, trauma ar šlapimo takų uždegimas. Medikui įtarus prostatos vėžį, vėliau pacientas siunčiamas detalesnei diagnostikai - digitaliniam-rektaliniam prostatos ištyrimui, ulragarsui ar magnetinio rezonanso tyrimui. Kaip primenama Sveikatos apsaugos ministerijos puslapyje, prostatos (priešinės liaukos) vėžio ankstyvosios diagnostikos prevencinė programa skirta vyrams nuo 50 iki 69 metų (imtinai) ir vyrams nuo 45 metų, jei jų tėvai ar broliai sirgo priešinės liaukos vėžiu, kuriems periodiškai gali būti atliekamas kraujo tyrimas, parodantis prostatos specifinio antigeno (toliau - PSA) koncentraciją kraujyje. Jei PSA kiekis viršija normą, šeimos gydytojas išduoda siuntimą konsultuotis pas urologą, kuris prireikus atlieka tam tikrą tyrimą - priešinės liaukos biopsiją.","Prostatos vėžio prevencijos programos skatina vyrus atlikti PSA tyrimą, kuris yra paprastas ir greitas kraujo tyrimas, padedantis anksti nustatyti galimus prostatos pokyčius, tačiau svarbu laikytis tam tikrų rekomendacijų ir tyrimą vertinti kartu su gydytoju."
"Apie filmą „Potvynis"" girdėję, o gal jį ir matę, esame daugelis. Šis latvių kūrinys pasakoja apie vienišą juodą katę, kuri po didelio potvynio atsiduria valtyje su grupe kitų gyvūnų. Nors iš pradžių katė elgiasi atsargiai, laikui bėgant ji išmoksta išgyventi ir pasitikėti savo kompanionais. Toks siužetas abejingų išties nepaliko. Anot Brazilijoje įsikūrusio Ampara gyvūnų instituto, filmas „Potvynis"" kardinaliai keičia tai, kaip žmonės iki šiol žiūrėjo į juodos spalvos kates, rašo „TVP World"". Stop kadras/„Potvynis"" Pasak lenkų žiniasklaidos, apie padidėjusį susidomėjimą juodomis katėmis praneša ne viena šalies gyvūnų prieglauda. Tą patį kartoja ir Brazilijos naujienų šaltiniai. O kaip gi yra Lietuvoje? Portalas 15min apie juodų kačių (ne)populiarumą, pasirodžius filmui „Potvynis"", pasiteiravo kelių šalies gyvūnų prieglaudų. Kaip pažymi VŠĮ „Katino svajonė"", pastaruoju metu jokių pokyčių susidomėjime juodomis katėmis jie nepastebėjo. Tą patį atkartoja ir „SOS gyvūnai"". Tiesa, prieglaudos atstovai teigia taip pat girdėję kalbas, kad žmonėms juodi kačiukai dabar kaip niekad traukia akį. „Mus irgi pasiekė tokia informacija, bet kol kas kažkokio didesnio susidomėjimo nepastebėjome"", - sako „SOS gyvūnai"". Anot organizacijos, kaip ir anksčiau, juodos spalvos katės nėra itin populiarios: „Pastebime, kad sunkiausia yra padovanoti juodai baltą arba juodą katę - žmonės nori kokių nors įdomesnių spalvų. Jeigu atsiranda koks baltas arba rusvas kačiukas, jis iškeliauja praktiškai akimirksniu"". Paklausti, ar to priežastis galėtų būti prietarai, „SOS gyvūnai"" atstovai sako, kad to sureikšminti nenorėtų - žmonėms tiesiog labiau patinka katės su raštais ir spalvomis. Tuo tarpu gyvūnų globos organizacija „Lesė"" pateikia džiugių žinių: „Ką turėjome iš juodų kačių - nebeliko"". Shutterstock nuotr./Gyvūnų prieglauda Prieglaudos atstovai neatmeta galimybės, kad taip nutiko būtent dėl filmo „Potvynis"" populiarumo. „Tiesiog taip nutiko, kad pastaruoju metu juodi katinai mums išsidovanojo. Šiaip juodi katinai prieglaudoje nėra labai populiarūs"", - tikina gyvūnų globotojai. Įdomu tai, jog kaimyninėje Latvijoje, kurios menininkai ir sukūrė „Oskarą"" laimėjusį filmą, juodos katės, panašu, ir toliau lieka tokios pat nepopuliarios. Anot šalies prieglaudų, pasiimti globoti juodų kačių žmonės čia per daug neskuba, rašo „LSM"". Štai organizacija „Animal Friend"" jau metus laiko neranda namų vienai senjorei katei, o neseniai čia atkeliavo ir juodaplaukis katinas, vardu Liuciferis. „Būdamas 7 mėnesių, jis buvo išgelbėtas iš apleisto namo. Labai mielas draugas, pasiruošęs surasti namus. Tačiau juodaplaukiams šeimininkus rasti sunkiausia. Galbūt „Potvynis"" tai paskatins... Šiuo metu turime tris juodas kates"", - tikina prieglaudos vadovė. Nors latvių gyvūnų prieglaudos tikisi, kad įkvėpti filmo žmonės nevengs juodoms katėms suteikti naujus namus, jos viliasi, jog tai bus daroma atsakingai. Kaip pabrėžia gyvūnų globėjai, istorija rodo, kad staigus tam tikros rūšies gyvūnų išpopuliarėjimas ne visuomet atneša teigiamų rezultatų. Po įvairių filmų, tokių kaip „Lesė"" ir „101 dalmatinas"", paimtų globoti šunų skaičius gerokai išaugo, tačiau vėliau daugelis jų buvo apleisti.","Filmas „Potvynis"" apie juodą katę, išgyvenančią potvynį, paskatino susidomėjimą juodomis katėmis Brazilijoje ir Lenkijoje, tačiau Lietuvoje ir Latvijoje reikšmingų pokyčių nepastebėta. Nors kai kurios prieglaudos Lietuvoje pastebėjo padidėjusį juodų kačių dovanojimą, jos išlieka mažiau populiarios nei kitų spalvų katės."
"Kartais net suaugusieji patys susiduria su kibernetiniais pavojais ir nustemba, kokie budrūs turi būti. Todėl svarbu ugdyti mažųjų interneto naudotojų kritinį mąstymą, mokyti juos atpažinti apgaules ir saugiai elgtis virtualioje erdvėje. Kaip tai padaryti, pataria „NOD Baltic"" IT inžinierius ir ESET ekspertas Darius Jatautas. Per 2023 metus Ryšių reguliavimo tarnyba interneto karštąja linija gavo 2516 pranešimų apie draudžiamą skleisti arba neigiamą poveikį nepilnamečiams darantį turinį internete. Iš jų 669 atvejai buvo susiję su informacija apie vaikų seksualinį išnaudojimą. Bendras pranešimų skaičius buvo 2,5 karto didesnis nei 2022 metais. Skaitmeninė erdvė suteikia daugybę galimybių, tačiau kartu atneša ir rimtų pavojų, su kuriais ypač dažnai susiduria vaikai. IT inžinierius D.Jatautas primena, kad internete gausu tapatybės vagių, sukčiavimo schemų ir nusikaltėlių, kurie manipuliuoja žmonių silpnybėmis, emocijomis bei impulsyvumu. Vaikai, dėl dar besivystančių smegenų, gali būti impulsyvesni ir lengviau pasiduoti apgaulei. Mokslininkai nustatė, kad smegenų priekinė ir prefrontalinė žievės, atsakingos už elgesio kontrolę, paaugliams nėra pilnai išsivysčiusios. Dėl to jie turi didesnį polinkį rizikuoti ir ne visada veikia apgalvotai. Kaip komentuoja psichologė Gintarė Pupinytė, nors rizikavimas yra natūrali vaikystės dalis, internete jis gali turėti skaudžių pasekmių. „Vaikai mokosi pasitikėjimo savimi ir atsparumo per patirtį, tačiau smalsumas dažnai gali nuvesti iki labai slidžios ribos tarp saugaus ir nesaugaus elgesio internete. Neapsaugoti vaikai gali tapti sukčių aukomis, atskleisti asmeninius duomenis ar net patekti į pavojingas situacijas"", - įspėja psichologė. Ji taip pat pabrėžia, kad labai svarbu ugdyti vaikų kritinį mąstymą, mokyti saugaus elgesio internete bei kurti ir puoselėti ryšį tarp vaiko ir tėvų (ar kitų patikimų asmenų), kuriems vaikas galėtų papasakoti, kas įvyko. Dažnai vaikai slepia tokius įvykius, nes jiems labai gėda, todėl realūs tokių nusikaltimų skaičiai gali būti daug didesni. Vaikų saugumo internete iššūkiai ir grėsmės Vaikai vis dažniau tampa kibernetinių nusikaltėlių taikiniais, o jų impulsyvumas ir informacijos dalijimosi įpročiai gali sukelti rimtų pasekmių. Socialiniai tinklai, internetiniai žaidimai ir pokalbių kambariai yra perpildyti vaikų asmenine informacija, kurią nusikaltėliai gali išnaudoti tapatybės vagystėms ar finansinėms aferoms. Tapatybės vagystės ir finansinės aferos. Tapatybės vagystės yra itin dažnos - 2022 m. vien JAV beveik milijonas vaikų tapo tokių nusikaltimų aukomis, o jų šeimos patyrė daugiau nei 1 mlrd. dolerių nuostolių. „Vaikų asmeninė informacija yra paklausi, nes nėra susieta su bloga kredito istorija. Būtent todėl ji gali būti naudojama finansinėse aferose. Be to, vaikai dažnai nesuvokia, kad jų duomenys yra neteisėtai naudojami, pavyzdžiui, atidarant naujas banko sąskaitas ar kreditines korteles jų vardu"", - sako IT ekspertas D.Jatautas. Bendravimo su nepažįstamaisiais pavojai. Internete vaikai dažnai susiduria su nusikaltėliais, apsimetančiais bendraamžiais. Tokie asmenys gali manipuliuoti vaikais ir įtraukti juos į pavojingas situacijas, įskaitant sekstingą. Gavę intymių nuotraukų ar vaizdo įrašų, jie gali imtis šantažo, reikalaudami dar daugiau turinio ar net pinigų. Tikrojo amžiaus slėpimas ir žalingas turinys. Dalis vaikų socialinėse platformose nurodo vyresnį amžių, siekdami prieigos prie draudžiamo turinio. Pavyzdžiui, jei aštuonmetis užsiregistruoja kaip trylikametis, jam iš tikrųjų sulaukus 13-os platforma jį laikys suaugusiu vartotoju ir suteiks prieigą prie suaugusiesiems skirto turinio. Sekstingo pavojai ir internetinės patyčios. Paauglių impulsyvumas gali paskatinti juos dalytis intymiu turiniu, nesuvokiant galimų pasekmių. Ši veikla neretai perauga į seksualinį šantažą ir patyčias, kurios gali sukelti rimtų emocinių ir psichologinių pasekmių. „Patyčios tarp vaikų egzistavo visada, tačiau internetas suteikė dar daugiau galimybių joms plisti"", - sako D.Jatautas. Remiantis PSO duomenimis, Lietuva išlieka viena internetinių patyčių lyderių Europoje, o beveik 70 proc. jaunuolių yra patyrę patyčias internete. Kibernetiniai nusikaltimai tarp jaunimo. Kai kurie vaikai, pasitelkę technologines žinias, gali net nesąmoningai įsitraukti į kibernetinius nusikaltimus. Jungtinės Karalystės Nacionalinė nusikaltimų agentūra nustatė, kad net devynerių metų vaikai buvo sugauti vykdant DDoS atakas (angl. Distributed Denial of Service - kibernetinis išpuolis, kai daugybė užkrėstų kompiuterių vienu metu siunčia didelį kiekį užklausų į tam tikrą svetainę ar paslaugą, taip trikdydami jos veiklą ir padarydami ją neprieinamą). „Dalis jaunuolių netinkamai elgiasi ne siekdami užsidirbti, bet norėdami pasirodyti prieš kitus vartotojus skaitmeninėje erdvėje. Vis dėlto teisinės institucijos į tai žiūri rimtai, todėl kriminalinė praeitis gali ilgam sugadinti jaunuolio gyvenimą"", - įspėja D.Jatautas. Ką gali padaryti tėvai? 5 veiksmai Tėvai turėtų ne tik rodyti gerą pavyzdį ir nustatyti aiškias taisykles, bet ir imtis konkrečių veiksmų. „NOD Baltic"" IT inžinierius ir ESET ekspertas D.Jatautas pateikia pagrindinius būdus, kaip apsaugoti vaikus nuo impulsyvaus įsitraukimo į nelegalias veiklas ir geriau suprasti interneto keliamas grėsmes: Sukurkite vaikams skirtas paskyras - daugelis platformų siūlo specialias paskyras vaikams su griežtesne turinio kontrole ir papildomais saugumo nustatymais. Naudokite tapatybės apsaugos paslaugas - tai gali padėti užkirsti kelią tapatybės vagystėms ir neteisėtam asmeninės informacijos naudojimui. Apribokite privatumo nustatymus - peržiūrėkite ir sukonfigūruokite socialinių tinklų, žaidimų bei kitų internetinių paslaugų nustatymus, kad būtų kuo mažiau viešai prieinamos asmeninės informacijos. Įdiekite patikimą apsaugos programą - antivirusinės ir tėvų kontrolės programos gali padėti apsaugoti vaikus nuo kenksmingo turinio bei kibernetinių grėsmių. Atsisiųskite programas tik iš oficialių šaltinių - taip sumažinsite riziką atsisiųsti kenksmingą programinę įrangą, kuri gali pavogti asmens duomenis ar įdiegti virusus. Vaikų laisvės ribojimas nėra išeitis, tačiau atviri pokalbiai apie interneto saugumą - būtinybė. Nuoseklus švietimas ir grėsmių atpažinimo įgūdžių ugdymas padeda vaikams išvengti pavojingų situacijų. Tik taip galima sumažinti riziką tapti kibernetinių atakų aukomis - grėsme, kuri šiandien jau tapo neišvengiama skaitmeninio pasaulio dalimi.","Internete vaikai susiduria su įvairiais pavojais, įskaitant tapatybės vagystes, sukčiavimus ir neteisėtą informacijos naudojimą, todėl svarbu ugdyti jų kritinį mąstymą ir saugaus elgesio įgūdžius. Tėvai gali padėti apsaugoti vaikus, naudodami specialias paskyras, tapatybės apsaugos paslaugas ir antivirusines programas, o atviri pokalbiai apie interneto saugumą yra būtini siekiant sumažinti pavojų."
"Tai - gaivumu lygių neturintis salotų padažas su apelsinais. Kaip pranešime žiniasklaidai pasakoja „Iki"" kulinarijos šefė Jolita Tamoševičienė, šio aromatingo ir rafinuoto skonio užpilo verta iškart pasigaminti daugiau, kad sutaupytumėte ne tik pinigų, bet ir laiko. Pažymima, jog šaldytuve iš anksto paruoštas padažas gali stovėti bent savaitę ir gali būti naudojamas ne tik salotoms, bet ir keptoms daržovėms, paukštienos, jūrų gėrybių patiekalams. Keli patarimai prieš puolant gaminti Prekybos tinklo specialistai pažymi, kad paprasčiausias būdas paruošti padažą - supilti visus ingredientus ne į dubenį, o į stiklainį - sandariai uždarius, viską tiesiog suplaksite inde. „Tokiu būdu nereikės plauti papildomų indų, visi produktai gerai susimaišys, o padažo likučius bus patogu laikyti tame pačiame stiklainyje"", - sako tinklo atstovai. Be to, anot kulinarijos ekspertų, bazinį receptą galima papildyti ir jūsų mėgstamais priedais: išspaustu česnaku, sezamo sėklomis, aguonomis, paprikų dribsniais ar smulkintomis petražolėmis. Siekiantiems kreminės konsistencijos patariama įdėti kelis šaukštus natūralaus jogurto. Gaivus apelsinais kvepiantis padažas salotoms ir ne tik Reikės: 2 apelsino sulčių ir šaukštelio tarkuotos apelsino žievelės; 6 šaukštų alyvuogių aliejaus; 1-2 šaukštų medaus; 2 šaukštų vyno acto; 1 šaukšto garstyčių, druskos, pipirų. Shutterstock nuotr./Apelsininis salotų padažas Gaminame: Pasiruoškite stiklainį sandariu dangteliu. Sudėkite visus ingredientus, uždarykite stiklainį ir stipriai pakratykite, kol gausite vientisą padažą. Paragaukite, ir jeigu reikia - pakoreguokite sudedamųjų dalių proporcijas pagal savo skonį. Padažas turi būti ryškaus apelsinų skonio ir aromato su medaus užuomina fone. Prieš pat patiekdami salotas užpilkite paruoštu padažu. Jei pasigaminote didesnį kiekį, galite laikyti jį stiklainyje šaldytuve bent savaitę. Kaip namų sąlygomis išspausti apelsiną? Prekybos tinklo daržovių ir vaisių skyriaus darbuotoja Jolanta Sabaitienė dalijasi patarimais, kaip lengviau išspausti apelsiną ar kitą citrusinį vaisių. Pirmiausia, pasak specialistės, jis turėtų būti nešaltas. „Apelsinas turėtų būti mažų mažiausiai kambario temperatūros - šaltas vaisius sunkiau atiduos sultis. Tad prieš spausdami galite jį šiek tiek pašildyti - pavyzdžiui, 10 sekundžių įmesti į verdantį vandenį ar vos kelioms sekundėms į mikrobangų krosnelę"", - sako J. Sabaitienė. Tuomet rekomenduojama apelsiną prispausti ranka prie kieto paviršiaus ir truputį pavolioti - taip jis šiek tiek suminkštės ir bus sultingesnis. „Galiausiai, pasitelkite žnyples maistui - taip sultis išspausti bus žymiai lengviau. Geriausia, jeigu žnyplės ne plastikinės, o metalinės"", - pažymi tinklo atstovė. „Vaisių perpjaukite ir padėkite tarp žnyplių - suimkite apelsiną ne jų galais, o įstatykite jį maždaug žnyplių viduryje. Laikykite žnyples abiem rankomis, nupjautą apelsino dalį nukreipkite į dubenėlį ir tiesiog spauskite - nustebsite, kiek mažiau jėgos reikės rezultatui pasiekti"", - sako J. Sabaitienė.","Tai yra gaivus salotų padažas su apelsinais, kurį rekomenduojama gaminti didesniu kiekiu ir laikyti šaldytuve iki savaitės. Padažas lengvai paruošiamas stiklainyje, gali būti praturtintas mėgstamais priedais, ir naudojamas ne tik salotoms, bet ir kitiems patiekalams."
"„Visi mūsų gyvenimo pokyčiai prasideda nuo įpročių keitimo, o norint sukurti naujus, mūsų kūnui naudingus įpročius, reikia ne tik žengti pirmuosius žingsnius, bet ir turėti bendruomenės, su kuria galėtume dalintis tiek savo pasiekimais, tiek nuogąstavimais ar nesėkmėmis, palaikymą. Bendruomenė tam ir skirta, kad įkvėptų siekiant tikslų ir neleistų pamesti kelio"", - sveikinimo kalbą tiesiai iš JAV atsiuntė renginio diskusijoje turėjusi dalyvauti holistinės medicinos specialistė Viktorija Macijauskienė. Gimtadienio šventė prasidėjo nuo socialiniuose tinkluose išgarsėjusio trenerio Nojaus Berlinsko kvėpavimo pratimų. N. Berlinskas įsitikinęs, kad didžiausias visų žmonių priešas - stresas, o pats tinkamiausias ir bene vienintelis būdas jį suvaldyti yra tinkamas kvėpavimas. „Rekomenduoju ir jums išbandyti sąmoningą kvėpavimą. Viskas labai paprasta, - ir tai galima daryti bet kada. Pajauti įtampą - pakvėpuok! Jauti stresą ar didelį nuovargį? Vietoje gulinėjimo lovoje - pakvėpuok. Važiuoji su mašina ir esi kamštyje, dega raudonas šviesoforo signalas - pakvėpuok! Turi pietų pertrauką? Pakvėpuok. Galiausiai reikia išmokti stebėti savo kvėpavimą ir pradėti kvėpuoti sąmoningai"", - sakė N. Berlinskas. „WoW University"" įkūrėja Inga Jablonskė drauge su sveikos gyvensenos entuziaste R. Pulkauninkaite-Macike, sumaniusios ir prieš metus pradėjusios Sveikatos klubo veiklą, džiaugėsi, kad Lietuva, kaip ir visas pasaulis, pagavo sveikatingumo bangą ir kasdien renkasi sveikesnį gyvenimo būdą. „Iš tiesų bendruomenė įkvepia keistis. Moksliniais tyrimais pagrįstos žinios ne tik skatina keistis, bet ir formuoja naujus įpročius. Pavyzdžiui, aš pati, klausydama biomedicinos mokslų daktaro, mūsų klubo lektoriaus Tomo Vaičiūno paskaitų, pradėjau valgyti žymiai daugiau daržovių, ląstelienos, maksimaliai sumažinau mėsos ir gyvūninės kilmės produktų. Ir štai po metų galiu pasidžiaugti, kad normalizavosi mano cholesterolio rodikliai. Irmanto Gelūno nuotr./Šventės akimirka Kiekvieną savaitę rengdama jums medžiagą ir pati užsimotyvavau, susidėliojau sporto rutiną - dabar žinau, kad svarbu ne vien kardiotreniruotės, labai svarbios ir jėgos treniruotės, todėl būtinai skiriu laiko ir joms. Ir galiu drąsiai pasakyti, kad tai daryti mane ypač įkvėpė du mūsų dėstytojai - Audrius Kalvaitis ir prof. A. Emeljanovas. Be to, pradėjau valgyti pusryčius ir taip subalansavau savo miego kokybę"", - dėkodama susirinkusiems už palaikymą, savo asmeniniais pokyčiais dalijosi viešbučio „Pacai"" direktorė, „Familylivingdream"" įkūrėja R. Pulkauninkaitė-Macikė. Daugelio ligų priežastis - netinkama mityba Tomas Vaičiūnas, Sveikatos mokslų universiteto lektorius, biomedicinos mokslų daktaras, pats įveikęs nepagydomą ligą, pasisveikinęs su susirinkusiais, priminė visiems, kad didžiąją dalį ligų lemia netinkama mityba. Lygiai prieš metus Sveikatos klubo atidarymo ceremonijoje jis atskleidė brangiausių pasaulio klinikų paslaptį - bet kurioje iš jų gydymas pradedamas nuo dietos. „Mityba - vienas stipriausių įrankių, galinčių ne tik užkirsti kelią lėtinėms ligoms, bet ir padėti kūnui atsistatyti. Sveikatos klubas per šiuos metus įrodė, kad žmonės yra pasiruošę keistis, mokytis ir augti. Džiaugiuosi būdamas šios bendruomenės dalimi ir linkiu, kad ji ir toliau skleistų mokslu grįstą požiūrį į sveikatą, įkvėptų žmones sąmoningai rinktis tai, kas kuria ilgalaikę gerovę"", - teigė pirmasis medikas Lietuvoje, pradėjęs garsiai kalbėti apie gyvensenos mediciną. Svarbiausia - sąmoningumas Sportininkė, lengvaatletė Airinė Palšytė sako, kad sveikas gyvenimo būdas nėra tik apie valgymą mažiau, - tai apie geresnį ir sąmoningesnį maitinimąsi apskritai. „Kaip sportininkė suprantu, kad maistas, pirmiausia, yra kuras, o ne vien malonumas. Tad svarbiausia - kokybė, o ne kiekybė. Liesi baltymai, sudėtiniai angliavandeniai, sveikieji riebalai bei tinkami vitaminai padeda palaikyti stabilų energijos lygį ir leidžia kūnui dirbti efektyviau."" Tačiau, pasak jos, vien mitybos neužtenka. Tikroji ilgalaikės sveikatos ir energijos paslaptis slypi judėjime. „Kad ir kaip būtų keista ir paradoksalu, kuo daugiau judame, tuo daugiau energijos generuojame ir tuo geriau jaučiamės. Reguliarus fizinis aktyvumas - gerina kraujotaką, aprūpina smegenis deguonimi, stiprina bendrą gyvybingumą ir pakelia nuotaiką. Kaip sporte, taip ir gyvenime bei mityboje labai svarbus visapusis balansas. Persivalgymas dažnai kyla iš streso, miego trūkumo ar emocinės pusiausvyros nebuvimo. Tikroji gerovė pasiekiama holistiniu požiūriu - protingai maitinantis, į kasdienybę įtraukiant judėjimą ir skiriant dėmesio poilsiui bei psichinei sveikatai. Tai - raktas ne tik į aukščiausius sportinius pasiekimus, bet ir į ilgą, sveiką bei energingą gyvenimą"", - sakė pasaulio jaunimo vicečempionė, Lietuvos nacionalinio šuolio į aukštį rekordo savininkė. Irmanto Gelūno nuotr./Šventės akimirka Pasak R. Pulkauninkaitės-Macikės, sveika gyvensena - tai ne tik pasirinkimas, bet ir kelias į ilgaamžiškumą bei geresnę gyvenimo kokybę. Klubo vadovė džiaugėsi, kad Lietuvoje vis daugiau žmonių nori ir siekia gyventi sveikiau. „Per pirmuosius metus Sveikatos klube įvyko 12 mitybos diskusijų sesijų su medicinos mokslų daktaru, 11 paskaitų apie ilgaamžiškumą, psichinę ir fizinę sveikatą, judėjimą, mitybą bei sąmoningumą. Surengėme 10 nuotolinių praktinių užsiėmimų, skirtų laikysenai, kvėpavimui, jogai, meditacijai ir koncentracijai, taip pat 5 gyvus susitikimus bei dirbtuves. Džiaugiamės matydami, kad vis daugiau žmonių jungiasi į mūsų bendruomenę, domisi sveikata ir pritaiko įgytas žinias savo kasdienybėje. Mūsų klubas auga, o kartu stiprėja supratimas, kad rūpestis savimi yra geriausia investicija į ateitį. Nekantrauju matyti, kur šis kelias mus nuves!"" Pasibaigus renginiui, svečiai nenorėjo skirstytis. Pagrindinis renginio rėmėjas - natūralus mineralinis vanduo „Akvilė"" - palaiko sveikos gyvensenos ir ilgaamžiškumo idėjas, aktyviai prisideda prie bendruomenės, siekiančios geresnės gyvenimo kokybės. Daugelis ilgai dalijosi įžvalgomis ir mintimis apie sveiką gyvenimo būdą ir ilgaamžiškumą. Vakaras baigėsi šiltai - dalyviai mėgavosi specialiai šiam renginiui sukurtų sveikuoliškų kokteilių skoniais.","Renginyje buvo akcentuojama įpročių keitimo svarba sveikesniam gyvenimo būdui, pabrėžta bendruomenės palaikymo reikšmė siekiant tikslų, o sveikatingumo ir holistinės medicinos ekspertai dalijosi patarimais apie sąmoningą kvėpavimą, tinkamą mitybą ir fizinį aktyvumą kaip ilgalaikės sveikatos pagrindą."
"Televizijos gelbėtoja, nuomonės formuotoja Gerda Žemaitė, savaitgalį su sūnumi Nikolu ir draugėmis praleidusi Prancūzijoje, neabejoja dar ilgai gyvensianti trumpos, bet įsimintinos kelionės įspūdžiais. „Su Vilma ir Kristina keliaujame ne pirmą kartą, todėl žinome viena kitos įpročius. Tai tarsi mažytė mūsų trumpų atostogų kompanija, kurios tikslas - patirti naujų dalykų"", - pasakoja G.Žemaitė. Šįkart kelių dienų trukmės išvykos iniciatorė buvo būtent ji, norėjusi išpildyti pažadą sūnui. G.Žemaitė anksčiau Nikolui buvo užsiminusi apie didžiulį pramogų parką Prancūzijoje. Laukdamas savo šeštojo gimtadienio berniukas mamos paprašė jį į tą „atrakcionų miestą"" nuvežti. Gerdos Žemaitės kelionė į Paryžių / Asmeninio archyvo nuotr. Ne vieną kartą Paryžių ir jo apylinkes lankiusi žinoma lietuvė šįkart pažintinį turą planavo kitaip - rezervavo viešbutį už didmiesčio, išsinuomojo mašiną bei aplankyti nutarė tik tuos objektus, kurie galėtų patikti ir mažiesiems. „Norėjome mėgautis kiekviena akimirka, o ne bėgti per miestą daugybę kilometrų norint tik pasižymėti, jog vienoje ar kitoje vietoje buvai. Kai šalyje lankaisi ne pirmą kartą, turi galimybę rinktis, kur tikrai nori dar kartą sugrįžti ar užsukti ten, kur dar nesi buvęs"", - sako G.Žemaitė. Tiek jai, tiek kartu keliavusiai akredituotai hipnoterapeutei Vilmai Elatroush ši kelionė buvo pirmoji, kurios metu vienas vakaras skirtas Monmartrui bei ryškiausiai jo įžymybei - žymiausiam Prancūzijos kabaretui „Mulen Ružui"", švenčiančiam 135 metų jubiliejų. „Šou programa, aptarnavimo kokybė, interjeras - viskas nuo pradžių iki pabaigos čia yra apgalvota iki smulkmenų ir sukuria kokybės bei prabangos jausmą. Sutikome lietuvių, kurie ir tą patį, ir prieš tai buvusį vakarą lankėsi „Mulen Ruže"". Jų visų įspūdžiai buvo tik patys geriausi. Yra vietų, kurias gyvenime reikia aplankyti ne kartą, ir viena iš jų - neabejotinai turėtų būti raudonasis malūnas"", - sako G.Žemaitė. Gerdos Žemaitės kelionė į Paryžių / Asmeninio archyvo nuotr. Pasidomėjusi istorija, ji sužinojo, kad „Mulen Ružą"" įkūrė Joseph Oller ir Charles Zidler 1889 m. spalio 6 d. Dabar kas vakarą čia vyksta po du pasirodymus, kuriuos stebi 850 žmonių iš viso pasaulio. 1 valandą ir 40 minučių trunkančio šou metu publika išvysta 60 atlikėjų iš 18 valstybių. Kabaretas taip pat garsus dėl savo 1000 plunksninių kostiumų, stulbinančių scenografijos sprendimų ir originalių partitūrų. Laukiantieji šou, nuo 19 val. gali mėgautis šefo Arnaud Demerville, kuriam talkina pusšimtis virėjų ir dvigubai daugiau padavėjų, kulinariniais šedevrais. Kasmet čia atidaroma 240 000 šampano butelių, todėl šis garsus kabaretas yra didžiausias privatus šampano vartotojas pasaulyje. „Mane visada domina įdomūs faktai, o tai, kad atlikėjams kostiumus siuva daugiau nei 50 dizainerių iš keturių dirbtuvių bei dviejų siuvimo ateljė, iš tiesų yra įspūdinga. Per kiekvieną pasirodymą tiek šokėjai, tiek dainininkai kostiumus keičia bent dešimt kartų"", - susižavėjimo neslėpė G.Žemaitė. Gerdos Žemaitės kelionė į Paryžių / Asmeninio archyvo nuotr.","Televizijos gelbėtoja Gerda Žemaitė su sūnumi ir draugėmis praleido savaitgalį Prancūzijoje, kur lankėsi pramogų parke bei garsiajame „Mulen Ružo“ kabarete. Kelionė buvo suplanuota taip, kad būtų maloni tiek suaugusiems, tiek vaikams, o G. Žemaitė džiaugėsi įspūdinga š"
"Varškės antplūdį Australijoje paskatino socialiniuose tinkluose populiarūs receptai, pabrėžiantys, jog šis produktas - itin sveikas baltymų šaltinis. „TikTok"" tinkle varškė rekomenduojama kaip pagrindinis ingredientas visame kame - nuo ​​padažų ir ledų iki beigelių, rašo „The Guardian"". Dietologė Anna Debenham džiaugiasi, kad į šį produktą pagaliau ima gręžtis vis daugiau žmonių. „Kaip dietologė, aš visada buvau didelė varškės gerbėja, - sako ji. - Pastarąjį dešimtmetį mes bandėme ją įtraukti į žmonių mitybą be didelio pasisekimo"". Shutterstock nuotr./Varškė - puikus ingredientas sumuštiniams Dėl staiga išaugusio populiarumo varškės prekybos centruose surasti darosi vis sunkiau. „Matome, kad [varškės] indeliai lentynas palieka greičiau, nei galime suspėti"", - tikina prekybos tinklo „Coles"" atstovas. Tiek šis, tiek ir kiti prekybininkai teigia bendradarbiaujantys su tiekėjais, kad pagerintų varškės prieinamumą. Tuo tarpu Nickas Hickfordas, vienos didžiausių šalies varškės gamintojų „Bulla Dairy Foods"" komercijos vadovas, sako, kad bendrovė padidino gamybą, jog neatsiliktų nuo „ryškaus dviženklio produkto augimo"". „Tai gana unikali situacija, - sako N. Hickfordas. - Nors ir matome vartotojų pageidavimų pokyčius pieno pramonėje, toks greitas ir plačiai paplitęs susidomėjimo tradiciškai nišiniu produktu atgimimas yra retas, bet įdomus"". Shutterstock nuotr./Vizitas pas dietologą Kaip pažymi dietologė A.Debenham, varškė turi didelę maistinę naudą, nes joje yra daug baltymų, mažai riebalų ir mažiau natrio nei kituose sūriuose. „Sūrio pasaulyje tai yra vienas sveikiausių variantų. Be to, jis yra gana ekonomiškas. Varškės tendencija yra nuostabi, nes joje kūrybiškai naudojamas sveikas ingredientas"", - džiaugiasi specialistė.","Australijoje varškės populiarumas išaugo dėl „TikTok“ platformoje išpopuliarėjusių receptų, pabrėžiančių jos sveikatingumo savybes, o prekybos centruose šį produktą vis sunkiau rasti dėl didelės paklausos. Dietologė Anna Debenham džiaugiasi, kad žmonės vis dažniau renkasi varškę dėl jos maistinės vertės ir sveikumo."
"Kol Lietuvos sporte laksto strėlės tarp Lietuvos tautinio olimpinio komiteto ir kelių sporto šakių nacionalinių federacijų, dar vienas svarbus įvykis nutiko pasaulio sporto politikoje. Daina Gudzinevičiūtė grįžo iš Graikijos, kur praėjusį ketvirtadienį Kirsty Coventry buvo išrinkta pirmąja Tarptautinio olimpinio komiteto (IOC) prezidente moterimi, kartu ir pirmąja vadove iš Afrikos. Dukart olimpinė plaukimo čempionė, pastaruoju metu ėjusi Zimbabvės sporto ministrės pareigas, tapo ir jauniausia asmenybe, stojusia prie didžiausios sporto organizacijos vairo. „Reuters""/„Scanpix"" nuotr./Kirsty Coventry Nors rinkimuose Graikijoje dalyvavo net septyni kandidatai, o tarp jų netrūko stiprių asmenybių, K.Coventry pergalė slaptame balsavime buvo greita ir įtikinama - 41 metų afrikietė jau pirmajame balsavimo etape sulaukė 49 balsų iš 97. Vienas iš favoritų, buvęs IOC viceprezidentas, 65 metų Juanas Antonio Samaranchas jaunesnysis iš Barselonos gavo 28 balsus. 68 metų britas Sebastianas Coe, kurio CV atrodė solidžiausias dėl Londono olimpinių žaidynių organizavimo patirties ir ilgamečio vadovavimo Tarptautinei lengvosios atletikos federacijai, sulaukė tik 8 balsų. Kitaip nei J.A.Samaranchas jaunesnysis, S.Coe laikėsi ypač griežtos pozicijos dėl karą Ukrainoje vykdančių rusų dalyvavimo sporte - jo vadovaujamos lengvosios atletikos tarptautinėse varžybose šalies agresorės atstovai negalėjo varžytis jokiu statusu nuo tada, kai buvo bausti dėl dopingo ydų, o paskui diskvalifikacija liko karo metu. Suprasti akimirksniu Lietuvos biatlonininkai iškovojo 8 kelialapius į olimpines žaidynes Karo Ukrainoje pradžioje rusus ir baltarusius užribyje laikė dauguma sporto šakų, bet durys atsivėrė šalių-agresorių atstovams, kai IOC paskelbė apie rekomendacijas įsileisti į tarptautines varžybas juos neutraliu statusu ir pati įsileido į Paryžiaus olimpines žaidynes. K.Coventry pozicija rusų klausimų nėra viešai deklaruota, bet Vladimiras Putinas iškart paskelbė sveikinimus jai, išreiškęs džiaugsmą dėl afrikietės pergalės rinkimuose. „Aš esu įsitikinęs, kad jos unikali patirtis ir pasišventimas laikytis olimpizmo idealų, prisidės prie mūsų sėkmės"", - pareiškė karą Ukrainoje vykdančios Rusijos prezidentas. „Reuters""/„Scanpix""/Vladimiras Putinas K.Coventry akivaizdžiai buvo nuo 2013 metų IOC vadovavusio vokiečio Thomo Bacho proteguota įpėdinė. Olimpinėse žaidynėse 7 medalius laimėjusi K.Coventry pati buvo IOC narė nuo 2013 metų, organizacijoje pabuvusi įvairiose vaidmenyse. Anot BBC, nors Th.Bacho lobizmas nebuvo viešas, didelė K.Coventry pergalė rinkimuose buvo akivaizdus įrodymus, kokią didelę įtaką buvęs vadovas turėjo ar turi šimtui organizacijos narių, tarp kurių yra ir buvusių sportininkų, ir verslininkų, ir politikų. LTOK nuotr./Daina Gudzinevičiūtė ir Thomas Bachas Konservatyvioje organizacijoje iki 1981 metų iš viso nebuvo moterų narių, o per visą istoriją dėl vadovavimo IOC posto yra kandidatavo vos antra moteris. Daug paslapčių supo IOC rinkimus, o iš Graikijos grįžusi D.Gudzinevičiūtė pabrėžė, jog nė vienas narių, tarp kurių ji irgi yra, neturi teisės įvardyti, už ką ir kodėl balsavo ketvirtadienį, - to reikalauja IOC etikos taisyklės. Per susitikimą su žurnalistais LTOK biure, ji pakomentavo karštus įvykius Graikijoje ir Lietuvoje. - Kalbama, kad prie naujosios IOC prezidentės gali išaugti Rusijos ir Baltarusijos sportininkų galimybės sugrįžti į tarptautines varžybas. Ar tai įmanoma? - buvo paklausta D.Gudzinevičiūtė. - Manau, kad tarp eilučių perskaityta ne visiškai ta žinia. Rusijos olimpinis komitetas lieka suspenduotas, kol kas nėra sąlygų, kad jis būtų sugrąžintas. Neutralūs atletai, priklausomai nuo tarptautinių sporto šakų federacijų, kai kurie grįžta, o kai kurie ne, - tai tikrai nepriklauso nuo Tarptautinio olimpinio komiteto. Kalbėti, kad jie grįš, ypač su vėliava, yra per anksti. Kitas dalykas, iki žiemos olimpinių žaidynių dar yra beveik metai. Tai bus IOC sprendimas, bet nemanau, kad jie artimiausiu turėtų grįžti, ypač su savo vėliava. - O neutraliu statusu? - Kaip buvo ir pastarosiose olimpinėse žaidynėse - priklausomai nuo sporto šakų federacijų, kurių vienos laiko griežtesnę poziciją, o kitos laisvesnę. Paryžiuje buvo virš 20 neutralių atletų, taip jie ir dabar startuoja. - Kokios sąlygos turi užtikrinti, kad sportininkai tikrai nepalaiko karo? - Prieš rinkimus vienas iš mano užduotų kandidatams klausimų buvo dėl rusų ir baltarusių atletų, šiuo atveju dėl neutralių atletų. K.Coventry sakė, kad viskas turėtų būti aprašyta iš anksto, kad taip būtų atžvilgiu visų karinių konfliktų, nes pasaulyje vyksta ne vienas karinis konfliktas. Turi būti deklaruota aiškiai, kad jokių karinių veiksmų jis (sportininkas) neturėtų palaikyti. Mus visus ištiko šokas, kai Rusija užpuolė Ukrainą, o sporto pasauliui irgi nebuvo aišku, ką dabar daryti - agresorius aiškus, bet jokiuose įstatuose nėra parašyta, kad karą sukėlusi valstybė ar jos olimpinis komitetas turi būti suspenduotas. Matyt visa tai reikia apgalvoti ir aprašyti. Bet aš netikiu, kad neutralūs atletai galėtų daug lengviau patekti į arenas. - Kaip manote, dėl kokių priežasčių tada džiaugėsi Vladimiras Putinas ir kiti rusai, kai buvo išrinkta K.Coventry? - Negaliu pasakyti. Manau, kad jis į bet kurį kitą (laimėjusį kandidatą) būtų taip reagavęs, nes kas jam belieka. Iš spaudos žinau, kad Rusija labai keičia retoriką. Jei anksčiau sakė, kad IOC yra blogis, daug jų federacijų vadovų pasisakė drastiškai, bet dabar tie vadovai pakeisti, rusai atsisakė rengti savo alternatyvias žaidynes, tad matyt tikisi grįžti. Bet kol kas nematau tam galimybių, nes, kaip sakiau, Rusijos nacionalinis olimpinis komitetas yra suspenduotas, o suspendavimo priežastys nėra išnykusios. - Kaip manote, kokie K.Coventry pranašumai lėmė jos pergalę prieš kitus favoritus: Juaną Antonio Samaranchą jaunesnįjį ir Sebastianą Coe? - Negalėčiau įvardinti, nes komentuoti rinkimų ar palaikymo fakto negaliu. Galbūt dauguma balsavo už jaunystę ir jos išaugimą olimpiniame judėjime, nors J.A.Samaranchas taip pat yra olimpinės dinastijos atstovas (jo tėvas Juanas Antonio Samaranchas buvo IOC prezidentas). Spauda kažkodėl buvo įvardijusi S.Coe favoritu, bet tarp IOC narių jis nebuvo įvardinamas favoritu. ZUMAPRESS / Scanpix nuotr./Sebastianas Coe - Ar kandidatų pozicija rusų klausimu buvo vienoda? - Nė vienas nebuvo kategoriškas, ypač kalbant apie konkrečią šalį, nes olimpinėje chartijoje šalys nėra subjektai. Varžosi tik atletai, o jiems padeda nacionaliniai olimpiniai komitetai. - Ar žiemos olimpinėse žaidynėse Italijoje 2026 metų pradžioje galima laukti kokių nors naujovių po rinkimų? - Žaidynes organizuoja ne IOC vadovė, o organizacinis komitetas. Tarp jų ryšį užtikrina komisija, kurios atstovė ir aš esu. Pasirengimas vyksta daug laiko, likus metams jau nebekalbama apie pasikeitimus, o tik apie tai, kad viskas būtų laiku, kad būtų laiku suspėta. Drastiškų pasikeitimų negalėčiau įvardinti. Tačiau, žinoma, atėjus naujam vadovui, kažkas visada keičiasi. - Kiek olimpiečių tikitės žiemos olimpinėse žaidynėse, ar įmanomas būtų rekordinis skaičius, kai biatlonininkai iškovojo teisę startuoti ten dviem rinktinėmis (vyrų ir moterų po 4 atletus)? - Labai sunku prognozuoti. Rekordo galimybę mažina tai, kad mūsų ledo šokėjas (Deividas Kizala) susilaužė koją - tai labai graudu, nes svajojome deleguoti dvi poras. O kiek iš viso praeis atranką, - pažiūrėsime. - Biatlonininkas Vytautas Strolia pažėrė pamąstymų dėl sporto fono Lietuvoje (geriausias šalies biatlonininkas kritikavo LTOK dėl sprendimo atimti finansavimą iš biatlono federacijos). Kaip tai vertinate? - Jei tai dėl komentaro apie lėšų neskyrimą biatlone, tai manau, kad tai federacijos manipuliacija, nes turint milijoninį biudžetą skųstis dėl negavimo 40 tūkst. eurų paramos, - tai šiek tiek manipuliatyvu. Dmytro Yevenko nuotr./Vytautas Strolia - Ar LTOK prisidės prie jų pasirengimo? - Mes nebefinansuojame pasirengimo nuo tada, kai valstybė apsiskelbė, kad nuo šiol pati tai darys. Sakau, valstybė, bet tai buvo inspiracija Seimo narių, kurie balsavo už finansavimo pokyčius. Olimpinės solidarumo stipendijos bus mokamos ir toliau tiems, kurie jas ir taip gauna. - Justinas Kinderis (Lietuvos šiuolaikinės federacijos generalinis sekretorius) teigė, kad sulaukė kaltinimų iš jūsų praėjus keturiems mėnesiams po fakto (Europos šiuolaikinės penkiakovės federacijos prezidente išrinkta rusė, J.Kinderis - viceprezidentu, pats vėliau aiškinęs, kad taip siekė tapti atsvara rusams), Ukrainos olimpinis komitetas parašė laišką esą paprašytas kažkieno kito (suprask, - LTOK)? - Kovo 11 dieną gavome sveikinimo ir palaikymo laišką, kuriame buvo užduotas tas klausimas. Ir prieš tai buvo pasidalinta nuostata dėl keistos situacijos, ji keista ir liko.","Daina Gudzinevičiūtė grįžo iš Graikijos, kur Kirsty Coventry buvo išrinkta pirmąja moterimi ir pirmąja Afrikos atstove Tarptautinio olimpinio komiteto prezidente. Rinkimuose ji gavo daugumą balsų, o jos pergalė gali turėti įtakos Rusijos ir Baltarusijos sportininkų dalyvavimui tarptautinėse varžybose"
"Portalas 15min pristato svarbiausius faktus apie šią nelaimę, kurie žinantiems primins, o nežinojusius supažindins su šia Lietuvos tragedija. Kaip nutiko tragedija? Tragedija nutiko 1975 m. balandžio 4 d. pavakare, apie 17 val. 30 min. Tai buvo šiltas pavasario penktadienis, Atvelykis. Į katastrofą pateko greitasis keleivinis dyzelinis traukinys, važiavęs maršrutu Vilnius-Kaunas. Apie 16 val. 30 min. iš Vilniaus išvažiavęs traukinys buvo sausakimšas. Tikslus skaičius nežinomas, tačiau manoma, kad žmonių buvo šimtai. Dėl didelio keleivių skaičiaus sąstatas buvo dvigubas. Didžiąją keleivių dalį sudarė savaitgaliui į Kauną grįžtantys Vilniuje studijuojantys studentai, taip pat į Kauną grįžtantys dirbantieji Vilniuje. Avarija įvyko netikėtai. Likus dvidešimčiai metrų iki Žaslių geležinkelio stoties, traukinys, važiavęs maždaug 70 km/val. greičiu (Žasliuose jis neturėjo sustoti) trenkėsi į atsarginiame kelyje stovėjusio prekinio traukinio paskutinį vagoną-cisterną, pilną benzino. Ji buvo maždaug metru išsikišusi į pagrindinius bėgius. „Nesuveikė technika. Pamačiau degalų cisterną, kai ji buvo visai arti - prieš mane. Katastrofa buvo neišvengiama"", - vėliau pasakojo mašinistas. Jis liko gyvas, tik neteko vienos rankos pirštų. Nesuveikė technika. Pamačiau degalų cisterną, kai ji buvo visai arti - prieš mane. Katastrofa buvo neišvengiama. Traukinys cisternoje pramušė didelę skylę, nuo kibirkšties užsidegė benzinas. Pirmasis, mašinisto vagonas apvirto ant šono. Kaišiadorių muziejaus nuotr., saugoma Kaišiadorių muziejuje/Cisterna ir įstrigęs vagonas Antrasis vagonas, kuriame jau buvo keleiviai, irgi nuriedėjo nuo bėgių, užšoko ant pirmojo ir, apipiltas benzinu iš prakirstos cisternos, užsidegė. Trečiasis vagonas įstrigo cisternoje. Jį visą liepsna apėmė itin staigiai. Nuo bėgių nuriedėjo ir ketvirtasis vagonas. Kas vyko iškart po tragedijos?","1975 m. balandžio 4 d. Lietuvoje įvyko tragiška traukinių avarija, kai greitasis keleivinis traukinys Vilnius-Kaunas netoli Žaslių geležinkelio stoties susidūrė su prekinio traukinio benzino cisterna, sukeldamas didelį gaisrą ir sunkius padarinius."
"Darbuotojams, vieniems auginantiems vaiką iki 14 metų arba neįgalų vaiką iki 18 metų, priklauso ilgesnės atostogos. „Tokiems darbuotojams turi būti suteikiamos 25 darbo dienų kasmetinės atostogos (jei dirbama 5 dienas per savaitę) arba 30 darbo dienų kasmetinės atostogos (jei dirbama 6 darbo dienas per savaitę). Jeigu darbo dienų per savaitę skaičius mažesnis arba skirtingas, darbuotojui turi būti suteiktos 5 savaičių trukmės atostogos"", - aiškino E.Kiznė. Pasak jos, nustatant, ar darbuotojas vienas augina vaiką, būtina vertinti faktines aplinkybes kiekvienu konkrečiu atveju. „Vaikų auginimas pasižymi nuolatinumu ir nepertraukiamumu - šie aspektai realizuojami tik per pastovų psichologinį ir socialinį kontaktą su vaiku. Išlaikymo teikimas šiuo atveju nėra svarbus, svarbu - ryšio palaikymas"", - teigė advokatė. Asmeninio archyvo nuotr./Evelina Kiznė Anot jos, darbuotojas nelaikomas vienu auginančiu vaiką, jei gyvena su kitu asmeniu, kuris faktiškai rūpinasi vaiku, net jei tas asmuo nėra įvaikintojas ar teisinis globėjas. Emigravus vienam iš tėvų, advokatės teigimu, lengvatos, auginančiam vaiką, savaime netaikomos. „Tik jei ilgai nutrūkęs išvykusio tėvo psichologinis ryšys su vaiku, likęs tėvas gali būti pripažintas vienu auginančiu vaiką"", - nurodė E.Kiznė. Taigi pagrindinis kriterijus, anot jos, vaiko ir tėvo/motinos psichologinis ryšys. „Teisės aktuose nėra apibrėžta, kas yra psichologinis ryšys ir kaip jį nustatyti, todėl kiekvienu atveju psichologinio ryšio buvimas ar nebuvimas vertinamas individualiai, atsižvelgiant į konkrečias aplinkybes"", - teigė advokatė. Pasak jos, dokumentai, kuriuos darbuotojas galėtų pristatyti darbdaviui, tam, kad gautų ilgesnes atostogas, galėtų būti seniūnijos pažyma apie šeimos sudėtį, teismo sprendimas dėl ištuokos, vaiko gimimo liudijimas, kuriame nėra įrašytas tėvas ir pan. E.Kiznės teigimu, darbuotojas turėtų kreiptis į darbdavį išaiškinimo, kokių dokumentų pakanka pagrįsti vienišo tėčio/mamos statusą.","Vieniems auginantiems vaiką iki 14 metų arba neįgalų vaiką iki 18 metų darbuotojams priklauso ilgesnės atostogos, kurios gali siekti iki 5 savaičių, tačiau būtina įrodyti faktinį psichologinį ryšį su vaiku, o ne tik išlaikymo teikimą."
"Plaukų stilistas, verslininkas ir nuomonės formuotojas Ąžuolas Misiukevičius savo sekėjus žavi atvirumu ir laisvės pojūčiu. Vis dėlto, deja, jis sulaukia ne tik pagyrų, bet ir įžeidžiančių replikų. Dabar jautriai šia tema prabilęs Ąžuolas atskleidė, kaip į tai reaguoja. Širdį dėl gaunamų įžeidžiančių replikų Ąžuolas Misiukevičius išliejo savo instagramo paskyroje, įrašais sutiko pasidalyti ir su portalo Žmonės.lt skaitytojais. Vaikinas neslepė - kai kurie komentarai išties žeidžia. „Man, žinokit, kartais irgi būna liūdna. Liūdna dėl tam tikrų komentarų"", - dalijosi Ąžuolas. Jis pateikė ir vieno iš tokių komentarų pavyzdį: „Kokį išsigimėlį užaugino mama."" Ąžuolas Misiukevičius / Stopkadras „Man labiausiai liūdna, kai taip rašo moterys, - liūdesio neslėpė Ą.Misiukevičius. - O mano mama tikrai dėl manęs kovojo, kai gimiau trimis mėnesiais anksčiau, ir apskritai davė visko, kas geriausia. Aš taip ja didžiuojuosi."" „Ir mane kartais apima toks liūdesys, kad taip rašinėja ir dergiasi tokiais žodžiais. Kartais pagalvoju - žmonės neturi saiko ir nejaučia ribų. Jie kartais pasako labai daug, nesuvokdami, kad gali įskaudinti labai stipriai"", - pridūrė Ąžuolas.","Plaukų stilistas Ąžuolas Misiukevičius neseniai atvirai pasidalijo savo instagramo paskyroje apie skaudinančius komentarus, kuriuos gauna, ypač iš moterų, ir išreiškė liūdesį dėl netaktiškų replikų, kurie skaudina jį ir jo šeimą."
"Rūkytos žuvies gabaliukas tiesiog ištirpsta burnoje, palikdamas savito skonio, su nieko nesupainiojamo aromato šleifą, organizmui būtinų žuvies taukų pėdsaką ir vienintelę mintį - noriu dar. Žuvies rūkymo būdai, kuriuos nuo seno naudojo žvejai, persikėlė į modernias rūkyklas su šiuolaikinėmis technologijomis. Tikslus temperatūros, laiko reguliavimas, natūralių rūkymo medžiagų naudojimas garantuoja aukščiausią žuvies kokybę. Tokia produkcija garsėjantis „Rivonos"" žuvies cechas pirkėjams siūlo karšto ir šalto rūkymo žuvis, kurios visada šviežios, kvapnios ir fantastiškai skanios - neįmanoma atsispirti. „Rivonoje"" ruošiami populiariausi gaminiai iš skumbrių, lydekų, jūrinių ešerių, taip pat pirkėjams pasiūloma paragauti egzotikos - gaminių iš triušiažuvės, stintenės, strimelės. Žuvis rūkoma be jokios chemijos - naudojamas tik vanduo ir druska. Pasak „Rivonos"" žuvies cecho vadovo Antano Šiušos, pagrindinę rūkytos žuvies produkciją sudaro 4 pavadinimų žuvys: karšto ir šalto rūkymo skumbrės, karšto rūkymo jūros lydekos, jūros ešeriai ir silkės. Iš viso rūkoma 10-12 pavadinimų žuvų - vilkešeriai, stauridės, strimelės ir kt. Antanas Šiuša / Eriko Ovčarenko / BNS nuotr. Pradėjo veikti naujas austriškas rūkymo pečius Jau daugiau kaip aštuonerius metus veikianti rūkykla atnaujinta - dvi vokiškas rūkymo kameras pakeitė modernesnis austriškas tunelinis pečius. Nauja įranga pagerino produkcijos kokybę ir skonį. Anksčiau naudotas medžio drožles pakeitė medžio bruseliai. Modernesnė technologija užtikrina, kad susidaro mažiau dūmų, rūkymas vyksta uždaru ciklu, mažiau šlakų patenka į produkciją. Vadovo teigimu, pagerėjo ir žuvies skoninės savybės, neliko rūkytai produkcijai dažnai būdingo kartumo, todėl ji palankesnė sveikatai. Nauja įranga užtikrina, kad keletą kartų sutrumpėja rūkytos produkcijos atvėsinimo procesas, todėl žuvis greičiau išvežiojama į parduotuves ir šviežesnė pasiekia pirkėjus. Karšto rūkymo žuvis tinka salotoms, šalto - sumuštiniams Pirkėjai mėgsta paragauti skirtingų rūšių rūkytos žuvies, bet savo lyderiaujančių pozicijų neužleidžia skumbrė. „Žuvies ceche karšto ir šalto rūkymo skumbrė yra klasika, kaip konditerijoje - Kuršėnų vyniotinis"", - palygina kulinarijos gaminių žinovė. Pagal populiarumą po skumbrės rikiuojasi rūkytos jūros ešeriai ir lydekos. „Tai pačios perkamiausios rūkytos žuvys"", - teigia I.Bagackienė. Ieva Bagackienė / Eriko Ovčarenko / BNS nuotr. Iš karšto ir šalto rūkymo žuvies galima pasigaminti gardžių patiekalų. „Rivonos"" technologė Ieva Bagackienė sako, kad iš karšto rūkymo žuvies paprasčiau gaminti salotas, o sumuštiniams geriau tinka šalto rūkymo žuvis. „Žmonės labiau mėgsta karšto rūkymo žuvį, nes ji minkšta, sultingesnė, lengvai plėšoma, todėl jos gabaliukai labai tinka kitų patiekalų gamybai. Šalto rūkymo žuvies struktūra yra tvirta, ją geriau supjaustyti riekelėmis ir dėti ant juodos duonos su sviestu"", - pataria technologė. Patiekalams su rūkyta žuvimi - fantazijai ribų nėra Rūkyta žuvis tinka prie visko - ją galima maišyti su ryžiais, majonezu, svogūnais, raugintais ir marinuotais agurkais. „Baltą rūkytą žuvį nukaulinkite, susmulkinkite ir saikingai pagardinkite majonezu ir petražolėmis, tik nepersistenkite, kad neužgožtumėte unikalaus dūmo skonio. Dar tinka ir lašelis citrinos, o gal net ir apelsino - pabandykite. Tokia užtepėlė tinka tepti ant duonos ant skanauti su kukurūzų traškučiais"", - pataria technologė. Taip pat galima išbandyti įvairiausias salotas su rūkyta žuvimi ir porais, konservuotais žirneliais, užpilti grūdėtomis garstyčiomis, šiek tiek įmaišyti majonezo. I.Bagackienė siūlo karšto ar net ir šalto rūkymo žuvį išsikepti: „Žuvį nukaulinkite, įdėkite į kepimo skardą, ant viršaus uždėkite troškintų daržovių - morkų, svogūnų, pomidorų, kad jaustųsi šiek tiek rūgštelės. Uždenkite žuvį ir daržoves folija, kad skoniai persimaišytų ir pakepkite 200 laipsnių temperatūroje orkaitėje apie 20 minučių."" Technologė siūlo ieškant receptų su rūkyta žuvimi panaršyti internete - fantazijai ribų nėra. Rūkyta žuvis / Eriko Ovčarenko / BNS nuotr. Rūkytos žuvies kotletukai su žolelėmis Kasdieninis, paprastas, bet ne prastas patiekalas - tiks visai šeimai, vaikams, tėvams ir seneliams. Reikės: 400 g karšto rūkymo „Rivonos"" menkės, 400 g bulvių, 150 g rėžiukų arba kitų žolelių, 25 g sviesto, 50 g miltų, 2 vnt. kiaušinių, 150 g džiūvėsėlių. Gaminimas: Bulves išvirkite ir sutrinkite košę. Sumalkite žuvies filė, sudėkite plaktus kiaušinius, miltus ir bulves. Suformuokite kotletukus ir apvoliokite džiūvėsėliuose. Kepkite kotletus ant sviesto. Pabaigoje sudėkite susmulkintus rėžiukus, uždenkite keptuvę ir trumpai patroškinkite, kad žolelės suminkštėtų. Patiekite su daržovėmis ir duona. Apetitą žadinanti užtepėlė su agurkėliais Valgai ir negali sustoti - tepkite ant sumuštinių, užkandžiaukite su kukurūzų traškučiais ar krekeriais. Užtepėlė tinka pusryčių sumuštiniams ar vakaro užkandžiams. Reikės: 200 g. karšto rūkymo „Rivonos"" jūros lydekos, 2 vnt. kiaušinių, 2 vnt. marinuotų agurkėlių, 0,5 puodelio susmulkintų svogūno laiškų, šviežių krapų, 2 valg.š. majonezo (galima keisti natūraliu jogurtu, paskanintu citrinos sultimis), pipirų pagal skonį. Gaminimas: Žuvį nukaulinkite ir susmulkinkite. Kiaušinius kietai išvirkite ir smulkiai supjaustykite. Smulkiai sukapokite agurkėlius, supjaustykite žalumynus. Sudėkite majonezą ir viską gerai išmaišykite iki vientisos masės. Pagardinkite druska ir pipirais. Naminės salotos su rūkyta skumbre Sotumo šioms salotoms suteikia pupelės, kiaušiniai ir sūris, o gaivaus skonio - kukurūzai ir porai. Valgykite priešpiečiams ar pietums - pasistiprinsite ir jausitės sotūs iki vakarienės. Reikės: 1 vnt. karšto rūkymo „Rivonos"" skumbrės, 2 vnt. kiaušinių, 1 indelis konservuotų kukurūzų, 0,5 puodelio virtų pupelių, 0,5 puodelio pjaustytų porų, saujos trakuoto fermentinio sūrio, kelių šaukštų majonezo, pipirų, druskos pagal skonį. Gaminimas: Skumbrę iškaulinkite ir susmulkinkite. Kietai išvirkite kiaušinius. Sumaišykite žuvį, susmulkintus kiaušinius, sudėkite kukurūzus, pupeles, porus ir sūrį. Sumaišykite su majonezu ir pagardinkite druska ir pipirais. Karštas makaronų apkepas su skumbre Jei mėgstate greitai paruošiamus makaronų patiekalus, mėsą pakeiskite žuvimi - tikrai nenusivilsite ir įtrauksite šį receptą į savo mėgstamiausiųjų sąrašą. Reikės: 1 vnt. karšto rūkymo „Rivonos"" jūros ešerio, 120 g. spiralinių makaronų, 50 g. tarkuoto kietojo sūrio, 1 vnt. kiaušinio, 0,5 vnt. svogūno, 2 skiltelių česnako, 1 saujos krapų ir gražgarsčių, druskos ir pipirų pagal skonį. Gaminimas: Makaronus išvirkite kaip nurodyta ant pakuotės. Iš jūros ešerio išimkite kaulus, filė susmulkinkite. Keptuvėje pakepkite svogūnus ir česnakus. Į keptuvę sudėkite skumbrę ir trumpai pakepkite. Ant žuvies sudėkite nukoštus makaronus ir išmaišykite. Kiaušinį išplakite, sudėkite tarkuotą sūrį ir supilkite ant žuvies ir makaronų. Maišydami patroškinkite kelias minutes. Pagardinkite patiekalą druska, pipirais ir šviežiomis petražolėmis bei gražgarstėmis.","Tekste aprašomas „Rivonos“ žuvies cechas, kuris naudoja modernias rūkymo technologijas, siekdamas užtikrinti aukščiausią žuvies kokybę, bei pristatomi įvairūs rūkytos žuvies gaminiai ir patiekalai, kuriuos galima lengvai paruošti namuose."
"Praėjusių metų pabaigoje remiantis „Copernicus"" duomenimis „Sweco"" atlikto tyrimą, kurio metu paaiškėjo, jog žaliosios ir mėlynosios zonos Vilniuje sudaro 25 proc. užstatytų teritorijų. Tuo tarpu 22 analizuotų Europos sostinių ir didmiesčių vidurkis šiek tiek didesnis - 27 proc. Ekspertų teigimu, vadovaujantis regeneruojančio projektavimo principais, kurie jau sėkmingai taikomi tokiuose Europos didmiesčiuose kaip Hamburgas, Kopenhaga ar Barselona, Vilnius turi galimybę šias erdves išplėsti net 50-čia proc. ir pasiekti 37 proc. ribą pralenkdamas Kopenhagą. Pasak Aurelijos Breivytės, „Sweco Lietuva"" tvarumo grupės vadovės, progresyvus požiūris į miestų plėtrą, siekiantis ne tik nepakenkti ar atstatyti, bet ir kurti teigiamą poveikį ekosistemoms bei žmonių gerovei, susideda iš kelių esminių principų. „Pirmiausia, toks projektavimas siekia suderinti žmogaus kuriamą aplinką su gamtiniais procesais - tai apima žaliųjų stogų ir sienų, lietaus sodų ir kitų darnių sprendimų pritaikymą užstatytose teritorijose - pavyzdžiui - kelių, geležinkelių, industrinės zonos, sporto ir laisvalaikio erdvėse, tankiai apgyvendintose vietovėse. Be to, siekiant sumažinanti poreikį naujai statybai ir išlaikyti esamas struktūras, yra taikomi funkcionalių konstrukcijų spendimai. Galiausiai, šis projektavimas yra paremtas holistiniu požiūriu į išteklių naudojimą, aktyviai įtraukiant bendruomenę ir pasitelkiant politines reguliavimo priemones"", - dalijasi A. Breivytė. Tvarumo ekspertė pabrėžia, jog regeneruojančio projektavimo principai padeda kurti būtinas sąlygas gamtai ir visuomenei klestėti kaip integruotai sistemai, o tai teigiamai veikia žmonių gerovę bei sveikatą. „Miesto vystyme taikant 3-30-300 principą - kai žmogus pro langą mato bent tris medžius, medžių lajos dengia bent 30 proc. gyvenamosios teritorijos, o iki artimiausios žaliosios erdvės (kurios plotas bent 1 ha) yra ne daugiau kaip 300 metrų - galima pastebimai sumažinti oro taršą ir liūčių, vėjų, karščio bangų neigiamą įtaką žmonėms bei jų turtui"", - teigia A. Breivytė. Ji priduria, jog daugybė šio inovatyvaus projektavimo privalumų slypi gyventojų įtraukime, sudarant jiems galimybę prisidėti prie regeneracinių iniciatyvų. Tai ne tik skatina žmones bendradarbiauti tarpusavyje, bet ir stiprina bendruomeniškumą, užtikrina didesnę įtrauktį bei bendrą atsakomybės jausmą už savo gyvenamąją aplinką. Titulas neša ne tik galimybes, bet ir atsakomybę Visuomenėje vyrauja įsitikinimas, jog žalias miestas - tai miestas, kupinas parkų, miškų, sodų ir upių. Projekto „Vilnius - Europos žalioji sostinė 2025"" vadovė Jurga Pociūtė-Mikūtienė pabrėžia, jog ši sąvoka apima daugiau nei miestų parkus ir želdinius. „Žalieji miestai taiko platų spektrą priemonių, kurios prisideda prie tvarumo, aplinkos apsaugos ir gyventojų gyvenimo kokybės gerinimo. Tai apima ir klimato kaitos mažinimo priemones, darnią urbanistinę plėtrą, tvarią transporto sistemą, energijos vartojimo efektyvumą ir atliekų mažinimą bei perdirbimą"", - sako J. Pociūtė-Mikūtienė. Ji prideda, jog kartu su atsakomybe, šis įvertinimas atneša ir naujas galimybes - stiprina tarptautinį pripažinimą, pritraukia investicijas ir turistus. Pasak Vilniaus miesto savivaldybės vyr. architektės patarėjos Beatričės Umbrasaitės, vienas pagrindinių iššūkių, su kuriuo susiduria Vilnius, siekdamas darnios plėtros - tai daugiafunkcių miesto policentrų stygius. „Dauguma Vilniaus namų buvo pastatyta pokario masinės statybos metu, siekiant greitai ir dideliais mastais aprūpinti gyventojus būstu. Tačiau pereinant iš socialistinės į kapitalistinę santvarką, daugelis naujų rajonų liko monofunkciniai - juose nebuvo išvystyta pakankama paslaugų infrastruktūra. Tokiuose mikrorajonuose kaip Pašilaičiai, Naujininkai ar Paneriai iki šiol trūksta švietimo, kultūros, laisvalaikio, medicinos ir darbo vietų. Būtent dėl šios priežasties gyventojai dažnai keliauja į kitus rajonus, daugiausia naudodamiesi automobiliais, kurių išmetamas CO2 sudaro didžiausią taršos dalį mieste"", - sako B. Umbrasaitė. Tad šiuo metu miesto planuotojai ir urbanistai didelį dėmesį skiria atsakymų paieškoms į klausimą - kaip sukurti miestą, kuriame svarbiausias kasdienio gyvenimo funkcijas galima patogiai pasiekti 15 minučių atstumu pėsčiomis, dviračiu ar viešuoju transportu nuo gyvenamos vietos? Ko reikia, kad žalioji sostinė netaptų pilkąja? Anot ekspertės A. Breivytės, suderinti spartų miesto augimą su gamtinės aplinkos išsaugojimu - įmanoma, tačiau tai reikalauja ilgalaikės strategijos ir pastangų. „Tam reikia kompleksiško požiūrio ir ateities klimato scenarijus įvertinančio miesto planavimo, netgi pritaikant dirbtinio intelekto galimybes. Jei kuriant naują erdvę jai galima kelti specifinius reikalavimus, būtina nepamiršti ir tą teritoriją supančios esamos aplinkos. Ji, tinkamai naujos erdvės įkvėpta, gali suklestėti, o įrengus netinkamai - ekologinės sąsajos gali sutrūkinėti, nauji statiniai neprigyti vietos bendruomenėse"", - pabrėžia ji. Vilnius jau taiko inovatyvius sprendimus, tokius kaip žalumo indeksas, leidžiantis įvertinti statinių ir teritorijų ekologinį efektyvumą. B. Umbrasaitė akcentuoja, jog darnios sostinės plėtros įgyvendinime itin svarbus ir gyventojų įsitraukimas - bendruomenės gali dalyvauti viešųjų erdvių kūrime bei gauti finansavimą žaliųjų iniciatyvų įgyvendinimui. „Vilniaus ateitis priklauso nuo to, kaip sugebėsime suderinti mieto plėtrą su gamtine aplinka - tai ne tik miesto planuotojų, bet ir kiekvieno vilniečio atsakomybė"", - reziumuoja B. Umbrasaitė. Šaltinis: https://sc.bns.lt/view/item/vilniuje-daugiau-galimybiu-zaliosioms-miesto-erdvems-tyrimas-atskleide-neisnaudota-potenciala-505115","Tyrimas atskleidė, kad žaliosios ir mėlynosios zonos Vilniuje sudaro 25% užstatytų teritorijų, o miestas turi potencialą šias erdves išplėsti iki 37% vadovaujantis regeneruojančio projektavimo principais. Ekspertai pabrėžia, kad siekiant darnios plėtros, būtina įtraukti bendruomenę ir derinti miesto augimą su gamtinės aplinkos išsaugojimu."
"„Nors pastaruosius dvejus metus vidutinio dydžio įmonės daugiau investavo į rizikų valdymą, pačios mažiausios vis dar vengia išlaidų darydamos prielaidą, kad žalos joms nebus tokios didelės, o patiriami nuostoliai bus įveikiami savarankiškai. Visgi realybė yra tokia, kad net nedidelis nenumatytas incidentas gali reikšmingai sutrikdyti bei gerokai apsunkinti tolimesnę smulkaus verslo veiklą"", − sako Simonas Lisauskas, „Lietuvos draudimo"" verslo klientų departamento direktorius. Ekspertas akcentuoja, kad vertinant potencialiai draustinas rizikas, jos paprastai skirstomos į tris pagrindines kategorijas. Tai yra nekilnojamojo turto valdymas, veiklos vykdymas ir produkto civilinė atsakomybė. Ne perteklinės išlaidos, o būtina investicija SVV įmonių tyrimo duomenimis, net 19 proc. visų įmonių, turinčių iki 250 darbuotojų, nedraudžia verslo jokiu neprivalomuoju draudimu. Pagrindinės nurodomos to priežastys - poreikio nematymas ir įmonėse sprendimus priimančių vadovų ar savininkų prielaidos, kad jų verslui nieko nenutiks. „Vis dar susiduriame su klaidingu įsitikinimu, jog mažam bei vidutiniam verslui nebūtina draustis civilinės atsakomybės draudimu, nes jis nesusidurs su reikšmingais iššūkiais. Tai būdinga administracinę veiklą vykdantiems verslams, pavyzdžiui, internetine prekyba užsiimančioms įmonėms ar mažoms parduotuvėms, kuriose iš pirmo žvilgsnio atrodytų, kad nėra akivaizdžių pavojų"", - teigia S.Lisauskas. Pasak eksperto, civilinė atsakomybė gali kilti net ir nesant tiesioginio ryšio su gamybiniais ar kitais pavojų galinčiais kelti procesais. Pavyzdžiui, pagal Civilinį kodeksą pastato savininkas yra atsakingas už įvykius, kurie nutiko jo valdose, net jei jie įvyko be jo kaltės. „Praėjusiais metais toks atvejis nutiko vienam smulkiojo verslo savininkui, kai nuomojamose patalpose nakties metu kilo ir išplito gaisras. Išmokėtos žalos suma buvo fiksuota kaip maksimali ir viršijo 48 tūkst. eurų"", − komentuoja S.Lisauskas. Vis dėlto, remiantis tyrimo duomenimis, mažos ir vidutinės įmonės per ateinančius trejus metus planuoja naudoti daugiau papildomų rizikos valdymo priemonių, lyginant su jų planais prieš dvejus metus. „Tai - sveikintinas strateginis pokytis, kuris rodo augantį aktualumą ir besikeičiantį verslų požiūrį į rizikų valdymą. Mūsų duomenimis, per pastaruosius dvejus metus smulkaus bei vidutinio dydžio įmonės susidūrė su daugiau nei 800 žalų atvejais, kurių bendra patirtų nuostolių suma siekė 1,6 mln. eurų. Tad įmonės vis labiau įvertina tai, jog civilinės atsakomybės draudimas yra ne perteklinės išlaidos, o būtina investicija verslo stabilumui išlaikyti"", - pažymi S.Lisauskas. Ne tik padengia finansinius nuostolius „Lietuvos draudimo"" eksperto teigimu, verslo civilinės atsakomybės draudimas dažnai suvokiamas pernelyg siaurai - tik kaip mechanizmas, kompensuojantis tiesiogiai sukeltą žalą. Vis dėlto tokio draudimo nauda yra kur kas platesnė, nes jis padeda ne tik padengti finansinius nuostolius, bet ir apsaugoti įmonės reputaciją, sklandžiai ir operatyviai išspręsti kitas įvairaus pobūdžio problemas. „Kilus žalai, draudimo bendrovė ne tik atlygina nuostolius, bet ir suteikia ekspertines konsultacijas - tai yra, pataria, kokius dokumentus surinkti, į kokias institucijas kreiptis ir kokius veiksmus būtina atlikti. Daugeliui verslų šis aspektas neatrodo svarbus iki tol, kol tenka susidurti su patirtų ar padarytų žalų administravimu"", - sako S.Lisauskas. Pasak eksperto, draustis rekomenduojama net pačioms jauniausioms įmonėms. Pirmiausia patariama pradėti nuo veiklos draudimo, kadangi jis užtikrina įmonės tęstinumą ir saugumą, o kasmet atnaujinant draudimo sutartis, būtina įvertinti ir pasikeitimus versle - ar padidėjo veiklos apimtys, ar buvo įdiegti nauji darbo ir veiklos metodai, kokios naujos rizikos gali iškilti žvelgiant į ateitį. „Svarbu nuolat peržiūrėti apdraustas rizikas, kurios paprastai skirstomos į tris pagrindines kategorijas: nekilnojamojo turto valdymą, veiklos vykdymą ir produkto civilinę atsakomybę. Atsižvelgiant į veiklos pobūdį, ne visos rizikos įtraukiamos iš karto, tačiau svarbu atsižvelgti ir į papildomas, pavyzdžiui, aplinkos užteršimo riziką. Jei pradžioje įmonės veikla nekėlė didelės taršos, tačiau vėliau pasikeitus veiklos pobūdžiui galbūt iškilo didesnė grėsmė, tad šią riziką būtina įtraukti į draudimo apsaugas"", - detalizuoja „Lietuvos draudimo"" ekspertas. Verslo civilinės atsakomybės vairas - patikimose rankose Įmonėms pasirinkus verslo civilinės atsakomybės draudimą, žalos reguliavimo procesas perimamas draudikų, užtikrinant visapusišką pagalbą. Įvykus incidentui, pirmiausia prašoma pateikti reikiamus dokumentus ir kontaktus, taip pat padedama gauti reikalingą informaciją iš atitinkamų institucijų, tokių kaip, policija, greitoji medicinos pagalba, priešgaisrinė gelbėjimo tarnyba. „Gavę pranešimą apie draudimo žalą, pirmiausia vertiname, ar dėl įvykio kyla civilinė atsakomybė. Jei draudėjas atsako už padarytą žalą, nustatomos atsakomybės ribos ir aiškinama, kur ji taikoma, o kur ne. Tolesnis žalos reguliavimas apima derybas su nukentėjusiuoju, siekiant įvertinti, ar prašomos kompensacijos atitinka tikrus patirtus nuostolius. Šis procesas užtikrina, kad verslai galėtų efektyviai ir greitai susitvarkyti su galimomis žalos situacijomis, sumažinant finansinius nuostolius ir išlaikant verslo stabilumą"", - pabrėžia „Lietuvos draudimo"" verslo klientų departamento direktorius S.Lisauskas. „Lietuvos draudimo"" užsakymu 2025 m. vasario mėnesį KOG institutas atliko smulkaus ir vidutinio verslo tyrimą apie išorines rizikas ir jų valdymą. Buvo apklaustos smulkaus ir vidutinio verslo įmonės, kuriose dirba iki 250 darbuotojų; iš viso buvo atliktos 402 apklausos.","Smulkios ir vidutinės įmonės dažnai nepakankamai vertina rizikų valdymo svarbą, tačiau net maži incidentai gali reikšmingai sutrikdyti jų veiklą; todėl ekspertai rekomenduoja įsigyti civilinės atsakomybės draudimą kaip būtina investiciją verslo stabilumui užtikrinti. Tyrimai rodo, kad daugiau įmonių planuoja naudoti papildomas rizikos valdymo priemones per ateinančius trejus metus, siekiant apsaugoti nuo finansinių nuostolių ir pagerinti įmonės reputaciją."
"Šiuo metu C. Scottas intensyviai dirba prie trečio studijinio albumo „Avenoir"", kuris bus pristatytas jau rugsėjo 12 d. Atlikėjas klausytojus pakvies į dar gilesnę, jautresnę muzikinę emocijų odisėją. Praeitą savaitę pristatytas kūrinys „God Knows"" iš rudenį pasirodysiančio albumo - puiki įžanga į naujausią darbą. Tai išskirtinai romantiška daina, atskleidžianti albumo „Avenoir"" dvasią - nuo intymios širdies išpažinties iki kvapą gniaužiančios muzikinės estetikos. „God Knows"" Pirmieji du atlikėjo albumai „Only Human"" (2018 m.) ir „Bridges"" (2022 m.) tapo platininiais ir atnešė jam milžinišką populiarumą, o į albumą įėjusios dainos „Rise"", „Biblical"", „You Are The Reason"", „Dancing On My Own"" ir kitos tapo atlikėjo vizite kortele bei laisvės ir meilės himnais. Gerbėjai visame pasaulyje renkasi jo muziką kaip garso takelį svarbiems gyvenimo įvykiams - nuo vestuvių iki atsisveikinimo akimirkų. „You Are The Reason"" Naujojo albumo pavadinimas įkvėptas Johno Koenigo knygos „The Dictionary of Obscure Sorrows"", kurioje žodis „avenoir"" reiškia troškimą, kad atmintis galėtų tekėti atgal. „Žodis „avenoir"" reiškia, kad mes judame per gyvenimą tarsi irkluotojai: judėdami į priekį, žiūrime atgal matydami, kur buvome, bet nematome, kur link judame, - sako atlikėjas. - Šio albumo dainos apie liūdesį, apgailestavimą, neblėstančią meilę. Tai raginimas gyventi visavertį gyvenimą čia ir dabar. Rašydamas albumą, klausiau savęs, ar rinkčiausi galimybę matyti tai, kas bus ateityje. Nuoširdžiai tikiu, kad esame sukurti iš savo sėkmių ir iššūkių, iš prisitaikymo ir laimėjimų. Albumo „Avenoir"" konceptas meta mums visiems iššūkį gyventi dabar, nuolat primindamas, kad būtent netikėtumai ir nežinojimas daro gyvenimą bauginantį, bet kartu ir stebuklingą"", - sako C.Scottas. Calumas Scottas Naujajame albume C.Scottas demonstruoja dar stipresnį vokalą ir vidinį pasitikėjimą savo jėgomis, kuris atsirado po sėkmingų koncertinių turų po Aziją, Europą ir Šiaurės Ameriką bei pasirodymų kartu su Edu Sheeranu pasauliniame ture „Mathematics"". C. Scottas kartu su E. Sheeranu taip pat dainavo ir pernai vasarą vykusiuose įspūdinguose koncertuose Dariaus ir Girėno stadione Kaune. C.Scottas ir jo didžiausias iki šiol solinis koncertas Lietuvoje - jau spalio 31 d. Kauno „Žalgirio"" arenoje. Bilietai prekyboje - nuo šio penktadienio, 11 val. Tik tądien bilietai už geriausią kainą.","C. Scottas ruošiasi išleisti trečiąjį albumą „Avenoir"", kuris pasirodys rugsėjo 12 d. ir kvies į emocingą muzikinę kelionę. Naujajame albume atsiskleidžia romantiškos ir jautrios dainos, tarp jų ir „God Knows"", o C. Scottas savo sėkme ir pasitikėjimu dalinasi koncertuodamas su E. Sheeranu bei ruošdamasis soliniam koncertui Kaune spalio 31 d."
"„Visada malonu laimėti, tačiau, kai pagalvoju, esu „Partizan"" sirgalius, todėl jaučiu dviprasmiškus jausmus, - po pergalės kalbėjo A.Smailagičius. - Man tai būtų laimėjimas bet kuriuo atveju, nesvarbu, ar mes, ar jie laimėtų rungtynes. Liko dar vienerios Eurolygos rungtynės, po kurių visą dėmesį sutelksime į vietines pirmenybes."" Jau anksčiau savo šansus prasibrauti į atkrintamąsias kovas praradęs „Žalgiris"" paskutinėse namų rungtynėse ne tik iškovojo pergalę, bet ir palaidojo „Partizan"" viltis kovoti dėl vietos stipriausiųjų dešimtuke. Šiltus jausmus Serbijos ekipai puoselėjantis A.Smailagičius buvo tas, kuris mačo pabaigoje pelnė lemiamus taškus, garantavusius kauniečiams pergalę. „Paskutinė ataka nebuvo tokia, kokią buvome suplanavę, tačiau turėjau mažesnį gynėją arčiau krepšio, ir Iggy (Ignas Brazdeikis) atliko tikslų perdavimą, - apie paskutinį savo epizodą kalbėjo aukštaūgis. - Taip pat nemanau, kad mano taškai ir mūsų pergalė turėjo įtakos tam, jog „Partizan"" nebeliko šansų prasibrauti į atkrintamąsias."" Tai buvo vienos naudingiausių serbo rungtynių šio sezono Eurolygoje. Aukštaūgis rungtynes baigė savo sąskaitoje turėdamas 14 taškų (4/5 dvit.), pridėjo 4 atkovotus kamuolius ir viso surinko 16 naudingumo balų. Apie A.Smailagičių ir jo progresą sezono metu pakomentavo ir vyriausiasis treneris Andrea Trinchieri. „Nežinau, kaip vadinate šiuos vaistus Lietuvoje, bet galbūt žinote „Xanax"". Bet aš myliu šį vyruką, - apie A.Smailagičių po rungtynių spaudos konferencijoje kalbėjo A.Trinchieri. - Jis turi didelį talentą, bet kada jį pamatysime? Kai imi žaidėją, turi du pasirinkimus: arba gali koncentruotis į tai, ką jis gali padaryti, arba koncentruojiesi į jo trūkumus. Aš renkuosi koncentruotis į jo talentą. Kai kuriais momentais noriu jį pasmaugti, bet tai vadinama kieta meile."" Pats krepšininkas atsakinėdamas į žurnalistų klausimus pabrėžė, kad tik nuo Naujųjų metų jo žaidimas ėmė gerėti ir jis atrado savo vietą komandoje. „Manau, kad sausis buvo tas mėnuo, kai pradėjau žaisti vis geriau ir mano žaidybinė forma ėmė kilti, - apie savo augimą sezono metu kalbėjo A.Smailagičius. - Tikiu, kad treneris rado būdą, kaip dirbti su manimi. Tiek aš, tiek ir jis pradėjome geriau suprasti vienas kitą. Tapome tikra komanda ir pradėjome galvoti kaip vienas žmogus."" Likus vienam turui iki Eurolygos reguliariojo sezono pabaigos, kauniečiai yra iškovoję 15 pergalių ir užima 13-ąją vietą lentelėje. Komandos pasirodymą stipriausiame Senojo žemyno turnyre vertinęs aukštaūgis pabrėžė pralaimėtas rungtynes paskutinėmis sekundėmis ir bedė pirštu į koncentracijos trūkumą. „Manau, kad sezonas prasidėjo puikiai, tačiau vėliau kažkas nutiko, ir pradėjome pralaimėti rungtynes, daug jų pralaimėjome po atkaklios kovos, - komandos sezoną Eurolygoje vertino krepšininkas. - Taip pat turėjome ir tokių rungtynių, kur mūsų koncentracija nebuvo geriausia. Galiausiai, tai lėmė, jog nepavyko prasibrauti į atkrintamąsias varžybas.""","A.Smailagičius, „Partizan"" sirgalius, po „Žalgirio"" pergalės prieš „Partizan"" Eurolygos rungtynėse išreiškė dviprasmiškus jausmus, nors pats pelnė lemiamus taškus. Treneris Andrea Trinchieri po rungtynių pagyrė A.Smailagičių už jo progresą sezone, o žaidėjas pabrėžė savo žaidimo pagerėjimą nuo Naujųjų metų."
"Kaip praneša graikų portalas „Sport24"", susitikimas tapo tikru maratonu. Prasidėjęs apie 15 val. vietos laiku, jis baigėsi tik prieš pat vidurnaktį. Į Eurolygos klubus susitikimo metu kreipėsi ir FIBA generalinis sekretorius Andreas Zagklis bei „FIBA Europe"" prezidentas Jorge Garbajosa. Jie pristatė NBA projektą Europoje ir būsimą naują lygą, kurios abstrakčią idėją prieš kurį laiką FIBA paviešino su NBA. Pauliaus Peleckio / BNS nuotr./Jorge Garbajosa Nors tikėtasi, kad Eurolygos klubai turės klausimų dėl naujojo projekto, Ispanijos dienraščio „Mundo Deportivo"" teigimu, susitikime buvo tik klausomasi FIBA atstovų pranešimų. Galiausiai, FIBA ir NBA idėjos sutiktos skeptiškai, joms trūko detalumo, pranešė „Mundo Deportivo"". Teigiama, kad Eurolygos klubai išlaikė daugiau ar mažiau vieningą poziciją ir kol kas nesiryžo pereiti į kitą stovyklą. Susitikime buvo kalbamasi ir apie 13 licencijuotų klubų įsipareigojimą Eurolygai dar dešimčiai metų. Tarp tokių klubų yra ir Kauno „Žalgiris"". Graikijos portalas SDNA pranešė, kad daugelis klubų aiškiai įsipareigojo likti Eurolygoje ir toliau, o tarp tokių komandų buvo ir Atėnų „Panathinaikos"" bei Stambulo „Fenerbahče"". SDNA teigimu, vienintelės sprendimo dar nepriėmusios ekipos - Ispanijos galiūnės Madrido „Real"" ir „Barcelona"". Madrido klubas yra pagrindinis NBA taikinys, tuo tarpu Barselonos organizacija, panašu, yra linkusi palaukti „Real"" sprendimo. ZUMAPRESS / Scanpix nuotr./Madrido „Real"" - „Barcelona"" Iš viso sutartis su Eurolyga jau dabar yra pasiruošusios pasirašyti septynios komandos. Dar keturios linksta link to, bet nori daugiau aiškumo. Eurolygos susitikimo metu prisistatė ir investicijų kompanija „BC Partners"", kuri yra susidomėjusi Eurolygos akcijų pirkimu. „Sport 24"" teigimu, Eurolygos klubai buvo „sužavėti"" šio naujo investuotoju pateiktu planu. Susitikime aptartas ir artimiausių kelių sezonų klausimas. Eurolyga siekia kitame sezone išplėsti komandų skaičių iki 20-ties, o praėjusią savaitę pasirodė pranešimai apie tai, jog daliai komandų turnyro organizatoriai siūlo trejų metų kontraktus. Tarp tokių - Eurolygos senbuviai Belgrado „Partizan"", Belgrado „Crvena zvezda"", Bolonijos „Virtus"", o taip pat - ir „Dubai"" projektas.","Eurolygos susitikime aptartas NBA ir FIBA pristatytas naujos lygos projektas, tačiau klubai jį sutiko skeptiškai dėl detalių trūkumo, tuo tarpu dauguma klubų, įskaitant „Žalgirį"", įsipareigojo likti Eurolygoje dar dešimt metų. Madrido „Real"" ir „Barcelona"" dar sprendimo nepriėmė. Taip pat"
"Penktadienio rytą žinia apie gimusį kūdikį Marija Silickaja-Šmatavičienė pasidalijo feisbuke. Ji atskleidė vaikelio lytį bei ypatingą vardo reikšmę šeimai. Žinia Marija sutiko pasidalinti su portalu Žmonės.lt. „Ši naktis ypatinga. Gimė Markas Šmatavičius! Skubantis kaip ir mamytė. Vardas mūsų ne atsitiktinis, o mano senelio Marko garbei, kuriam šiemet būtų 100 metų"", - rašė Marija. Roberto Daškevičiaus ir Agnės Butvytytės nuotr./Marija Silickaja Šmatavičienė su vyru Liudu ir sūnumi Jokūbu Primename, kad džiugia žinia apie šeimą aplankysiančius gandrus Marija Silickaja-Šmatavičienė pasidalino gruodžio pradžioje. Ji paviešino ir fotosesijos su šeima nuotraukas, kuriose matyti nėštukės pilvas bei prabilo apie praėjusių metų gimtadienio norą. Žinia apie nėštumą Marija sutiko pasidalinti su portalu Žmonės.lt. „Tadaaam! Pernai per gimtadienį sugalvojau norą ir jis ėmė, ir išsipildė! o 2025 pavasarį Jokūbas staiga iš mažylio taps vyresniu broliuku. Oi, kiek linksmybių laukia"", - instagrame rašė Marija Silickaja-Šmatavičienė. Primename, kad 2021-ųjų spalio 18-ąją Marijai gimė jos pirmagimis Jokūbas. Tąkart Džiugia žinia televizijos laidų vedėja Marija Silickaja-Šmatavičienė pasidalijo socialiniuose tinkluose. „Nuo šiol viena svarbiausių datų mūsų gyvenime yra 2021 m. spalio 18 d. Laaabai greitai (kaip ir aš pati) gimė mūsų Jokūbas. Kelionė prasideda!"" - rašė Marija.","Marija Silickaja-Šmatavičienė pranešė apie naujagimio sūnaus Marko gimimą, vardą skirdama savo senelio garbei. Ji taip pat atskleidė, kad 2025 metais Markas taps vyresniojo brolio Jokūbo broliu."
"The Game pseudonimas skambėjo visų svarbiausių muzikos apdovanojimų scenose - Grammy, MTV, Billboard, BET apdovanojimuose ir kt. Jo hitai, tokie kaip „Hate It or Love It"", „How We Do"", jau daugiau nei milijardą kartų perklausyti „Spotify"", „YouTube"" bei kitose platformose. Reperis iš viso yra išleidęs dešimt studijinių albumų, šiuo metu muzikantas dirba prie vienuoliktojo, kuris dienos šviesą išvys 2025-aisiais, rašoma prieš koncertą platintame pranešime spaudai. Likus kelioms dienoms iki pasirodymo Vilniuje kituose Europos miestuose koncertavęs atlikėjas socialiniuose tinkluose dalijosi ne tik pasirodymų akimirkomis, bet ir tuo, ką veikia tarp jų. Organizatoriams buvo pateiktas netrumpas pageidavimų sąrašas, kuris, net ir likus vos kelioms dienoms iki koncerto, vis buvo pildomas naujais reperio bei jo komandos įgeidžiais. Gretos Skaraitienės / BNS nuotr./Vilniuje savo turo „The Docummentary 20th Anniversary Tour"" koncertą surengė legendinis JAV reperis THE GAME Nieko naujo, kad muzikos superžvaigždės iš organizatorių reikalauja ne tik kokybiško garso, aukščiausio lygio techninio aptarnavimo. Be viso to jų pageidavimų sąraše, taip vadinamame „raideryje"", smulkiai išdėstoma, ką atvykstanti komanda valgys, kur gyvens, kaip turi atrodyti persirengimo kambariai užkulisiuose, gali būti suderinamos net sienų spalvos bei veidrodžių išmatavimai. Tačiau koncertų rengėjai jau įpratę, kad atlikėjų norai keičiasi net ir paskutinę minutę. The Game iš pradžių sau ir drauge keliaujančiai nemažai savo komandai reikalavo prabangaus viešbučio ir geriausių, erdviausių jame esančių kambarių. Socialiniuose tinkluose turo akimirkomis besidalinantis reperis buvo paskelbęs nuotrauką, kur ant vieno viešbučio lovos baltų patalų laiko savo BMX dviratį, taip pat demonstravo, kaip laiką leidžia prabangioje vonioje, iš kurios pro langą atsiveria miesto panorama. Tačiau organizatoriams Lietuvoje The Game atstovai neseniai pranešė, jog atlikėjas viešbučio Vilniuje atsisako. „Gavę raiderį labai nenustebome - kažkokių prašymų, kurių nebūtų įmanoma įgyvendinti, nebuvo. Panašu, jog vakarėlis „Lofte"" bus išties audringas, nes daugiausia vietos sąraše skiriama prabangiems gėrimams. Tiesa, paskutinę minutę pakeistas pietų meniu. Vietoje prieš tai išvardintų patiekalų tiesiog paprašyta picų"", - likus kelioms dienoms iki koncerto pasakojo The Game viešnage Vilniuje besirūpinanti M.P.3 renginių organizatorė Urtė Abrasonytė. Gretos Skaraitienės / BNS nuotr./Vilniuje savo turo „The Docummentary 20th Anniversary Tour"" koncertą surengė legendinis JAV reperis THE GAME Ji neslepia - visi pageidavimai, koncerto techniniai reikalavimai bei kitos detalės pradėtos derinti dar likus pusmečiui iki žvaigždės pasirodymo Vilniuje. Sutartyje yra ir tokių punklų, kuriuos viešinti draudžiama, taip pat neskelbiama, ką The Game veiks prieš ir po koncerto „Lofte"". Tačiau iš to, ką galime stebėti socialiniuose tinkluose, visai gali būti, kad The Game naktį sutiksite važinėjantį dviračiu Vilniaus gatvėse, viename iš prabangių restoranų ragaujantį kulinarinius šedevrus arba iki paryčių šėlstantį naktiniame bare. The Game po Europą keliauja koncertais minėdamas savo sėkmingiausio albumo „The Documentary"" dvidešimtmetį. Prie „The Documentary"" gimimo prisidėjo tokios superžvaigždės kaip Dr. Dre, 50 Cent, Eminem, Busta Rhymes, Faith Evans, Nate Dogg, Kanye West ir Just Blaze.","Legendinis JAV reperis The Game Vilniuje surengė savo turo „The Documentary 20th Anniversary Tour"" koncertą, per kurį atlikėjas reikalavo prabangos, tačiau viešbučio atsisakė, o jo pageidavimų sąrašas buvo nuolat pildomas. Šis turas žymi sėkmingiausio The Game albumo „The Documentary"" dvidešimtmetį, prie kurio kūr"
"Šiuo metu rangovai įrenginėja vidaus ir išorės apdailą, formuoja automobilių stovėjimo aikštelę. Baltų prospekte 8 esantis Kauno plaukimo mokyklos baseinas „Šilainiai"" daugelį metų buvo svarbi sporto ir laisvalaikio erdvė, kurioje treniravosi pradedantieji ir aukšto meistriškumo plaukikai. Laikui bėgant pastato techninė būklė prastėjo, inventorius nusidėvėjo, o infrastruktūra nebeatitiko šiuolaikinių higienos reikalavimų. 2023 metų pabaigoje prasidėjusi baseino rekonstrukcija artėja pabaigos link. Kauno miesto savivaldybės nuotr./Šilainių baseinas „Tęsiame investicijas į sporto infrastruktūrą. Šiuo metu baseinus statome Šilainiuose ir Panemunėje, ateityje įgyvendinsime naujo vandens sporto komplekso projektą Aleksote. Visi šie žingsniai daromi dėl kokybiškesnio kauniečių poilsio, geresnio laisvalaikio praleidimo bei galimybės sportuoti arčiau namų. Taip pat labai svarbu, kad kuo daugiau mažųjų kauniečių išmoktų plaukti kuo anksčiau"", - sakė Kauno miesto meras Visvaldas Matijošaitis. Rudenį kauniečiai galės džiaugtis šiuolaikiška ir visiems prieinama sporto bei sveikatingumo erdve. Naujojo statinio Šilainiuose bendrasis plotas išaugo nuo 1,9 tūkst. iki 2,6 tūkst. kv. m. Atnaujintas baseinas talpins apie 140 lankytojų vienu metu, o čia vykstančias sporto varžybas bus galima stebėti iš 100 žmonių talpinančių tribūnų. Šiuo metu baseine vyksta vidaus apdailos darbai - jau išklotos plytelės, montuojamos vėdinimo sistemos ir kiti inžineriniai sprendiniai. Čia įrengti aštuoni 25 metrų ilgio, 2 metrų gylio plaukimo takeliai bei speciali zona mažesniesiems plaukikams. Lygiagrečiai veiksmas vyksta ir lauke: vykdomi fasado apdailos bei aplinkos tvarkymo darbai, baigiama formuoti automobilių stovėjimo aikštelę ir ruošiamasi sodinti naujus medelius.","Kauno plaukimo mokyklos baseinas „Šilainiai“ šiuo metu baigiamas rekonstruoti, atnaujinant tiek jo vidų, tiek išorę, siekiant sukurti šiuolaikišką sporto ir sveikatingumo erdvę, kuri bus prieinama visiems kauniečiams. Planuojama, kad rudenį atnaujintas baseinas talpins apie 140 lankytojų"
"Mėnesio pradžioje pasklido žinia, kad kompozitorius ir atlikėjas Deivydas Zvonkus Vilniuje padarė avariją. Ne gana to, paaiškėjo, kad jis vairavo ne savo, o bičiulio atlikėjo Stanislavo Stavickio-Stano automobilį. Vos įvykus avarijai Stano kelias dienas traukė draugą per dantį, bet vėliau viskas kiek aprimo. Tačiau praėjus savaitei po nelaimingo atsitikimo Stano paviešino šokiruojantį vaizdo klipą, kurio pabaigoje parodo nuotrauką, kurioje matyti, kaip jis laiko nukirstą D.Zvonkaus galvą. Socialiniame tinkle „Instagram"" S.Stavickis-Stano paviešino vaizdo klipą, kuriame užfiksuota jo automobilio istorija. Pradžioje matome tiek iš išorės, tiek iš vidaus tvarkingo automobilio nuotraukas. Vėliau sumontuotame vaizdo įraše įdėti trumpi vaizdeliai iš nelaimės įvykio vietos, kuriuose matyti sudaužytas automobilis ir D.Zvonkus. Galiausiai pasirodo ir bendra sumontuota D.Zvonkaus ir Stano nuotrauka. Jų veidai raudonoje širdelėje su gėlėmis. Tačiau pabaiga šokiruoja labiausiai - dirbtinio intelekto pagalba sumontuota nuotrauka, kurioje Stano laiko nukirstą D.Zvonkaus galvą. „Ne viską gyvenime galima atleisti... Šiandien mašina iškeliavo pas naują šeimininką"", - prie vaizdo įrašo rašė S.Stavickis-Stano. O vaizdo įraše skamba graikų atlikėjo Demis Roussos daina „Goodbye My Love Goodbye"" ( liet. Sudie, mano meile, sudie)","Kompozitorius Deivydas Zvonkus Vilniuje sukėlė avariją vairuodamas bičiulio Stanislavo Stavickio-Stano automobilį, po kurios Stano paviešino šokiruojantį vaizdo įrašą su dirbtinio intelekto sukurta nuotrauka, kurioje jis laiko nukirstą Zvonkaus galvą."
"PALAIKYKITE.Paremti 15min kultūrą galite skirdami paramą všį „Penkiolika minučių"". Visame pasaulyje B. Labatutas (g.1980), čilietis rašytojas, gimęs ir augęs Nyderlanduose, išgarsėjo savo trečiąja knyga „Kai liaujamės suprasti pasaulį"" (lietuvių kalba išleido leidykla „Rara"", vertė Alma Naujokaitienė), kuri pateko į įvairių prestižinių apdovanojimų sąrašus. Skaitytojus įtraukė B. Labatuto pasakojimai apie pasaulį keičiančius išradimus, tiek vedant jį į priekį, tiek savinaikos link. Istorijos apie išradimų idėjų apsėstus mokslininkus, tarsi vedžiojamus nematomos rankos. Knygoje „MANIAC‘as"" (lietuvių kalba išleido leidykla „Rara"", vertė Rasa Drazdauskienė) B. Labatutas tęsia ankstesnės savo knygos temas - supindamas tikrus faktus su fikcija, jis kalba apie vizionieriškas idėjas, dirbtinį intelektą, aistringą susižavėjimą mokslo galimybėmis ir savojo mirtingumo pripažinimą. „MANIAC‘ą"" rašytojas nusprendė parašyti anglų kalba - tiesa, tai jam nėra naujiena, nes ir paskutinį „Kai liaujamės suprasti pasaulį"" skyrių jis parašė angliškai, šia kalba sukūrė ir dvi esė. „Man patinka anglų kalba, nes mokiausi britų mokykloje Nyderlanduose. Būdamas maždaug aštuonerių beveik šešeriems metams išvis nustojau kalbėti ispaniškai. Nors anglų nėra mano gimtoji kalba, man tai kalba, kuria mąstau, kurią dažniausiai naudoju, - iš Santjago „Penkiolikai"" pasakoja rašytojas, su kuriuo susitikome pakalbėti internetu. Kitoje ekrano pusėje B. Labatutas ryte ruošiasi darbo dienai, aš - jau vakarėjančiame Vilniuje. - Ispanų kalba puikiai tinka sąmonės srauto stiliui, bet mane labai erzina, kaip garsai šioje kalboje atsitrenkia vienas į kitą. Visi veiksmažodžiai baigiasi todavia, queria, podilla. Veiksmažodžių ar daugelio žodžių galūnės susiduria viena su kita. Taigi parašyti švarią prozą ispanų kalba beveik neįmanoma.""","Čilietis rašytojas B. Labatutas išgarsėjo savo knyga „Kai liaujamės suprasti pasaulį"", kurioje pasakoja apie mokslinius išradimus ir jų poveikį pasauliui, o naujausiame kūrinyje „MANIAC‘as"" jis nagrinėja dirbtinio intelekto ir mokslo galimybių temas, rašydamas anglų kalba,"
"Kaip skelbiama pranešime žiniasklaidai, penktadaliu išaugo ir svečių nakvynių skaičius, pasiekęs beveik 1,5 mln. - tai reiškia, kad vidutiniškai atvykusieji sanatorijose ar reabilitacijos įstaigose apsistoja 5 paras. Pažymima, jog pokyčiai apima visus tris pagrindinius sektoriaus segmentus: Privalomojo sveikatos draudimo fondo (PSDF) finansuojamą medicininę reabilitaciją, Lietuvos gyventojų komercinius apsilankymus bei užsienio svečius. „Praėjusius metus galime drąsiai vadinti sveikatinimo turizmo renesansu Lietuvoje"", - teigia Nacionalinės sanatorijų ir reabilitacijos įstaigų asociacijos vykdančioji direktorė Lina Nosevič. Asociacijos vadovę ypač džiugina augantis lietuvių susidomėjimas vietiniais kurortais ir sveikatinimo įstaigomis - į jas savo lėšomis atvykusių tautiečių nakvynių skaičius išaugo net 18 proc. Vidutiniškai lietuviai dabar sanatorijose praleidžia beveik tris naktis, praneša asociacija. Apsilankė 27 tūkst. užsieniečių Lietuvos sveikatinimo įstaigos praėjusiais metais sulaukė ir nemenko atvykstančiųjų iš svetur dėmesio - skaičiuojama, kad iš viso šio sektoriaus įstaigose apsilankė 27 tūkst. užsieniečių, kurie vidutiniškai ten praleido daugiau nei 7 nakvynės. Ilgiausiai viešėjo Izraelio (11,9 naktų) ir Vokietijos (11,5 naktų) piliečiai, skelbia asociacija. Nors didžiausią nakvynių skaičių pernai fiksavo Izraelio piliečiai, antroje vietoje - vokiečiai, trečioje - latviai. Tačiau ryškiausias proveržis užfiksuotas tarp lenkų - jų į Lietuvos sveikatinimo įstaigas per praeitus metus atvyko net 50 proc. daugiau, nei 2023 m. L. Nosevič teigimu, siekiant dar geresnių rezultatų, pagrindiniai iššūkiai Lietuvos sveikatinimo sektoriui yra auganti tarptautinė konkurencija, nacionalinių standartų trūkumas, nepakankamas mokslinių tyrimų finansavimas ir silpna valstybės parama. Nacionalinė sanatorijų ir reabilitacijos įstaigų asociacija vienija 16 viešojo ir privataus sektoriaus įstaigų visoje Lietuvoje. Bendrai jose vienu metu gali gydytis ir sveikatintis daugiau nei 5 500 žmonių, aptarnaujamų maždaug 4 000 darbuotojų.","Lietuvoje sveikatinimo turizmas išaugo, padidėjus tiek vietinių, tiek užsienio svečių nakvynių skaičiui; pagrindiniai sektoriaus iššūkiai yra tarptautinė konkurencija, standartų trūkumas ir silpna valstybės parama."
"Mirė savo pavyzdžiu ne vieną įkvėpusi senjorė, pusę amžiaus mokytoja dirbusi, albume ir filme „100 metų kartu"" įamžinta Elena Ūsienė. Moteris anapilin iškeliavo sulaukusi įspūdingo amžiaus - 107 metų! Elena Ūsienė mirė Šilutėje, kur pastaruoju metu gyveno, skelbia portalas Žmonės.lt. O palaidota ji šeštadienį, kovo 29-ąją, Klaipėdos rajono Plikių miestelio kapinėse. Šiame miestelyje ji su savo vyru Antanu Ūsu praleido didžiąją gyvenimo dalį, net 50 metų mokytojavo - buvo lietuvių ir vokiečių kalbų mokytoja. Žmonės.lt žiniomis, 107 metų sulaukusi moteris iki pat mirties išliko šviesaus proto. E.Ūsienė drąsiai gali būti vadinama senjorų ikona, kuri savo optimizmu įkvėpė tiek jaunus, tiek senus. Moteris išgyveno karus, tardymus, skaudžias asmenines netektis, tačiau nepalūžo ir visą gyvenimą mėgo šypsotis. E.Ūsienė buvo ryški, žibėjo spaudoje, taip pat Editos Kabaraitės dokumentiniame filme „100 metų kartu"". Juokas, meilė ir sportas Elena Ūsienė 2018 metais duodama interviu pasakojo esanti dėkinga už kiekvieną rytą ir tai, kad tiek laiko galėjo džiaugtis gyvenimu, vaikščioti, susitikti su žmonėmis. Pasak jos, ilgaamžiškumo paslaptis - meilė žmonėms, optimizmas ir, tikėtina, sportas. „Kas man metų tokį kraitį davė, tai aš nežinau, ar Dievas, ar lemtis, ar genetika"", - šyptelėjo Elena. Pasak jos, gyvenime visko būta - ir skaudžių netekčių, ir išgyvenimų, tačiau ji visada mėgusi juoktis, džiaugtis, bendrauti su žmonėmis. Elena svečius visada pasitikdavo su šypsena ir meile, ir ragindavo visus nestokoti optimizmo ir mėgautis gyvenimu. 2018-aisiais „Eurovaistinės"" vaistininkų aplankyta ir paklausta, kaip tokiai žvaliai ir energingai pavyko išlikti ir sulaukus 100 metų, E.Ūsienė svarstė, kad jos ilgaamžiškumui ir energijai net garbiame amžiuje greičiausiai labai padėjo sportas, kurį ji mėgo nuo pat jaunystės. Lauko tenisas, stalo tenisas, kurį žaidė net būdama pensinio amžiaus, taip pat važinėjimas dviračiu, bėgiojimas - visa tai ilgus metus buvo didžiausia aistra. „Bėgiodavau iš ryto atsikėlusi aplink mokyklos stadioną 5 kartus. Iki pat 90 metų judėjau aktyviai. Labai gailiuosi, kad dabar daug judėti negaliu, bijau griūti. Būčiau sveika, tai aš aplakstyčiau visą Šilutę dabar,"" - 2018-aisiais sakė lietuvių ir vokiečių kalbų mokytoja, mokykloje dirbusi 50 metų. Elena Ūsienė Ji pasakojo visą gyvenimą mėgusi gryną orą, saulę, vandenį, keliones su šeima prie Baltijos Jūros. „Kai tik galiu, išeinu pasivaikščioti. Ir dabar išeinu. Toks tas mano vaikščiojimas dabar, žinot, išeinu į gatvę iki parduotuvės, nuo parduotuvės į namus pareinu"", - 2018 metais duodama interviu šypsojosi Elena. Su kava, bet be alkoholio Net perkopusi 100 metų E.Ūsienė rytais darė mankštą, rūpinosi savijauta, imunitetu. „Žuvies taukus geriu su vitaminu D, taip pat vitaminą C. O svarbiausias mano dienos įprotis toks: aš atsikeliu ryte ir išgeriu stiklinę vandens su medumi, medus sumaišytas su cinamonu. Medų reikia išlaižyti užsigeriant vandeniu"", - receptą pasakė Elena. Ji teigė valganti viską, nėra išimčių, tiesa, nedideliais kiekiais, po truputį. Kone iki 90 metų pati kruopščiai prižiūrėjo daržą Plikiuose, tad ir daržovių niekada netrūkdavo ant stalo. Rytinės kavos puodelį ji kasdien išgerdavo net ir sulaukusi 100-mečio. Tik štai alkoholio, Elena sakė, pirmą sykį paragavusi būdama jau maždaug 50-ies metų ir per visą savo gyvenimą išgėrusi gal tik kokį vieną butelį likerio, ne daugiau. Elena Ūsienė / Asmeninio archyvo nuotr. Ragino šypsotis ir būti aktyviems „Mūsų šimtmetis buvo labai sudėtingas. Juk kiek mes turime atradimų ir kiek praradimų turime"", - su meile apie Lietuvos istoriją, kurios tokia didele dalimi yra ir pačios Elenos gyvenimas, atsiliepė šimtametė.","Elena Ūsienė, gyvenusi iki 107 metų ir dirbusi mokytoja pusę amžiaus, buvo įkvepianti asmenybė, kuri savo optimizmu ir aktyviu gyvenimo būdu įkvėpė daugelį, primindama, kad ilgaamžiškumo paslaptis slypi meilėje, sporte ir pozityviame požiūryje."
"Konstantino Kiverio-Lilo ir Rolando Venckio-Innomine duetas praėjusį penktadienį pasirodė ten, kur prieš penkerius metus gerbėjams ištarė „viskas"" - sausakimšoje Kauno „Žalgirio"" arenoje, kurią dar rudenį pilnai išpardavė vos per 48 valandas. Gabrieliaus Jauniškio nuotr./„Lilas ir Innomine"" Daugybė hiphopo muzikos fanų bilietų į koncertą įsigyti paprasčiausiai nespėjo, todėl tiek grupės narių, tiek renginio organizatorių „Seven Live"" el. pašto dėžutes ir socialinių tinklų paskyras užplūdo šimtai laiškų ir žinučių su prašymais surengti dar bent vieną šou. Vienam vakarui sugrįžti planavusi grupė atskleidžia, kad, skelbiant apie pasirodymą Kaune, minčių atnaujinti veiklos neturėjo, tačiau didžiulė palaikymo banga ir milžiniškas susidomėjimas parodė, kad dueto niekas nepamiršo, o jų kūryba išlieka aktuali. Gabrieliaus Jauniškio nuotr./„Lilas ir Innomine"" „Tai turėjo būti vienkartinis, proginis koncertas, bet palaikymas, kurio sulaukėm, greitai pakeitė planus. Pirmą savaitę po renginio paleidimo nelabai supratom, kas įvyko, o antrąją jau sėdėjom studijoj ir ruošėm naują albumą. Tiesa, neplanuojame tęsti veiklos, kokią ją palikom - norim išleisti albumą, sugroti Vingyje ir vėl dingti porai metų iš eterio. Grįžtam su ambicija per 5 metus surengti 3 koncertus, bet tokius, dėl kurių buvo verta sugrįžti"", - pasakoja Konstantinas Kiveris-Lilas. Pirmieji apie ateities planus sužinojo „Žalgirio"" arenoje koncertą stebėję žiūrovai - apie tai šou metu atskleidė patys grupės nariai. Prieš renginį gerbėjams taip pat buvo išdalintos skrajutės su slaptu QR kodu, kuris tapo aktyvus ir atskleidė sekančio šou detales tik pasibaigus koncertui. Lilas ir Innomine - Tu privalai skambėt 2009 m. susibūręs duetas tapo tikru Lietuvos hiphopo fenomenu: pradėję nuo koncertų rūsiuose išaugo į vieną geidžiamiausių muzikos vardų šalyje ir tapo pirmąja Lietuvos hiphopo grupe, pradėjusia koncertuoti didžiausiose šalies arenose. Duetas išleido 5 albumus, kurie pelnė 4 platininius apdovanojimus, o muzikos platformose turi virš 200 mln. perklausų. Rugsėjo 13 d. Vingio parke vyksiantis šou pretenduoja tapti didžiausiu „Lilas ir Innomine"" pasirodymu istorijoje. Koncerte duetui talkins kviestiniai svečiai, bus pristatyta nauja kūryba ir skambės tokie visų pamilti hitai, kaip „Karina"", „Žmogus velniškai bijantis stebuklo"", „Išgama"", „Kai tu žengi gūžiasi Vilnius"", „Tu privalai skambėt"" ir kiti. Gabrieliaus Jauniškio nuotr./„Lilas ir Innomine"" „Penkių metų pertrauka „ant popieriaus"" atrodo tikrai ilgas laiko tarpas, bet „Lilo ir Innomine"" muzika niekada nenustojo skambėti, o fanų meilė jiems išliko tokia pat stipri. Tą rodo ir fanų laiškai, ir super greitai išparduota arena, ir tai, ką mačiau per koncertą Kaune"", - teigia renginį organizuosiančios įmonės „Seven Live"" vadovas Tomas Inčikas. Didžiausias „Lilas ir Innomine"" grupės pasirodymas vyks šeštadienį, rugsėjo 13 dieną Vilniaus Vingio parko estradoje. Renginio bilietus platina „Bilietai.lt"". Fotogalerija:","Duetas „Lilas ir Innomine“ po penkerių metų pertraukos surengė išparduodą koncertą Kauno „Žalgirio“ arenoje, o didžiulis gerbėjų palaikymas paskatino juos sukurti naują albumą ir surengti dar keletą koncertų, įskaitant didžiausią pasirodymą jų istorijoje Vilniaus Vingio parke."
"Nuo vabzdžių apsisaugoti galima vos per kelias dienas Atšilus orams vis dažniau atsidarome langus, kad namai prisipildytų gaivaus gryno oro, tačiau - norime to ar ne - kartu su juo į namus patenka ir įvairūs vabzdžiai. Juos traukia ir šviesa, ir namuose gaminamas maistas, ir įvairiausi kvapai. Pro langą įskridusios širšės ar uodai gali tapti ir įvairių susirgimų priežastimi - tiek suaugusiems, tiek vaikams. Įvairių šalių specialistai pastebi, kad uodų įkandimai gali sukelti ir tam tikras alergines reakcijas ar net ligas - ypač intensyviai kasant įkandimo vietą. Taip pat uodai dažnai yra įvairių virusų, galinčių sukelti rimtus susirgimus, nešiotojai. O štai širšių įgėlimai neretam žmogui sukelia nepageidaujamas alergines reakcijas. Net iš pažiūros nekaltos musės, namuose tupinėjančios ant paviršių, maisto, gali pernešti įvairius nešvarumus. Specialistų teigimu, nuo visų šių ir kitų vabzdžių patekimo į namus gali apsaugoti paprastas sprendimas - ant lango montuojamas tinklelis. Kaip pastebi „123zaliuzes.lt"" marketingo vadovė Agnė Kluonė, pastaruoju metu lietuviai tinklelius nuo uodų vis dažniau užsisako dar iki prasidedant vasarai. „123zaliuzes.lt"" nuotr./„123zaliuzes.lt"" marketingo vadovė Agnė Kluonė „Tinklelių nuo uodų pardavimai labiausiai išauga gegužės mėnesį. Tinkleliai visada buvo labai populiarus būdas apsisaugoti nuo uodų, tačiau dabar, kai keičiasi klimatas ir vis anksčiau prabunda uodai ir vabzdžiai, tinklelius lietuviai pradeda pirkti vis anksčiau"", - tikina ji. Anot „123zaliuzes.lt"" ekspertų, šiandien jų siūloma technologija nereikalauja didelių laiko investicijų. Esą norint ant savo langų sumontuoti tinklelius nuo vabzdžių, viską galima padaryti patiems. Žmogus užsukęs į jų interneto svetainę gali išsirinkti tinkamiausią tinklelį, vadovaudamasis instrukcijomis išsimatuoti langą, o tada pagal išmatavimus užsisakyti tokią apsaugą, kokios jam reikia. Dažniausiai tinklelius įmonė pagamina vos per 1-2 darbo dienas, tad netrukus po užsakymo apsaugą jau galima sumontuoti ant lango. Tai padaryti padeda įmonės parengtos instrukcijos, kuriomis vadovaudamasis žmogus pats paprastai susimontuoja tinklelį. Esą tam net nereikia specialių įrankių, mat klasikinis tinklelis-rėmelis tvirtinasi tiesiog užlenkiant specialius kabliukus. Tokią paslaugą, anot įmonės atstovų, padiktavo klimato kaitos tendencijos ir noras patenkinti didelę tinklelių nuo vabzdžių paklausą šiltuoju metų sezonu. Mat būtent galimybė viską atlikti patiems klientams leidžia išvengti ilgų gamybos, montavimo terminų. A.Kluonė teigia, kad lietuviai itin vertina galimybę tinklelius gauti gerokai greičiau. „Paslauga labai populiarėja, nes tinklelių išsimatavimas, montavimas yra ganėtinai paprastas ir įmanomas kiekvienam. Tai ypač aktualu sezono metu, kai tinklelių pardavimai išauga. Ši paslauga yra puiki galimybė tinklelį turėti anksčiau, nes nereikia laukti eilėje, kol meistras jį sumontuos"", - tikina įmonės marketingo vadovė. Tiesa, įmonės specialistai pastebi, kad kartais klientai baiminasi blogai išmatuoti langą ir gauti netinkamo dydžio tinklelius. Nuo to apsaugo „123zaliuzes.lt"" užsakymo draudimas, kuris užtikrina, kad blogai išsimatavus langą, įmonė pagal naujus matmenis iš naujo pagamins tinklelį visiškai nemokamai. Apsauga nuo vabzdžių užtikrina ir mažesnes elektros sąskaitas Ekspertai kalbėdami apie tinklelius nuo vabzdžių atkreipia dėmesį ir į dar vieną svarbų dalyką - esą jie padeda ne tik apsaugoti namus nuo nepageidaujamų sparnuočių, bet ir sutaupyti elektros energijos. Sumontavus tinklelius nuo vabzdžių, žmonės gali drąsiau atsidaryti langus ir taip prasivėdinti namus - tai reiškia, kad jiems nebereikia taip dažnai jungti oro kondicionieriaus, o tai gerokai sumažina elektros sąskaitas. Tuo pačiu namuose žmonės gali dažniau džiaugtis grynu oru, natūralia ventiliacija nesijaudindami dėl vabzdžių patekimo į namus. Grynas oras ir nuolatinis namų vėdinimas labai svarbus norint palaikyti švarą, apsaugoti namus nuo bakterijų kaupimosi ar net pelėsio atsiradimo, mat taip natūraliai sumažinamas drėgmės kiekis namuose. Tinkleliai nuo vabzdžių leidžia mėgautis ir natūralia dienos šviesa, nes yra permatomi. Įmonės specialistai pastebi, kad tai - itin svarbi tinklelių savybė, mat į kambarį patenkanti šviesa neabejotinai suteikia jaukumo, o kartu ir gerina namų gyventojų nuotaiką. Renkantis tinklelį svarbu atkreipti dėmesį į kelis dalykus „123zaliuzes.lt"" nuotr./Lietuviai siūlo paslaugą, padėsiančią ne tik apsisaugoti nuo vabzdžių, bet ir sumažinti elektros sąskaitas: viską padaryti gali patys klientai Norintiems greitai ir efektyviai patiems susimontuoti apsaugą nuo vabzdžių, „123zaliuzes.lt"" ekspertai ragina pirmiausia peržvelgti savo poreikius ir norus - taip esą žmogui lengviausia išsirinkti patį tinkamiausią sprendimą. Visų pirma, reikėtų pasirinkti poreikius labiausiai atitinkantį rėmelio tipą. Tarp pasirinkimų - klasikiniai tinkleliai-rėmeliai, puikiai tinkantys standartiniams langams. Šis tinklelių tipas suteikia tvirtą ir fiksuotą apsaugą nuo vabzdžių. O štai ieškantys lankstesnio sprendimo gali rinktis tinklelius-roletus, kuriuos pagal poreikį galima pakelti ar nuleisti. Taip pat galima rinktis ir tinklelius durims. Šis sprendimas itin aktualus žmonėms, turintiems terasą - durys į ją yra gana dažnai varstomos, tad apsauginis tinklelis padeda išvengti vabzdžių pateikimo į namus. Taip pat reikėtų atkreipti dėmesį į tvirtinimo būdą - tinkleliai-rėmeliai tvirtinasi itin paprastai - tiesiog specialiais kabliukais. Tuo tarpu tinklelius-roletus sumontuoti šiek tiek sudėtingiau - jie tvirtinami specialiais varžtais ar juosta langų arba durų išorėje. Tad montuojant juos, skirtingai nei tinklelius-rėmelius, prireiks ir papildomų įrankių: grąžto, ruletės, pieštuko ir panašiai. Durų tinklelių montavimui taip pat prireiks grąžto. Vėliau reikėtų apgalvoti ir estetinį sprendimą - pasvarstyti, kokios spalvos rėmelis geriausiai derės prie lango rėmo bei mažiausiai kris į akis. Įmonė siūlo baltos, rudos, juodos spalvų tinklelius. Visas matavimo ir montavimo instrukcijas, kaip ir siūlomą asortimentą bei kainas, galima rasti įmonės internetinėje svetainėje www.123zaliuzes.lt. Čia taip pat galima rasti kitų sprendimų namams - išsirinkti tinkamiausią gali padėti ir nemokami užsakymo pavyzdžiai, kuriuos įmonė siūlo savo pirkėjams.","Straipsnyje aptariama, kaip veiksmingai apsisaugoti nuo vabzdžių montuojant tinklelius ant langų, kurie ne tik užtikrina apsaugą, bet ir padeda sutaupyti elektros energijos išlaidas. Įmonė „123zaliuzes.lt“ siūlo greitą ir paprastą tinklelių montavimo paslaugą, leidžiančią kiekvienam klientui patiems pasirūpinti apsauga nuo vabzdžių."
"Post Brothers ir Edgaro Gerasimovičiaus kuruojamoje tarptautinėje parodoje didžiausias dėmesys skiriamas kūno vaizdavimo būdams animacijos raidoje ir jo permąstymams šiuolaikinio meno kūrėjų praktikose, o ilgąjį atidarymo savaitgalį rūmų lankytojos ir lankytojai buvo kviečiami ne tik dalyvauti ekskursijose su kuratoriais ir menininkais, videokūrinių peržiūrose, įsitraukti į šiuolaikinės muzikos koncertą, bet ir išbandyti jėgas kūrybinėse animacijos dirbtuvėse. Sekmadienį vyko ir tiesioginė „Radio Vilnius"" transliacija iš Sapiegų rūmų, kurios metu buvo galima artimiau suspažinti su parodos kuratoriais, menininkais, animacijos dirbtuvėmis bei muzikine Sapiegų rūmų programa. A. Solomino nuotr./„Atbuli griaučiai"" atidarymas Parodą visu jos veikimo metu lydės išsami renginių, performansų, dirbtuvių ir peržiūrų programa, skirta dar labiau išplėsti ir detalizuoti parodoje nagrinėjamas temas bei suteikti platformą Lietuvos ir užsienio animatorių, kitų sričių meninink(i)ų ir mąstytojų bendruomenei bendradarbiauti ir pristatyti savo kūrybą. Kodėl „Atbuli griaučiai""? Gali kilti klausimas, kodėl angliškas parodos pavadinimas „Breaking the Joints"" į lietuvių kalbą verčiamas kaip „Atbuli griaučiai"". „Breaking the joints"" juk reiškia veiksmą, konkrečiau - techniką, apibūdinančią judesio vaizdavimo procesą, o „atbuli griaučiai"" nusako būklę, galbūt net makabrišką diagnozę, tačiau neturi angliškame pavadinime užkoduoto brutalumo. Šis lietuviško pavadinimo skirtumas ir semantinė slinktis atsirado pirmiausia dėl angliško termino tiesioginio verstinio atitikmens ir nusistovėjusios vartosenos stygiaus lietuviškame animacijos žodyne. Be to, „Atbuli griaučiai"" taip pat išryškina papildomą Arto Babbitto, garsaus Disnėjaus animatoriaus ir darbo teisių aktyvisto, išrastos animacinio kūno vaizdavimo technikos aspektą. A. Solomino nuotr./„Atbuli griaučiai"" atidarymas Atbulumas parodos koncepcijoje reiškia tam tikrą normatyvumo kritiką, tačiau būtent toks įvardijimas atsirado ieškant animacijos technikos termino lietuviško atitikmens. „Kaip lietuvių kalbos posakiai kramtyti atbulais dantimis arba dirbti atbulais nagais reiškia nenorą, nemokšiškumą ar netaisyklingumą, taip ir Babbittas, kalbėdamas apie savo pirmąjį personažą atbulais griaučiais - Gufį, teigė, kad kurdamas jį sulaužė visas iki tol galiojusias kūno anatomijos ir animacijos vaizdavimo taisykles. Babbittas ne tik vaizdavo Gufį judantį lenkiant sąnarius atbulai, bet ir, galima sakyti, suteikė jam „atbulą"" psichologinį portretą. Babbittas apibūdino Gufį kaip amžiną optimistą, naivų gerąjį samarietį, kvanką, lėtapėdį, geraširdį kaimo bernioką, kurio protas - lyg rūkas"", - sako vienas parodos kuratorių E.Gerasimovičius. Pasak kuratorių, siekiant susieti parodą ir pagrindines jos idėjas su klasikine vakarietiška animacija, buvo ieškota atpažįstamo personažo, ir būtent čia atsirado Nadios Naveau kūrinys su Gufiu, dėl kurio vienas parodos kuratorių Post Brothers net planavo pats vykti pas savininkus ir ką nors pasodinti jų sode, kad tik įtikintų juos, koks šis kūrinys svarbus būtent Sapiegų rūmų parodai. Skirtingos medijos ir masteliai parodoje Parodoje „Atbuli griaučiai"", jungiant ir derinant įvairias medijas, atbulumas rodomas kaip kritinis animacijos potencialas. Čia pristatoma 18-os meninink(i)ų iš įvairių šalių kūryba: Gabrielė Adomaitytė, Ed Atkins, Martin Arnold, Catherine Biocca, Aline Bouvy, Barry Doupé, Peter Frederiksen, Özgür Kar, Tomasz Kowalski, Oliver Laric, Ebecho Muslimova, Nadia Naveau, Agnieszka Polska, Jani Ruscica, Mateusz Sadowski, Gary Simmons, Viktor Timofeev, Theo Triantafyllidis. Meninink(i)ų darbuose animacinis kūnas, kuriam nepavaldūs fiziniai ir biologiniai dėsniai, tuo pat metu visada vienodai varžomas, o jo laisvė paradoksaliai susiduria su netikėtomis ribomis, iš kurių akivaizdžiausia - jo sizifiškas nemirtingumas. „Mums buvo labai svarbu įtraukti įvairias medijas, skirtingus požiūrius, o ypač - skirtingus mastelius. Mastelis - ne tik didingos pačių rūmų architektūros, bet ir darbų santykio su žiūrovo kūnu atžvilgiu - tapo savotiška parodos pasakojimo gija. Kai kurie itin dideli kūriniai kone pribloškia, kūnas prieš juos atsiduria pažeidžiamoje, žemesnėje padėtyje. Tuo tarpu kiti, pavyzdžiui, nedidelio formato Peterio Frederikseno tekstilės darbai, suteikia žiūrovui intymumo ir kontrolės jausmą, juos tiek vizualiai, tiek fiziškai nesunku aprėpti,"" - sako Post Brothers. Paroda „Atbuli griaučiai"" veiks iki š. m. gruodžio 31 d. Kai kurie parodoje eksponuojami kūriniai gali trikdyti. Jaunesniems nei 14 metų lankytojams rekomenduojama suaugusiųjų priežiūra.","Paroda „Atbuli griaučiai“, kuruojama Post Brothers ir Edgaro Gerasimovičiaus, nagrinėja kūno vaizdavimo būdus animacijoje ir šiuolaikinio meno kontekste, pristatydama 18 menininkų darbus, kurie kritiškai vertina animacinio kūno santykį su fiziniais ir biologiniais dėsniais. Paroda, lydima renginių ir dirb"
"„Tai mano kelionių dienoraštis, kuris ne tik fiksuoja mano patirtis, bet ir, tikiuosi, įkvepia kitus keliauti, parodydamas, kad pasaulis yra pasiekiamas kiekvienam - net ir be didelio biudžeto"", - sako M.Spiridovičiūtė. Maroke gimusi idėja Idėja organizuoti stovyklas lietuviams kilo beveik prieš trejus metus, kai Meda pirmą kartą apsilankė Afrikoje. Atvykusi į banglentininkų kaimelį Maroke, ji pajuto, kad tai vieta, kur norisi pasilikti ilgiau nei planuota. „Iš pradžių ši vieta buvo mano maža paslaptis, kol neaplankiau jos trečią kartą ir supratau, kad tuo, ką atradau, privalau pasidalinti su kitais"", - pasakoja Meda. Miestelio atmosfera, svetingi vietiniai, banglentininkų bendruomenė ir amžinai geras oras tapo neatsiejama jos gyvenimo dalimi. Taip gimė ir stovyklų idėja - vieta, kur lietuviai galėtų pabėgti nuo rutinos, išbandyti banglenčių sportą ir tiesiog būti savimi. „Norėjau meilę šiai vietai ir sportui perduoti kitiems"", - pripažino M.Spiridovičiūtė. Be to, ji norėjo paneigti stereotipus apie nepažintas kultūras ir parodyti, kad kiti žemynai, kultūros bei religijos yra nuostabios, saugios ir be galo įdomios: „Kartais jaučiu pyktį žmonėms, kurie nėra atviri naujoms kultūroms ar patirtims ir gyvena savo mažame burbule, smerkdami kitus."" Pirmieji stovyklautojai Medą susirado patys, vos tik jai pasidalijus savo planais televizijos laidoje. „Tuo metu dar neplanavau visko pradėti taip greitai, bet pagalvojau - kodėl gi ne?"" - prisimena ji. Vos per kelias valandas visos keturios paskelbtos stovyklos buvo visiškai užpildytos, o papildomai pridėtos datos - taip pat greitai išgraibstytos. Asmeninio archyvo nuotr./Meda Spiridovičiūtė ir jos banglenčių stovyklos Stovykla - daugiau nei kelionė Medos organizuojamos banglenčių stovyklos skiriasi nuo įprastų kelionių. „Idėja gimė ne iš noro užsidirbti, o iš noro pasidalinti savo meile šiai vietai ir šiam sportui"", - atvirauja keliautoja. Jos tikslas - ne tik suteikti patogias atostogas, bet ir padėti dalyviams peržengti savo komforto ribas. „Tai tarsi viskas įskaičiuota atostogos, tik per jas ne tik pailsi, bet ir pasikrauni energijos gyventi, - ir prideda: - žmonės čia išsivalo tiek fiziškai, tiek emociškai."" Medos teigimu, ši stovykla yra erdvė žmonėms, kurie jaučiasi suvaržyti ar susikaustę, nes jos nuomone, tokių žmonių Lietuvoje yra daug. „Tai visiškai normalu, nes mūsų žiemos tikrai sunkiai ištveriamos, o žieminė depresija kartais paveikia ir mane, tad norėjosi sukurti vietą, kur lietuviai galėtų trumpam pabėgti"", - dalijasi ji. Tai tarsi viskas įskaičiuota atostogos, tik per jas ne tik pailsi, bet ir pasikrauni energijos gyventi. Banglenčių sportas reikalauja visiško susitelkimo - bangose nėra laiko galvoti apie problemas, kasdienybę ar stresą. Meda užtikrina, kad viskas būtų suorganizuota iki smulkmenų, tačiau laiko trūkumas išlieka viena didžiausių jos problemų. „Kadangi dar studijuoju ir turiu kitus laisvai samdomus darbus, kartais būna sunku viskam atsiduoti 100 procentų"", - prisipažįsta ji. Svarbiausia - komforto zonos peržengimas Pagrindinė stovyklų misija - padėti lietuviams atrasti savarankiškas ir netradicines keliones. Meda pastebi, kad daugelis vis dar bijo keliauti už Europos ribų dėl saugumo, kalbos barjero ar kultūrinio šoko. Tačiau jos patirtis rodo, kad didžiausia kliūtis dažnai yra ne išoriniai veiksniai, o vidinės baimės. Asmeninio archyvo nuotr./Meda Spiridovičiūtė ir jos banglenčių stovyklos „Dažnai baimės kyla dėl nežinojimo ir klaidingų įsitikinimų, o realybėje daugelis vietų yra labai saugios, svetingos ir draugiškos keliautojams"", - tikina ji. Meda įsitikinusi, kad lietuviai vis labiau atsiveria savarankiškoms kelionėms, o pasaulis tampa vis atviresnis ir kupinas įvairių pasiūlymų, galimybių, o socialiniai tinklai ir jos bei kitų keliautojų turinys padeda ir įkvepia. „Esu gavusi šimtus žinučių iš žmonių, kurie dėkoja už įkvėpimą ir pasakoja apie pirmas savo keliones, įkvėptas manęs. Ypač jauni žmonės nori pabėgti nuo rutinos, spaudimo ir atrasti save"", - džiaugiasi ji. Stipri moterų bendruomenė Kol kas Meda eksperimentuoja su skirtingomis stovyklos grupėmis: tiek mišriomis, tiek vien moterų. Sukuriame tokią stiprią bendruomenę, kad išvykdamos visos - įskaitant ir mane - verkiame krokodilo ašaromis. „Nors dalyvių amžius labai skirtingas, nuo 10 mėnesių iki 37 metų, labiausiai man patinka tik merginų stovyklos. Sukuriame tokią stiprią bendruomenę, kad išvykdamos visos - įskaitant ir mane - verkiame krokodilo ašaromis"", - atskleidė ji. Viena iš dalyvių jautriai apibendrino patirtį: „Kaip Mikė Pukuotukas pasakė: kaip gerai, kad turiu žmones, su kuriais sunku atsisveikinti."" Kitos dalyvės atsiliepimas po stovyklos taip pat pateisino Medos lūkesčius: „Nors tai buvo sporto stovykla, mano kūnas iš Maroko išvažiavo labai pailsėjęs ir atsigavęs."" Asmeninio archyvo nuotr./Meda Spiridovičiūtė ir jos banglenčių stovyklos Tokie atsiliepimai po įvykusios moterų stovyklos labai motyvuoja Medą tęsti pradėtą veiklą, tad po sėkmingo pirmo sezono Maroke mergina jau planuoja naujas stovyklas. Artimiausia idėja - Madeira, kurią ji vadina „rojumi Europoje"". Vilniaus universiteto Jaunųjų žurnalistų draugija (VU JŽD) - moksleivius ir studentus vienijanti iniciatyva, kurios tikslas suburti įvairių žurnalistinių interesų turinčius jaunuolius iš visos Lietuvos ir leisti jiems išpildyti savo kūrybinį potencialą praktikoje.","Meda Spiridovičiūtė organizuoja banglenčių stovyklas lietuviams Maroke, siekdama įkvėpti keliauti ir peržengti komforto ribas, o jos veikla jau sulaukė didelio susidomėjimo bei teigiamų dalyvių atsiliepimų. Ji planuoja tęsti šią veiklą su naujomis stovyklose Madeiroje, taip skatinant pažinti pasaulį ir įveikti vidines baimes."
"PALAIKYKITE. Paremti 15min kultūrą galite skirdami paramą VšĮ „Penkiolika minučių"". „Johatsu"" (rež. Nerijus Milerius ir Lina Lužytė) Pati pirmoji „Kino pavasario"" žiūrovams pristatyta lietuviška premjera - trileris/drama, o gal tiesiog filmas žanrinis hibridas „Johatsu"". Filosofo Nerijaus Mileriaus ir dokumentininkės Linos Lužytės bendras režisūrinis kūrinys prisodrintas minties ir siužeto vingių, idėjų, net nuorodų į Antikos mitus. Dingimo ir noro pradingti, pakeitus visą savo tapatybę, fenomeną nagrinėjančioje istorijoje daug vietos paliekama smurtui (kuris nebūtinai pateisinamas siužetine prasme, tačiau veikia kaip bendra idėja) - tai lyg nuoroda bendrai į veiksmo filmų žanrą, pasižymintį tam tikru smurto fetišizavimu. „Johatsu"" jaučiama daug pasitikėjimo žiūrovu - iš jo tikimasi, kad jis sugaudys kultūrines nuorodas, supras metasluoksnius, perpras pateikiamas idėjas. Tačiau kino prasme filmas pats kartais tampa truputį per tiršta nuorodų pelke į pačią kino mediją: personažai yra veikiau citatos, vaikštančios idėjos, o ne asmenybės, estetika veikiau iliustruojanti idėją, nei įprasminanti veiksmą. Tad galiausiai „Johatsu"" tampa įrankiu per kino mediją bandyti perteikti požiūrį, netyčia antrame plane paliekant patį pagrindą. Kadras iš filmo/Murmančios širdys „Murmančios širdys"" (rež. Vytautas Puidokas) Vytauto Puidoko režisuota dokumentinė juosta - jau labiau žiūroviška ir pakviečianti žiūrovus susipažinti su įdomia ir uždara bendruomene. „Murmančių širdžių"" centre - Žano sodyba, kurioje sau prieglobstį randa nuo priklausomybių bandantys pasveikti ar psichinių sunkumų turintys vyrai. Čia jie dirba ūkio darbus, įsižemina ir daug laiko praleidžia praktikuodami dėkingumą bei tikėjimą. Režisierius laikydamasis pagarbaus atstumo supažindina mus, žiūrinčiuosius, su Matu - paliktu čia paaugliu, kuris tarp suaugusių ir daug gyvenimo mačiusių vyrų nelabai pritampa. Jis čia patiria visišką transformaciją - tik, žinoma, klausimas, kokia kaina. Organizatorių nuotr./„Murmančios širdys"" Daug šioje juostoje purvo, tikrąja šio žodžio prasme, į kurį klimpsta ir čia auginamos karvės, ir tie, kurie jas bando vis suvaryti į tvartą (iš esmės tokia kasdienė rutina). Tai tartum vizualinė metafora, kalbanti ir apie tai, kas tarp filmo herojų vyksta ir metafiziniame lygmenyje. „Murmančiose širdyje"" V.Puidokas, atrodo, sugeba atrasti balansą tarp vizualiai demonstruojamų atšiaurių gyvenimo sąlygų, padedančių į eskeipizmą linkusiems ir čia susirinkusiems, sugrįžti į save, ir tarp to, jog ne viskas yra taip gražu, o visose bendruomenėse atsiras autsaiderių. Lyg nuplėštų idealizmo kaukę ir nuo taip ne itin idealaus vaizdinio. Organizatorių nuotr./„Akiplėša"" stop kadras „Akiplėša"" (rež. Saulė Bliuvaitė) Saulės Bliuvaitės režisuotą „Akiplėšą"" drąsiai būtų galima vadinti vienu „kiečiausių"" pastarojo meto lietuviškų filmų. O kietumą šiam filmui suteikia labai gerai sukurta estetika, kurioje jungiasi skurdas ir gatvėje save pačius užsiauginusių vaikų stilius su „editorialo"" vertu sterilumu (o pastarasis turbūt ir kiek padiktuotas per visą filmą einančios modelių industrijos įkvėptos linijos). Kone kiekvienas filmo kadras drąsiai galėtų tapti atskira nuotrauka, atsidūrusia mados žurnale, ieškančiame konceptualesnių sprendimų ir mėgstančiame šaltus tonus. Šiame kietame šaltume pasakojama ir istorija apie dvi merginas, viena kitos draugiją atradusias tiesiog gatvėje, kaimynystėje - nes ką daugiau daryti, kai tėvai ar globėjai užsiėmę vien savimi. Čia ir noras pritapti, noras būti pastebėta(-m), noras gyventi gyvenimą ir su visu tuo ateinantys atributai. Kai vaikystė baigiasi per anksti ir savo suaugėliškumą bandoma rodyti rūkant, geriant, ieškant santykių ir gero laiko. Bandant tiesiog suaugti ir turbūt elgtis pagal matomą pavyzdį. Svarbu ir tai, kad režisierė nebando viso to romantizuoti, o kaip tik, pasirinkdama atitinkamas estetines priemones (jau minėtą šaltą tonavimą, taip pat atmosferinę, niūrią irgi šalto skambesio muziką).Ji pabrėžia istorijos melancholiškumą ir giluminį liūdnumą bei išryškina prarają, kurią kuria suaugusiųjų abejingumas savo vaikams. Taip estetiškai gražu ir taip iš tikro liūdna.","Trijuose filmuose - „Johatsu“, „Murmančios širdys“ ir „Akiplėša“ - nagrinėjamos įvairios gyvenimo temos: „Johatsu“ tyrinėja tapatybės praradimą ir smurto tematiką, „Murmančios širdys“ pristato atsiskyrusią bendruomenę, padedančią vyrams su psichologinėmis problemomis, o „Akiplėša"
"Artūro Swano kuriamoje tinklalaidėje „Tapk geresniu"" svečiavusis K.Meseguer atvirai prakalbo apie savo gyvenimą. Palietusi daugybę temų, žinoma moteris prisiminė ir skandalą, kai garsios moterys pastebėjo, kad ji nešioja žinomų prekių ženklų rankinių kopijas. Šis įvykis pro akis nepraslydo atlikėjai ir verslininkei Natalijai Bunkei, verslininkei Dainai Bosas ir kitoms. Eriko Ovčarenko / BNS nuotr./Kristina Meseguer Kaip tinklalaidėje teigė K.Meseguer, ji į tai, ką kalbėjo garsios moterys, nekreipė dėmesio. „Ne viską esu mačius ir ne viską girdėjus, kam man reikia gilintis, ką jos apie mane galvoja? Bet iš tikrųjų man keista ir nuostabu, kodėl įžymūs žmonės taip kalba? Kame esmė? Čia pavydas, kad aš per greit išpopuliarėjau, ar kas? Aš nesuprantu. Man tai visiškai vienodai, kaip jos gyvena, ten ta Bosas, už ko ji ištekėjus, kaip gyvena, kokia buvo, kokia yra, kokia Bunkės ten ta karjera, Burlinskaitė...Nu man visiškai neįdomu, aš apie žmogų galiu pasakyt tik arba ką nors gero, arba nieko"", - teigė K.Meseguer. Ji neslėpė, garsių prekės ženklų padirbinių tikrai galima rasti jos namuose. Tačiau dėl to ji nė kiek nesijaudina. „Jo, aš feikų turiu, aš to neslėpiau... Ką noriu, tą ir nešioju, niekam neprivalau atsiskaitinėti. Negi jos neturėjo niekada jokių feikų ar kažko... Kaip mano močiutė sako: pamiršo karvė, kad buvo telyčia. Tai jos turbūt pamiršo savo gyvenimus, kokios jos buvo, tikrai ne šventos, bet man tai visiškai neįdomu, aš neteisiu žmonių, jų nevertinu, priimu juos, kokie jie yra"", - tinklalaidėje „Tapk geresniu"" mintimis dalijosi nuomonės formuotoja. Adam Aleksejėvič nuotr./Kristina Meseguer K.Mesegeur pripažino, ji jau seniai troško tapti populiaria, galvojo, kad pakliuvusi į garsenybių vakarėlius ir renginius bus labai laiminga, nes viskas jai atrodė be galo įdomu. Tačiau, deja, realybė pasirodė kitokia, nei ji įsivaizdavo. „Aš pasižiūrėjau, tos žvaigždės kaip alkani vilkai, nes Lietuvos rinka yra nedidelė ir visiems trūksta vietos, reklamų, tad jie ten gatavi gerkles perkąsti vieni kitiems. Ne visi, bet daug tokių yra Ko norėti iš visos tautos, jei žvaigždės tokį pavyzdį rodo? Koks pavyzdys vaikams?"" - kalbėjo K.Meseguer. Tinklalaidėje „Tapk geresniu"" ji prakalbo ir apie nutrūkusį ryšį su sūnumi. „Kai aš buvau išvažiavusi į užsienį, jis vienu laiku su tėvu gyveno. Dabar bendraujam, bet kadangi aš buvau išvažiavusi, tarp mūsų nėra viskas taip gerai, kaip norėtųsi"", - pripažino žinoma moteris. Ji prisiminė, kad susilaukė vaiko būdama visai jauna. „Aš pastojau būdama devyniolikos metų, aš pati vaikas buvau, mano galvoje dar nieko nebuvo...O jei dabar pastočiau, tai tas vaiko auginimas ir auklėjimas būtų visiškai kitoks, du skirtingi dalykai"", - tinklalaidėje pastebėjo nuomonės formuotoja. Asmeninio albumo nuotr./Kristinos Meseguer atostogos Kolumbijoje Ji atskleidė, kad sūnus jos kuriamą turinį vertina kritiškai ir pats atsisako dalyvauti jo kūrime. „Aš negaliu jo rodyti, jis nesutinka. Sako, kad čia visokias nesąmones darau, jo reputacijai pakenksiu, arba dar sako, kad nenori jog kiti žinotų, kad aš jo mama, kad esu turtinga ir kad prie jo lįstų barakudos"", - dalijosi K.Meseguer.","Tinklalaidėje „Tapk geresniu"" Kristina Meseguer atvirai kalbėjo apie savo gyvenimą, paliesdama skandalą dėl žinomų prekių ženklų padirbinių ir aptardama sudėtingą santykį su sūnumi. Nepaisant kritikų, ji nekreipia dėmesio į nuomones apie save ir pabrėžia, kad jos sprendimai ją patenk"
"Garsiausias šalies dizaineris Juozas Statkevičius atsidūrė sukčių akiratyje. Apgavikai naudojasi Juozu vardu prašydami žmonių pervesti pinigų. Apie tai žinomas vyras prabilo socialiniame tinkle „Facebook"". Įrašu sutiko pasidalinti su naujienų portalo Žmonės.lt. Jis pasakojo, kad sulaukė moters skambučio, kuri teigė, kad pačio Juozo prašymu pervedusi jam 20 eurų. J.Statkevičius sekėjus ir draugus išlikti budriais. „ĮSPĖJIMAS visiems mano sekėjams ir draugams! Yra sukčių, kurie naudojasi mano vardu ir prašo pinigų. Skambino moteris - sako „Jums pervedžiau 20 eurų, Juozai."" Ačiū už pasitikėjimą, bet aš neprašiau ir niekada neprašinėju pinigų! Šįkart - gerai, kad tik 20 eurų, bet esmė ne suma. Prašau visų - būkite budrūs! Jei kažkas rašo, skambina ar prašo pervedimų mano vardu - tai ne aš! Tai eferistai. (taip, su „e"", nes net normaliai apsimesti neišmoksta…) Pasidalinkit šiuo įrašu - gal apsaugosit artimą nuo kvailos apgavystės. Ir nepamirškit - tikras Juozas ima pinigus tik už tikrą madą, o ne per žinutes! Ačiū! Būkit saugūs"", - įspėjimu socialiniame tinkle „Facebook"" dalijosi garsus dizaineris.","Garsus šalies dizaineris Juozas Statkevičius pranešė socialiniame tinkle „Facebook"", kad sukčiai, naudodamiesi jo vardu, prašo žmonių pervesti pinigus, ir ragina savo sekėjus būti budriais bei nepasiduoti apgaulėms."
"„Man atrodo, kad atėjo toks laikas, kai galiu atversti kortas ir sakyti, ką iš tiesų galvoju"", - šypsosi žurnalistė, radijo laidų vedėja Lavija Šurnaitė. Savo 46-uosius metus ji pažymėjo nauja, ketvirtąja savo knyga „Suaugusių moterų klubas"", kurioje atvirai, bet tuo pačiu šiltai, jautriai ir su ironija prabyla apie moters amžėjimą. „Knygoje įvardijami spąstai, į kuriuos pakliūvame amžėdamos, ir apžvelgiami protingi šio uždavinio sprendimo būdai, kuriuos sau pritaikyti galės daugelis moterų. Skaitytojų laukia šmaikšti kelionė ir įdomios mintys"", - taip L.Šurnaitės knygą „Suaugusių moterų klubas"" pristato psichologė ir rašytoja Genovaitė Petronienė. Klube, kaip teigia knygos autorė, laukiamos visos, kurios, sulaukusios keturiasdešimties ar penkiasdešimties, gvildena, išgyvena, užduoda klausimus ir ieško atsakymų apie savo kūną, protą ir jausmus. Laukiamos ir tos, kurios dar tik stovi prie didžiųjų pokyčių slenksčio, bet jau žino, kad jį teks peržengti. Knyga gimė iš Lavijos asmeninių patirčių. „Tai ketvirtoji mano knyga, kurią rašau iš savo pastebėjimų, išgyvenimų ir atradimų. Temas, kuriomis gyvenu ir kvėpuoju, vėliau suguldau į puslapius"", - sako L.Šurnaitė. Lavija Šurnaitė / Manto Golubevo nuotr. Panašu, kad jos pasirinktas būdas yra teisingas - „Suaugusių moterų klubas"" jau antrą mėnesį įsitvirtinęs labiausiai perkamų knygų pozicijose. „Argi ne keista, kad mes taip dažnai svarstome apie žmogaus amžių: įdomu, kiek jai metų, taip gerai atrodo? Matai, kaip suseno... Arba - na, jos amžiuje nieko stebėtino. Iš kur atsirado kokybinis matas - vertinti žmogų pagal metus? Ir kodėl jis tapo svarbiausiu kriterijumi, - svarsto Lavija ir prisipažįsta, jog tokių savęs pataršymų jai irgi buvo. - Nagrinėji save veidrodyje, lygini su kitais, galvoji, ar atrodai bent kiek jauniau, nei esi iš tikrųjų̨. Pradedi manyti, kad būtent to iš tavęs tikisi aplinkiniai - jaunystės. Nors kitiems nusišvilpti, jie per akis turi savų rūpesčių, bet smegenyse paleidi pagedusią, vis toje pačioje vietoje stringančią̨ plokštelę̨ - jaunystė. Tačiau amžius - tik skaičiukas. Ir tikėdamasi, kad tavo kūnas niekada nesikeis, darai sau meškos paslaugą, nes metai bėga, kūnas keičiasi"". Lavija atskleidžia savo patirtį: jei sulaukusi keturiasdešimties ji nebūtų turėjusi lūkesčio, kad niekas nesikeis, viskas būtų klojęsi sklandžiau ir paprasčiau: „Būdama trisdešimties vis neduodavau sau ramybės - nepakankamai liekna ir graži. Nors kai žiūriu nuotraukas dabar, matau, kad visko užteko, tik, matyt, ne proto ir sveiko požiūrio į save. Projektavau, kad sulaukusi keturiasdešimties turėsiu stipresnį, lieknesnį, sportiškesnį kūną. O kaip nutiko? Priaugau papildomų kilogramų! Galiu apsimesti, kad nežinau, kaip tai įvyko, nepastebėjau. Bet iš tiesų tiesiog įgnoravau faktą, kad kūnas keisis, medžiagų apykaita lėtės, ir teks keisti savo įpročius, iš naujo ieškoti, kas tinka man dabar. Skamba kaip užknisantis darbas, todėl ilgokai delsiau, gyvendama iliuzijoje, o gal visgi pasiteisins tai, kas pasiteisindavo, kai man buvo 20 ar 30 metų"". Lavija Šurnaitė Pirmuosius dvejus metus po 40-ojo gimtadienio ji prisipažįsta gyvenusi kaip seniau. Pokyčių vyko, bet ignoravimo mechanizmą veikė, kol vieną dieną Lavija suprato atsidūrusi akligatvyje - vis didėjantys pokyčiai nugramzdino į nepasitenkinimo savimi liūną: „Graužiausi dėl priaugtų kilogramų ir kitų nenudžiuginusių pokyčių, bet nė piršto nepajudinau, kad tai pakeisčiau. Panirau į keistą troškimą ir iliuziją, kad kilogramai turi ištirpti savaime - toliau valgant nenaudingą maistą ir nesimankštinant. Kilogramai netirpo, tvirtai laikėsi savo pozicijų, o aš pykdavau ant viso pasaulio - juk jis man taip padarė. Prisidėjo ir fiziniai skausmai - galvos, skrandžio. Suriesta jų, kartais gulėdavau valandų valandas melsdama Dievo pagalbos, nes vaistai nepadėdavo. Išgyvenau depresijos epizodą, gėriau vaistus, konsultavausi su specialistais. Patyriau nerimo fragmentų"". Per tuos porą metų jos kūne prisikaupė tiek nemalonių, dalykų, kad organizmas neatlaikė, vieną dieną pajuto tarsi trumpą sujungimą, lyg kažkas būtų stipriai papurtęs. Radosi sveikas pyktis, sukėlęs norą suprasti, kas vyksta, kodėl ji taip blogai jaučiasi ir kaip visa tai pakeisti. „Supratau tiesiog pavargusi nuo priešiškumo sau, todėl patraukiau nagus nuo savo sudraskytos, sukruvintos sielos, pasidariau gražų manikiūrą ir sėdau rašyti knygos"", - šiandien pasakoja Lavija ir sako supratusi, kad keturiasdešimtmetį pasitiko daug veikdama, siekdama, dirbdama ir darydama, bet ne tiesiog būdama. Atsirado noras ir net azartas stebėti ir pažinti save iš naujo - ką dabar mėgsta, kokia yra, ir kuo ypatingas šis tarpsnis. Lavija Šurnaitė / LNK nuotr. Radijo laida „Gyvenimo citrinos"" taip pat padėjo kitaip žvelgti į save, gyvenimo pokyčius, nepatogumus, nemalonumus, sveikatos nesklandumus. Iš kiekvieno pokalbio knygos autorė išsinešdavo nepaprastą susižavėjimą žmonėmis, kurie tiesiai žvelgia į jiems tekusius iššūkius ir mėgina su jais susidoroti. Susitikimai su įvairaus likimo žmonėmis budino ir stiprino sąmoningumą, savęs priėmimo kelią. „O kai prisiminiau primirštą humorą ir ironiją, keisti požiūrį pasidarė dar lengviau"", - šypsosi ir priduria, kad visuomenė kol kas ne iki galo teisinga amžėjantiems vyrams ir moterims. „Ar kas kada nors turėjo priekaištų George Clooney’iui dėl jo žilumo (beje, gana ankstyvo). Maža to, jis patraukliai vadinamas „silver fox"". Tuo tarpu, kai aktorė Sarah Jessica Parker pasirodė viešumoje su nenudažytomis žilomis sruogomis, kilo pasipiktinimo banga - kaip ji drįsta neslėpti žilstančių plaukų!"" - primena ir tuo pačiu džiaugiasi, kad televizijos eteris Lietuvoje pagaliau priklauso brandžioms moterims. Lavija Šurnaitė / Zaneta Pau Photography nuotr. Lavija gerai žino, kad buvo laikas, kai televizijos pasaulio koridoriuose sklandė nerašyta taisyklė - televizoriaus ekrane pageidautinta rodytis iki tam tikro amžiaus, šiukštu nepražiūrint meto, kai kamera nustos tave mylėti. „Kameros nemeilė - tai matomos raukšlės ar raukšlelės, veido ovalo pasikeitimas, vystanti kaklo oda, apvalesnė figūra ir kiti amžėjimo požymiai, turėdavę likti eterio paraštėse, - pasakoja. - Mūsų dienomis eterį valdo brandžios moterys, asmenybės, kurioms ne tik per 40, joms daugiau nei 50, 60 ar net 70. Žiūriu į šias laidų vedėjas, ir mano širdis dainuoja, kaip ūgtelėjo mūsų visuomenė bei supratimas apie moteris kadre. Žiūrovių savivertė stiprėja, kai ekrane mato dirbančias įvairaus amžiaus moteris. Amžiaus ribos trinasi, jaunystė nebėra vienintelis svertas. Įstrigo perskaityta mintis: „Gražūs jauni žmonės - gamtos atsitiktinumas, o gražūs vyresni - gyvenimo sukurti šedevrai"". „Nemėgink visiems patikti, negali visiems patikti"", - tokius žodžius ji norėtų ištarti sau, jei dabartinė Lavija sutiktų dvidešimtmetę. Dar pasakytų, kad dabartinei labai patinka rutina, ji mėgsta būti su žmonėmis, kurie yra svarbūs, ir nepaiso nuomonės tų, kurie jai nieko nereiškia. Ir kad šiandien leidžia skleistis laisvei, atranda save iš naujo, įgauna kitokių spalvų, naujų stiprybių. Visa tai lemia gerą savijautą ir, svarbiausia, - taiką su savimi. Lavija Šurnaitė / Valdo Kopūsto / 15min nuotr.","Žurnalistė ir rašytoja Lavija Šurnaitė išleido savo ketvirtąją knygą „Suaugusių moterų klubas“, kurioje atvirai ir su ironija kalba apie moterų senėjimą, spąstus bei sprendimo būdus, padedančius priimti amžiaus pokyčius. Knyga paremta asmeninėmis Lavijos patirtimis, ir ji tikisi,"
"„Na, mes to nesvarstome. Turime daug, labai daug šalių, kurios atvyksta su mumis derėtis dėl sandorių. Ir tai bus sąžiningi susitarimai. Ir tam tikrais atvejais jos mokės didelius tarifus. Tai bus sąžiningi sandoriai. Kaip žinote, šį rytą kalbėjausi su Japonijos ministru pirmininku ir turėjome labai gerą pokalbį"", - sakė prezidentas. Paklaustas apie nevienareikšmiškus jo administracijos pranešimus apie derybas dėl muitų tarifų, prezidentas teigė, kad „jie abu gali būti teisingi"". „Gali būti, kad jie abu gali būti teisingi. Gali būti ir nuolatiniai tarifai, ir derybos, nes yra dalykų, kurių mums reikia ne tik dėl tarifų"", - sakė prezidentas. Prezidentas šias pastabas išsakė Ovaliajame kabinete sėdėdamas kartu su Izraelio Ministru Pirmininku Benjaminu Netanyahu. Netanyahu: Izraelis „labai greitai"" panaikins prekybos su JAV deficitą Izraelio ministras pirmininkas Benjaminas Netanyahu pareiškė, kad jo šalis „labai greitai"" panaikins prekybos su JAV deficitą ir prekybos kliūtis. Pirmadienį Baltuosiuose rūmuose kalbėdamas kartu su JAV prezidentu Donaldu Trumpu, B.Netanyahu sakė, kad Izraelis atsikratys prekybos kliūčių, „iškeltų be reikalo"". „Mes ketiname panaikinti muitus ir greitai"", - sakė B.Netanyahu. Praėjusią savaitę D.Trumpas pristatė abipusius muitus daugumai pasaulio šalių, Izraeliui taikydamas 17 proc. Premjeras sakė tikintis, kad Izraelis gali tapti pavyzdžiu kitoms šalims, kad jos pasielgtų taip pat.","JAV prezidentas teigė, kad šalis derasi dėl sąžiningų prekybos sandorių su daugybe valstybių, įskaitant tarifų galimybę, o Izraelio ministras pirmininkas Netanyahu išreiškė siekį greitai panaikinti prekybos deficitą su JAV ir atsikratyti nereikalingų prekybos kliūčių."
"Rašytoja Pamela TRAVERS (1899-1996) buvo šiek tiek panaši į savo garsiausią heroję Merę Popins, tik nenukrito iš dangaus. Labai norėjo būti tokia pat paslaptinga, nenuspėjama, ir kartais jai pasisekdavo. POPINS ANTRININKĖ. Travers net senatvėje žavėdavo žurnalistus. Aukšta, charizmatiška, sąmojinga, ji judėdavo itin plastiškai, kalbėdavo taip, kaip kalbama scenoje; išgirdusi klausimą užmerkdavo akis, tarsi atsakymas slypėtų jos sielos gelmėse. Tai buvo įspūdinga, bet nuspėjama. Australijoje gimusi Travers karjerą pradėjo kaip šokėja, vėliau tapo aktore ir daug metų ieškojo dvasinio pasitenkinimo bendraudama su įvairiais guru bei apsišaukėliais. Tačiau savo tikslą - būti paslaptingai - beveik pasiekė. TĖČIO DUKRELĖ. Ji viešino tik tai, ką norėjo. Iš vaikystės - meilę tėvui, kuris buvo banko tarnautojas, smarkiai gėrė, beveik nematydavo dukros ir mirė, kai ji buvo septynerių. Tų, kas išties pastatė Travers ant kojų, - mamos, turtingų tetulių, - neprisimindavo. Kliedėjo tik tėvu, Australijos airiu, svajojusiu grįžti į gimtinę... Jo norą Travers išpildė. Kai jauna aktorė suprato, kad netaps žvaigžde, savo eiles, kurias kūrė jau senokai, nusiuntė kultiniam airių poetui George’ui Williamui Russellui, pasirašydavusiam slapyvardžiu AE, ir persikėlė į Londoną, kad būtų arčiau jo.","Pamela Travers, garsioji „Merės Popins“ autorė, savo gyvenime siekė būti tokia pat paslaptinga ir nenuspėjama kaip jos kūrinio herojė. Gimusi Australijoje, ji pradėjo karjerą kaip šokėja ir aktorė, vėliau persikėlė į Londoną, kur rašė poeziją ir ieškojo dvasinio pasitenkinimo, tačiau visada išla"
"Gausios ugniagesių pajėgos prie minėto daugiabučio sulėkė šiek tiek po pusės vienuoliktos vakaro. Čia kilo gaisras 11-ame aukšte esančiame bute, kuris degė atvira liepsna. Nedelsiant buvo evakuoti 76 namo gyventojai, kuriems pastogė buvo rasta netoli esančioje mokykloje. Tuo metu 1993 metais gimęs degusio buto gyventojas buvo sulaikytas policijos. Jis į alkotesterį įpūtė 2,46 promilės. Apie pusę antros nakties daliai gyventojų buvo leista grįžti į daugiabutį, o kitų laikinu apgyvendinimu pasirūpino sostinės savivaldybė - devyni gyventojai iš 11 aukšto apgyvendinti viešbutyje. Naktį taip pat daugiabutyje buvo atjungta elektra. Iki šiol be elektros Namą administruojančios įmonės „Mano būstas"" atstovas Paulius Ugianskis 15min teigė, kad elektros nėra iki šiol, tačiau tikimasi, kad ją pavyks atstatyti dar penktadienį. „Nuo pat nakties mūsų tarnybos darbuotojai kartu su ugniagesiais ir civilinės saugos specialistais ten darbavosi ir darbuojasi dabar. Elektros dar nėra, bet mes labai tikimės ir dedam visas pastangas, kad ji šiandien jau atsirastų"", - kalbėjo P.Ugianskis. „Yra daug išsilydžiusių laidų, daug išdegimų. Mūsiškiai dirba išsijuosę ir tikrai sakė, kad iki šio vakaro elektra namui turėtų būti grąžinta"", - pridūrė jis. Jo teigimu, gaisro metu pridaryta nemažai nuostolių - išsilydė ar išdegė ne tik elektros laidai, bet aprūko bendros patalpos, išdužo stiklai. „Yra padaryta didelė žala turtui, bet kokia ta žala, tai reikės įvertinti tik lokalizavus tiek pavojaus židinius, tiek gedimus"", - tikino „Mano būstas"" atstovas. Vis dėlto, jo žiniomis, nors ir nėra elektros, tačiau kitos paslaugos veikia - tiek vanduo, tiek šildymas. Dėl gaisro - ikiteisminis tyrimas Kaip rašė BNS, sostinės policija dėl turto sugadinimo visuotinai pavojingu būdu pradėjusi ikiteisminį tyrimą. Formaliai butas priklauso 1949 metais gimusiai moteriai, tačiau įtariama, kad gaisrą sukėlė ten gyvenęs vyras, kuris neblaivus buvo sulaikytas policijos. Gaisro metu šis butas buvo suniokotas, taip pat apgadintos namo konstrukcijos.","Vakarą daugiabutyje kilo gaisras, dėl kurio evakuota 76 gyventojai, o vienas vyras, įtariamas gaisro sukėlimu, buvo sulaikytas neblaivus; suniokotas butas ir apgadintos konstrukcijos, tačiau tikimasi elektros tiekimo atstatymo dar tą pačią dieną."
"„Žiūrėkit, sutarkim - negalima atsivesti vaikų ir negalima dovanoti gėlių. Na, kas yra?!"" - sušuko „Muzikinės kaukės"" komisijos pirmininkas Paulius Vaitiekūnas. Tokias emocijas sukėlė faktas, kad studijoje lankėsi vieno atlikėjo sūnus, o operos solistė Emilija Finagėjevaitė nuo savo sužadėtinio, taip pat projekto dalyvio Jono Sakalausko, sulaukė didžiausios puokštės gėlių. „Repetuodamas supratau, kad yra daug reikalų - netinginiauja jie ten ant scenos. Šita daina tokia - neleidžia niekada atsikvėpti, pailsėti, visada yra choreografija, visada yra judesiai, visada skamba tas priedainis „Mažule, mažule..."". Klausau to priedainio ir galvoju - o kada man atsikvėpti per šitą priedainį? Svarbiausia - nepadusti per šitą pasirodymą"", - sakė aktorius Pijus Narijauskas prieš „Antikvarinių Kašpirovskio dantų"" įkūnijimą. Šou „Muzikinė kaukė"" 13 sezono 8 laida / Simono Barono nuotr. O gerai pasirodyti jam šį kartą buvo labai svarbu - tarp žiūrovų sėdėjo ir jo mylimoji, ir sūnus. „Pijus yra fantastiškas aktorius, bet šiandien viskas, man atrodo, buvo labai iš širdies, nes salėje yra jo sūnus, kuris yra „Mažulės"" gerbėjas. Ir Pijus žinojo, kad, nors jis yra prieš keturis komisijos narius, svarbiausias komisijos narys stebi ir vertina mūsų studijoje"", - sakė Indrė Kavaliauskaitė. „Tai tikrai buvo aukščiausio lygio performansas, o kai pamačiau sūnų - išvis susigraudinau. Vaikas mato tokį tėtį ir taip gali juo didžiuotis"", - besigraudindama sakė Toma Vaškevičiūtė. Savo pasirodymo su nekantrumu laukė ir dainininkas Anatolijus Oleinik. „Nežinau, kaip čia seksis - gal plaukai bus gražūs, iki žemės. Bet pažiūrėjus rimčiau į pasirodymą ir paanalizavus stebuklus, kuriuos išdarinėja grupė „Europe"" savo koncertų metu - nežinau... Nerandu aukso viduriuko tarp pilno balso ir rėkiančio falceto, tai einu į sceną rimtai pasiryžęs ir viską apgalvojęs"", - su nerimu prieš pasirodymą kalbėjo dainininkas Anatolijus Oleinik. Tačiau jo pasirodymas nepaliko abejingų - plaukus purtė ir komisijos nariai, ir žiūrovai. „Anatolijus turi viską - balsą, judesį, išvaizdą, bet vis kažkur ne iki galo susprogsta, kaip turėtų. Šį kartą įvyko sprogimas. Tai geriausia pradžia, kokia yra buvusi per du šios laidos sezonus, kiek aš čia esu"", - sakė komisijos narys Dainius Kazlauskas. Šou „Muzikinė kaukė"" 13 sezono 8 laida / Simono Barono nuotr. Prieš žengdamas į „Muzikinės kaukės"" sceną jaudulio neslėpė ir Jonas Sakalauskas. Jam šįkart burtai lėmė įkūnyti visų mylimą Lietuvos atlikėją Saulių Prūsaitį. „Beje, įdomus faktas - kai buvo COVID pandemija, buvo mano trisdešimt devintasis gimtadienis. Aš dariau nuotolinį koncertą, ir, aišku, dainavau klasiką, visokią muziką ir taip toliau, o pabaigoje padainavau būtent dainą „39"". Paprašiau Sauliaus Prūsaičio, ar galima padainuoti"", - atskleidė Jonas Sakalauskas. Šou „Muzikinė kaukė"" 13 sezono 8 laida / Simono Barono nuotr. Jo pasirodymas buvo šventiškas ir nuotaikingas. „Sakiau ir sakysiu - esi didžiausias šio projekto bebaimis! Teko būti viename Sauliaus Prūsaičio koncerte, kuriame jis, tik įėjęs į sceną, visų paprašė atsistoti, nors koncertas dar neprasidėjo. Tai ir tu tą padarei. Vienintelis dalykas, ko pritrūko tavo pasirodyme - tai „Marijampolės"". Tave norisi pagirti, kad tavo virsmas į kitą atlikėją yra visiškai kitoks - tu tampi visiškai kitoks nei esi iš tikrųjų. Tai yra labai aukšta klasė"", - sakė Paulius. Aktorius Kasparas Varanavičius atliko grupės „A-HA"" kūrinį ir pasirodymo metu nesusilaikė nepademonstravęs simpatijų komisijos narei Indrei Kavaliauskaitei. Žavioji komisijos narė buvo ne tik apgobta jo švarku, bet ir apdovanota meilės simboliu - širdute. Neseniai laidoje pati Indrė prisipažino jaučianti simpatiją Kasparui. Šou „Muzikinė kaukė"" 13 sezono 8 laida / Simono Barono nuotr. „Aš išgirdau tave, aš labai žaviuosi tavim ir šiame pasirodyme norėjau tai parodyti"", - po pasirodymo, kuris, rodos, buvo skirtas tik Indrei, šypsojosi aktorius. Šou „Muzikinė kaukė"" 13 sezono 8 laida / Simono Barono nuotr. Šou „Muzikinė kaukė"" 13 sezono 8 laida / Simono Barono nuotr. „Ai, galima, aš nieko nevertinsiu"", - be žodžių liko Indrė. Šou „Muzikinė kaukė"" 13 sezono 8 laida / Simono Barono nuotr.","„Muzikinės kaukės“ 13 sezono 8 laidoje buvo emocingų pasirodymų ir asmeninių akimirkų – Paulius Vaitiekūnas pabrėžė taisyklių laikymąsi, o atlikėjai, kaip Pijus Narijauskas ir Anatolijus Oleinik, pelnė publikos ir komisijos simpatijas."
"Jautri Agnės Litvinienės žinutė apie vyro Manto Litvino netektį palietė daugybę žmonių. Tarp jų - dainininkė Irūna Puzaraitė-Čepononienė, kuri į sekėjus kreipėsi graudindamasi. „Kai sukrečia svetimos istorijos... Negaliu įsivaizduoti, kokį skausmą išgyvena Agnė ir jos sūnūs, - graudindamasi kalbėjo ji. - Labai sunku yra kažkur kitur mintis nukreipti, nes labai stipriai mane palietė. Šiaip Agnės nesekdavau, bet kai sužinojau apie šitą istoriją, kiekvieną dieną tikrindavau ir laukdavau geriausių žinių. O jums noriu priminti - mylėkit vienas kitą, branginkit, aplankykit, nesipykit, atsiprašykit."" Asmeninio albumo ir 123RF.com nuotr./Agnė Litvinienė, Mantas Litvinas Našle tapusiai A.Litvinienei palaikymą išreiškė ir vizažistė, nuomonės formuotoja Reda Mauricienė. „Siunčiu tau stiprybės, - rašė ji. - Kažkoks nesusipratimas.. Visiška neteisybė.. Noriu tiesiog prisėsti ir paverkti.. Laikykitės."" Užuojautas taip pat reiškė ir stiprybės linkėjo Oksana Pikul, Gabrielė Grygolaitytė-Vasha, Mindaugas Lipnius, Ieva Swan, Eglė Straleckaitė, Inga Žuolytė, Solveiga Mykolaitytė bei kiti. „Nuoširdi užuojauta. Netekti tėčio, vyro - neapsakomas skausmas. Tegul jo meilė ir brangūs prisiminimai suteikia stiprybės šią sunkią akimirką"", - mintimis dalijosi dainininkė Eglė Jakštytė. „Širdis plyšta, koks gyvenimas trapus… Tokio gero ir jauno žmogaus nebėra. Užuojauta didžiausia, tiesiog sunku suvokti, kokį skausmą jūs jaučiate dabar. Būk stipri"", - į A.Litvinienę kreipėsi asmeninė trenerė Jovita Savickaitė. „O Viešpatie.... Agne, laikykis... stiprybės tau ir berniukams"", - rašė nuomonės formuotoja, prekės ženklo „Vysniog"" įkūrėja Gabija Vyšniauskaitė. „Agne, tiesiog sunku patikėti… Linkiu visiems stiprybės ir lai visi gražiausi prisiminimai apie Mantą tampa šviesa tamsoje. Labai stipriai apkabinu"", - palaikymą reiškė tinklaraštininkė Karolina Povilaitienė. „Agne, skaitau ir byra ašaros. Koks skausmas tau ir vaikams. Kuo didžiausios stiprybės jums su vaikučiais. Tegul angelas sargas jus saugo"", - linkėjo grožio meistrė, nuomonės formuotoja Gintarė Pietutytė. „Vilnius Football Academy"" nuotr./Mantas Litvinas Žmonės.lt primena, kad apie vyro netektį Agnė Litvinienė pranešė pirmadienį savo instagramo paskyroje. „Su begaliniu liūdesiu ir skausmu dalinuosi žinia, kurios nesinorėjo rašyti… Mantas - mano vaikų tėtis, brangus žmogus, mūsų gyvenimo dalis - išėjo anapilin. Niekas negali paruošti tam momentui, kai prarandi žmogų, kuris buvo šalia tiek daug akimirkų, tiek daug metų. Skausmas, tuštuma ir begalinis ilgesys… Dėkoju visiems už palaikymą, už gražius žodžius ir už buvimą šalia. Laikykime brangius žmones arti, mylėkime juos garsiai ir vertinkime kiekvieną akimirką kartu. Ilsėkis ramybėje, Mantai. Tavo pėdsakai liks amžinai mūsų širdyse"", - instagrame rašė A.Litvinienė. Pora sulaukė dviejų sūnų. Pastaruoju metu M.Litvinas dirbo „Vilniaus football adademy"" administratoriumi. Per savo futbolininko karjerą M.Litvinas atstovavo Panevėžio „Ekranui"", Pakruojo „Kruojai"" ir Vilniaus „Vėtrai"", buvo kviečiamas į įvairaus amžiaus Lietuvos jaunimo rinktines. Baigęs karjerą vyras nuo futbolo nenutolo ir Darvydo Šerno įkurtoje jaunųjų futbolininkų kalvėje ėjo administratoriaus pareigas. Dėl širdies problemų futbolininkas praėjusią savaitę atsidūrė ligoninėje, o sekmadienį mirė.","Agnė Litvinienė socialiniuose tinkluose pasidalijo liūdna žinia apie savo vyro Manto Litvino netektį, sulaukdama daugybės žmonių, tarp jų ir žinomų asmenybių, užuojautos ir palaikymo. Mantas Litvinas buvo buvęs futbolininkas ir ""Vilnius Football Academy"" administratorius, o jo netektis palietė daugelį artimųjų bei sekėjų."
"Š. m. kovo 28-ąją, minint Prokuratūros dieną bei 35-ąsias institucijos įkūrimo metines, iškilmingame renginyje apdovanoti dviejų nominacijų laimėtojai - „Apygardų prokuratūrų metų prokuroras"" ir „Apylinkių prokuratūrų metų prokuroras"". „Apygardų prokuratūrų metų prokuroru"" išrinktas Kauno apygardos prokuratūros Organizuotų nusikaltimų ir korupcijos tyrimo skyriaus prokuroras Mindaugas Sabaitis. Jo principingumą vadovaujant ikiteisminiams tyrimams vertina ne tik kolegos, bet ir ikiteisminio tyrimo institucijų pareigūnai. Šiais metais prokuroras Mindaugas Sabaitis ,,Metų prokuroro"" konkursui buvo nominuotas už vadovavimą sudėtingam ir didelį atgarsį visuomenėje sukėlusiam ikiteisminiam tyrimui dėl Kaune viešoje vietoje pagrobtos mažametės mergaitės. Intensyvių ir įtemptų pirmųjų paieškos dienų metu, siekiant kuo skubiau surasti pagrobtą vaiką, taip pat vėliau, atliekant ikiteisminio tyrimo veiksmus, prokuroras aktyviai bendradarbiavo su policijos pareigūnais ir vadovavo ikiteisminiam tyrimui neskaičiuodamas darbo valandų. Prokuroras operatyviai ir neatidėliotinai sankcionavo visus tyrimo veiksmus, būtinus sėkmingam tyrėjų darbui. Prokuroro profesionalumas bei įžvalgumas organizuojant ir kontroliuojant sudėtingą ikiteisminį tyrimą padėjo išaiškinti ir kitas kaltinamo asmens galimai įvykdytų nusikaltimų aplinkybes, todėl įtarimų apimtis reikšmingai išsiplėtė. Kaltinamajam iš viso yra inkriminuojama trylika Baudžiamajame kodekse numatytų nusikalstamų veikų. Teismui perduotos baudžiamosios bylos medžiagą sudaro 15 tomų. Kolegos ypač vertina prokuroro M.Sabaičio kruopštumą, pareigingumą, geranoriškumą bei tai, kad jis visada pasirengęs pagelbėti kolegoms profesionaliais patarimais bei įžvalgomis. Jis visada siekia geriausių rezultatų ir sėkmingos bylos baigties, jaučia atsakomybę prieš visus baudžiamojo proceso dalyvius. Organizatorių nuotr./Vilniaus apylinkės prokuratūros prokurorei Reditai Vinterytei „Metų prokuroro"" ženklelį teikia generalinės prokurorės pavaduotojas Saulius Verseckas „Apylinkių prokuratūrų metų prokuroru"" tapo Redita Vinterytė, Vilniaus apygardos prokuratūros Vilniaus apylinkės prokuratūros prokurorė. Ją kolegos įvertino už aukštą profesinę kompetenciją, reiklumą ne tik sau, bet ir kitiems. Prokurorė R.Vinterytė vadovauja ikiteisminiams tyrimams, reikalaujantiems didesnio atidumo, kruopštumo ir principingumo. 2024 m. prokurorė R.Vinterytė vadovavo ikiteisminiam tyrimui, kuriame kaltinimai piktnaudžiavimu, sukčiavimu bei dokumentų klastojimu buvo pareikšti sostinėje dirbusiam advokatui. Bylos duomenimis, su kliente sudaręs teisinių paslaugų teikimo sutartį, šių paslaugų nesuteikė, tačiau, piktnaudžiaudamas savo, kaip advokato, tarnybine padėtimi ir siekdamas suklaidinti klientę dėl tariamai suteiktų teisinių paslaugų ir gauti turtinės naudos, klastojo valstybės įmonių dokumentus ir juos pateikdavo klientei. Sudaręs įspūdį, kad sutartyje numatytos teisinės paslaugos yra suteiktos, advokatas apgaule įgijo svetimą turtą - didesnį nei 6 tūkst. eurų klientės mokestį už tariamai suteiktas teisines paslaugas. Ikiteisminio tyrimo metu įtariamasis neigė savo kaltę. Prokurorei nusprendus, kad įtariamojo kaltė pagrįsta surinktais duomenimis, ši byla perduota nagrinėti teismui. Pirmosios instancijos teismas advokatą pripažino kaltu ir skyrė jam 25 tūkst. eurų baudą. Pernai prokurorė teismui perdavė nagrinėti 50 baigtų ikiteisminių tyrimų. Šiuo metu prokurorė vadovauja sudėtingam ir atgarsį visuomenėje sukėlusiam ikiteisminiam tyrimui dėl sistemingo nukentėjusio asmens bauginimo, naudojant psichinę prievartą, bei svetimo turto sugadinimo. Kolegos ir ikiteisminio tyrimo institucijų pareigūnai ypač vertina prokurorės darbštumą, konstruktyvumą bei atsakingumą, gebėjimą greitai orientuotis įvairiose sudėtingose situacijose. Iš viso šiais metais apygardų ir apylinkių prokuratūrų vadovai „Metų prokuroro"" konkursui buvo pateikę 21 prokuroro kandidatūras.","Minint Prokuratūros dieną ir 35-ąsias institucijos metines, „Metų prokuroro“ apdovanojimus laimėjo Kauno apygardos prokuroras Mindaugas Sabaitis ir Vilniaus apylinkės prokurorė Redita Vinterytė, įvertinti už savo profesionalumą ir sėkmingą vadovavimą sudėtingiems ikiteisminiams tyrimams."
"Jis atsakė į klausimą, ar Jungtines Valstijas erzina ugnies nutraukimo atidėliojimas. V.Zelenskio įsitikinimu, D.Trumpas kada nors galės sureaguoti į tai, kad pasitikėti V.Putinu neįmanoma. „Ir mums reikia sudaryti Putinui tokias sąlygas, po kurių Putinas įvykdys savo pažadus tam ar kitam lyderiui, šiuo atveju D.Trumpui. Ir aš labai norėčiau, kad tas laikas ateitų greičiau. Nes šis laikas greičiau prives mus prie tam tikrų ryžtingų žingsnių. Be sankcijų, priverčiančių besąlygiškai nutraukti ugnį, prie diplomatijos ir diplomatinio kelio, kuris vestų į karo pabaigą. Noriu tuo tikėti"", - pabrėžė V.Zelenskis. Pasak jo, Ukraina yra pasirengusi padaryti viską, kas nuo jos priklauso, skelbia portalas „Unian"". „Ir manau, kad tokių žingsnių vis daugiau ir daugiau. Atakos daugelyje mūsų miestų. Be abejo, smūgis Kryvyj Riho vaikams, manau, buvo šokas daugeliui žmonių Amerikoje. Aš kalbu apie žmones. Viskas visada remiasi žmonėmis. Vienokia ar kitokia forma šie signalai pasiekia Baltuosius rūmus"", - sakė Ukrainos prezidentas. Tuo pat metu V.Zelenskis mano, kad „D.Trumpą erzina tai, kad V.Putinas nevykdo to, ką jam pažadėjo"". „Mes nežinome apie viską, apie ką jie kalbėjosi. Bet žinome daug dalykų. Ir labai tikimės, kad tada bus reakcija. Nes paliaubos Ukrainoje galėtų suteikti postūmį užbaigti karą. Paliaubos Ukrainoje yra Trumpo idėja. Mes suprantame, kad tai tarsi pirmas žingsnis į karo pabaigą. Jis yra suinteresuotas tuo žingsniu. Todėl manau, kad jo susierzinimas yra didesnis, nei mes įsivaizduojame. Nes iš tikrųjų jo planą mes palaikome savo žingsniais. Absoliučiai. O Putinas daro viską nepaisydamas to"", - pareiškė V.Zelenskis.","V.Zelenskis išreiškė viltį, kad D.Trumpas suvoks, jog neįmanoma pasitikėti V.Putinu, ir kad reikia sukurti sąlygas, priversiančias Putiną laikytis savo pažadų. Zelenskio nuomone, paliaubos Ukrainoje, Trumpo siūlomos kaip pirmas žingsnis į karo pabaigą, galėtų paskatinti tęsti diplomatinius"
"Apie šią grėsmę prabilusi agentūra „Capital"" įspėja - sukčiai keičia taktiką, todėl būtina stiprinti prevenciją visoje rinkoje. Pasak įmonės vadovo Dmitrijaus Semionovo, tai ne tik pavieniai incidentai, bet signalas, kad būtini sisteminiai sprendimai siekiant apsaugoti tiek klientus, tiek NT specialistus. „Pastarąją savaitę užfiksavome du realius atvejus, kai brokeriai buvo įtraukti į sukčiavimo schemą - visame procese dalyvavo asmenys, prisistatę policijos pareigūnais, bankų darbuotojais, o galiausiai buvo pasitelkti ir tikri brokeriai, kurie nežinojo apie vykstančius užkulisinius veiksmus. Ši situacija kelia rimtą klausimą - kokiais būdais turime stiprinti saugumą ne tik agentūros viduje, bet ir visos šalies mastu, kad tokios situacijos nesikartotų"", - komentuoja „Capital"" vadovas D.Semionovas. Sukčių taikiniu tapo 87-erių moters būstas Vienas iš sukčiavimo schemos atvejų neseniai užfiksuotas Kaune - 87 metų moteris, paveikta psichologinio sukčių spaudimo, vos nepardavė savo vienintelio turimo būsto, kuriame gyveno. Situaciją sustabdė „Capital"" tinklo brokerė Evelina Vičiūnienė. kuriai kilo įtarimų dėl klientės elgesio ir nutylėtų aplinkybių. „Jau per pirmą vizitą pastebėjau, kad ji vis traukiasi pasikalbėti telefonu, nesakė, su kuo kalba. Pradėjome ruoštis fotografavimui, o ji vėl išeina kalbėtis. Klausiau, kodėl nori parduoti - pradėjo verkti, bet neatsakė. Man tai sukėlė daug klausimų"", - pasakoja brokerė. Vėliau paaiškėjo, kad moteriai skambino asmuo, prisistatęs „Swedbank"" darbuotoju ir nurodęs, jog jos būstas jau tariamai įtrauktas į sukčių schemą. Neva tam, kad apsaugotų turtą, ji turi jį kuo greičiau parduoti ir pervesti gautus pinigus į naują sąskaitą. „Jie pažadėjo, kad po sandorio būstas bus grąžintas atgal, bet ji privalėjo apie tai man nieko nesakyti"", - priduria E.Vičiūnienė. Sukčiai, vaizdo skambučiu apsimetę uniformuotais policijos pareigūnais, informavo moterį, kad atvyks paimti grynųjų pinigų, kai tik sandoris bus įvykdytas. Moteris buvo raginama skubėti, o procesui suteikti teisėtumo įspūdį jai buvo pateikti tikri NT brokerių kontaktai - tarp jų ir E.Vičiūnienė. „Ji sakė, kad išgrynino pinigus, kuriuos jie patys jai pervedė norėdami įrodyti savo patikimumą - ji parodė banko išrašą, iš tikrųjų išgrynino jų pervestus 9,5 tūkst. ir atvažiavusiems neva pareigūnams perdavė. Ji buvusi vyriausioji ekonomistė, šviesaus proto, bet vis tiek įsuko ją taip stipriai, kad per kelias dienas jau buvo pasiruošusi viską parduoti"", - sako pašnekovė. Pasak jos, vien tai, kad moteris planavo išsikraustyti neturėdama kur, tapo dar vienu ženklu, jog vyksta įtartini procesai, todėl apie situaciją buvo pranešta policijai. Pareigūnai atvyko kaip tik tuo metu, kai moteris grįžo iš banko, o tariamas „banko darbuotojas"" dar kalbėjosi su ja telefonu. „Laiku sureagavome ir pavyko sustabdyti visą procesą, bet baisu pagalvoti, kas būtų nutikę, jei ji būtų atidavusi visus pinigus - apie 70 tūkstančių eurų. Ji būtų likusi gatvėje be namų"", - įvykio detalėmis dalijasi brokerė. Sistema ne visada apsaugo, tačiau svarbu reaguoti iškart Teisės ekspertas advokatas Vykintas Gutauskas sako, kad sukčiavimo mastas Lietuvoje sparčiai auga, o NT rinka tampa vis dažnesniu taikiniu. Pasak jo, viena iš problemų - tai, kad net ir esant aiškiems apgavystės požymiams, teisėsauga neretai atsisako pradėti ikiteisminį tyrimą, teigdama, jog tai - civiliniai teisiniai santykiai. „Daug nukentėjusiųjų kreipiasi į policiją, tačiau jiems atsakoma, kad tai civilinis ginčas ir rekomenduojama bylinėtis teisme. Tačiau kai kalbame apie sukčiavimą, ypač jei tai didelės vertės sandoriai, turintys apgaulės elementą, kaip dažnai nutinka NT srityje, turėtų būti taikoma baudžiamoji atsakomybė"", - sako advokatas V.Gutauskas. Jis pažymi, kad baudžiamoji atsakomybė už sukčiavimą gali siekti iki aštuonerių metų laisvės atėmimo, o tyrimas gali būti pradėtas net ir tuo atveju, jei pinigai dar neperduoti - vien ketinimas ar bandymas įvykdyti sukčiavimą jau yra pakankamas pagrindas. Pasak teisininko, labai svarbu nedelsti ir kreiptis į policiją vos tik kilus įtarimams - tai gali padėti sustabdyti schemą dar ankstyvoje stadijoje. „Labai dažnai žmonės dvejoja, bijo pasirodyti kvailai. Tačiau geriau pranešti per anksti, nei per vėlai"", - pabrėžia jis. Advokatas V.Gutauskas taip pat atkreipia dėmesį į požymius, kurie gali išduoti, kad žmogus tapo sukčių taikiniu. Tarp jų - skambučiai iš lietuviškų numerių, tačiau rusų kalba, prisistatymai kaip banko, policijos ar investicinių įmonių atstovų, raginimai atsidaryti naują banko sąskaitą, išgryninti pinigus ar perduoti juos nepažįstamam asmeniui. „Dažnai pateikiama ir išgalvota istorija apie neva pavojų būstui, kurį reikia skubiai parduoti - kartais net pažadama, kad žmogus galės toliau gyventi parduotame bute. Taip sukuriamas tariamas saugumo pojūtis, o schema įgyja realumo įspūdį - ypač tada, kai aukai pateikiami tikri NT brokerių kontaktai"", - apie naujai užfiksuotą sukčiavimo schemą kalba advokatas V.Gutauskas. Anot jo, panašūs metodai taikomi ir kituose sukčiavimo atvejuose - nuomojant būstą, perkant ar nuomojant automobilius. Skelbimuose pateikiami patrauklūs pasiūlymai, tačiau vėliau pareikalaujama pervesti avansą ar sumokėti iš anksto, net neapžiūrėjus objekto. „Jeigu pasiūlymas atrodo per geras, kad būtų tiesa, dažniausiai taip ir yra. Taip pat, jei asmuo prisistato kokios nors įmonės, banko ar institucijos darbuotoju - būtina jo pavardę ir įmonės pavadinimą patikrinti internete. Jeigu įmanoma - paskambinti į tą įmonę tiesiogiai ir pasitikrinti, ar toks žmogus iš tiesų ten dirba"", - nurodo teisės ekspertas.","NT agentūra „Capital"" įspėja apie sukčių keičiamą taktiką ir ragina stiprinti saugumo priemones visoje rinkoje po atvejų, kai brokeriai buvo įtraukti į sukčiavimo schemas. Vienas iš incidentų įvyko Kaune, kur 87 metų moteriai buvo vos nepardavusios savo būsto, tačiau situacija buvo sustabdyta laiku, o teisės ekspertai pabrėžia svarbą greitai reaguoti į įtarimus ir kreiptis į policiją."
"Atraskite S.Dalí meną Figereso mieste Tiems, kam patinka siurrealisto dailininko Salvadoro Dali kūryba, verta sėsti į traukinį ir keliauti į Figereso miestą. Jis įsikūręs į šiaurę nuo Barselonos, vos už 30 km nuo sienos su Prancūzija. Greituoju traukiniu iš Barselonos jį galima pasiekti greičiau nei per valandą, todėl tai labai paprasta vienos dienos kelionė. Figeresas yra S.Dalí gimtasis miestas, kuriame įsikūręs Dalí teatro muziejus - viena geriausių jo darbų kolekcijų pasaulyje, kurioje sukaupta daugiau kaip 1 500 eksponatų: nuo eskizų ir skulptūrų iki baldų ir paveikslų. Shutterstock nuotr./Vienas iš S.Dali kūrinių Norėdami daugiau sužinoti apie dailininką, galite apsilankyti Casa Natal Salvador Dalí - dailininko gimtajame name, kuris pirmą kartą visuomenei atvertas tik 2023 m. pabaigoje. Shutterstock nuotr./ Jei mėgstate pėsčiųjų žygius, dvi valandas autobusu važiuokite į baltą pakrantės kaimelį Kadakesą, kur galite aplankyti S.Dalí vasaros namus netoliese esančiame Portligate. Man patinka pasivaikščioti po Cap de Creus gamtos parką, po tuos pačius kraštovaizdžius, kurie įkvėpė S.Dalí ir jo kūrybą. Vienos dienos kelionės iš Barselonos metu aplankyti ir Figeresą, ir Kadakesą būtų per daug, tačiau tai ideali galimybė, jei turite porą laisvų dienų. Važiuokite į vyno degustacijos turą Penedeso regione Penedesas yra vienas didžiausių ir svarbiausių Katalonijos vyno regionų. Nors čia gaminami įvairių rūšių vynai, labiausiai garsėja cava. Shutterstock nuotr./Cava vynas kilęs iš Katalonijos Tačiau burbuliukų taurės nėra vienintelė priežastis, kodėl čia verta atvykti: vietovės kraštovaizdis taip pat įspūdingas. Geriausia vieta pradėti pažintį su regionu yra nedidelis Sant Sadurní d'Anoia miestelis - Ispanijos cavos sostinė. Jis yra maždaug už pusantros valandos kelio traukiniu į pietvakarius nuo Barselonos. Miestelyje įsikūrusios kelios vyno daryklos, kuriose galite dalyvauti ekskursijose ir degustacijose. Beje, viena iš čia esančių vyno daryklų - Freixenet ir Codorníu - yra viena seniausių Ispanijoje. Susipažinkite su modernistine architektūra Reuse Didinga Katalonijos modernistinė architektūra yra viena iš priežasčių, kodėl šis regionas toks žavus. Tačiau Barselonoje šie pastatai dažnai būna per ankšti, nes juose lankosi minios turistų, be to, bilietai labai brangūs. Todėl verta išvažiuoti iš Barselonos, pvz., į Reusą. Šis miestas yra į pietvakarius nuo Barselonos ir traukiniu pasiekiamas maždaug per dvi valandas. Tai architekto Antoni Gaudi gimtasis miestas. Nors iš tikrųjų jis čia niekada neprojektavo jokių pastatų, jo modernistinės architektūros kolekcija verta dėmesio. Shutterstock nuotr./Reuse netrūksta įspūdingų architektūros pavyzdžių „Vienas iš mano mėgstamiausių modernizmo architektų yra ne A.Gaudi, o Lluísas Domènechas i Montaneris, kuris taip pat suprojektavo Katalonijos muzikos rūmus (isp. Palau de la Música Catalana) ir modernistinį Sant Pau muziejų Barselonoje. Jis dirbo prie dar kelių pastatų Reuse: sudėtingo Casa Navàs, gausiai dekoruoto spalvingais vitražais ir puošniais lipdiniais, ir L'Institut Pere Mata - nuostabios psichiatrinės ligoninės ir modernizmo perlo"", - pataria straipsnio autorė. Pasivaikščiokite vingiuotomis Žironos gatvelėmis Vienas miestas, į kurį verta sugrįžti, yra Žirona - istorinė Kosta Bravos sostinė. Greitasis traukinys iš Barselonos važiuoja vos 38 minutes, tačiau yra ir lėtesnių bei pigesnių variantų, kurie trunka nuo vienos iki dviejų valandų. Karolinos Stažytės nuotr. / 15min.lt/Žironos miestas Miestas padalytas į dvi dalis, kurias skiria upė - Barri Vell (senamiestis) ir modernesnė miesto dalis. Senamiestyje patyrinėkite siauras gatveles ir akmenimis grįstus laiptus, kurie supa senovinį žydų kvartalą El Call. Pasigrožėti miesto panorama galima užlipus ant miesto sienų. Nuo ten atsiveria ir klasikinių šiam regionui būdingų spalvinų namų, išsirikiavusių palei Onaro upę, vaizdas. Verta paminėti, kad Žirona įamžinta filme „Sostų karai"". Vis dėlto, skirtingai nei Barselonoje, net ir savaitgaliais čia nėra daug žmonių. Žygis pėsčiomis arba žiemos pramogos Vall de Núria „Kai tikrai noriu nuo visko pabėgti, vykstu į Nūrijos slėnį (isp. Vall de Núria), esantį Pirėnų kalnuose, prie pat sienos su Prancūzija. Tai šiek tiek per toli vienai dienai, bet tai puiki savaitgalio išvyka. Į jį važiuoju traukiniu: pirmiausia apie 2 val. 40 min. iki Ribes de Freserio, o tada dar 40 min. važiuoju istoriniu geležinkeliu į virš 1000 m aukštį į Nūrijos slėnį, apsuptą kylančių viršūnių"", - pasakoja E.Fox. Žiemą galima išsinuomoti snieglentes ir leistis nuo kalnų, grožintis nuostabiais vaizdais. Čia laukiami ir kalnų slidžių entuziastai. Kitu metų laiku galima leistis į žygius pėsčiomis: maršrutų - daugybė, galima pasirinkti pagal savo jėgas ir norus. Pačiame Vall de Núria mieste yra vienas viešbutis, tačiau daug daugiau jų rasite Ribes de Freser mieste. Shutterstock nuotr./Vall de Núria įspūdingas visais metų laikais Dienos išvyka į Kolersolos gamtinį parką Dauguma barseloniečių savaitalius leidžia ne mieste, bet gamtoje. Pasiekti ją nėra sudėtinga net ir neturint automobilio.Kolersolos (isp. Collserola) yra viena lengviausiai viešuoju transportu pasiekiamų ir artimiausių vietų, kur galima leistis į žygį visai dienai ar net kelioms valandoms, nes ji yra tiesiai virš miesto. Parke yra daugybė įvairaus ilgio ir sudėtingumo takų. Shutterstock nuotr./Collserola - visai šalia Barselonos esanti oazė „Man ypač patinka vienas maršrutas, einantis iš už Mundeto metro stoties per kalvas į Sant Cugat del Vallès miestelį; pakeliui yra nedidelis ermitažas. Norintiems lengvo žygio, visada galima leistis į Carretera de les Aigües - tai lygus takas, einantis aplink visą miestą, iš kurio atsiveria įspūdingi vaizdai"", - patarė Barselonoje gyvenanti žurnalistė.","Tekstas aprašo kelionių iš Barselonos galimybes, įskaitant vizitus į Salvadoro Dalí muziejų Figerese, vyno degustacijas Penedeso regione, modernistinę architektūrą Reuse, istorinius Žironos kvartalus ir žygius Vall de Núria bei Kolersolos gamtiniame parke. Tai siūlo kultūrinius ir gamtos nuotykius, kurie tinka tiek vienos dienos, tiek ilgoms savaitgalio išvykoms."
"Avinas 15min nuotr./Avinas Šiandien gali kilti didesnis noras priimti rizikingus sprendimus, tačiau reikėtų būti atsargesniems. Rekomenduojama pasikliauti savo intuicija, tačiau neignoruoti ir logikos. Išlaikykite pusiausvyrą tarp impulsyvumo ir apdairumo, kad išvengtumėte nereikalingų klaidų. Jautis 15min nuotr./Jautis Diena gali pasižymėti produktyvumu ir stabilumu. Rekomenduojama sutelkti dėmesį į ilgalaikius tikslus ir pasistengti įgyvendinti tai, ką pradėjote anksčiau. Šiandien bus naudinga išlikti kantriems ir atlikti darbą žingsnis po žingsnio, kad pasiektumėte gerų rezultatų. Dvyniai 15min nuotr./Dvyniai Šiandien gali tekti susidurti su iššūkiais komunikacijoje. Rekomenduojama būti atsargiems bendraujant su kitais, kad išvengtumėte nesusipratimų. Stenkitės išlaikyti aiškumą, kad neatsirastų nereikalingų įtampų. Vėžys 15min nuotr./Vėžys Šiandien jums gali tekti priimti svarbius sprendimus susijusius su namais ar šeima. Rekomenduojama būti jautriems ir atidžiai įvertinti kitų nuomones, tačiau kartu nebijoti ginti savo pozicijos. Tai laikas, kai stabilumas ir harmonija bus itin svarbūs. Liūtas Shutterstock nuotr./Liūtas Šiandien jūsų kūrybinės idėjos gali pasiekti aukščiausią tašką. Rekomenduojama leisti sau išsiskirti ir išbandyti jėgas kur reikia drąsos ir inovatyvumo. Būkite atviri naujoms galimybėms ir pasitikėkite savo gebėjimais kurti. Mergelė 15min nuotr./Mergelė Diena bus palanki rūpintis praktiniais reikalais. Rekomenduojama sutelkti dėmesį į kasdienius darbus ir išspręsti užduotis, kurios ilgą laiką buvo atidėtos. Šiandien palanku pasitikėti savo analitiniais įgūdžiais ir nebijoti priimti sprendimus. Svarstyklės 15min nuotr./Svarstyklės Šiandien gali prireikti didesnio dėmesio savo santykiams su kitais. Rekomenduojama būti atidžiais ir jautriais, ypač kai kalbama apie artimus žmones. Ieškokite būdų, kaip pagerinti bendravimą ir išlaikyti harmoningus santykius tiek darbe, tiek asmeniniame gyvenime. Skorpionas 15min nuotr./Skorpionas Šiandien jūsų atkaklumas bus svarbus norint pasiekti užsibrėžtų tikslų. Rekomenduojama išlikti susikoncentravusiems ir nepasiduoti jei kelyje pasitaikys kliūčių. Tai puikus metas užbaigti tai, ką pradėjote anksčiau. Šaulys 15min nuotr./Šaulys Diena žada būti kupina naujų galimybių profesinėje srityje. Rekomenduojama išnaudoti visas atsiveriančias duris ir nebijoti priimti iššūkių. Pasitikėkite savo gebėjimais ir būkite pasiruošę priimti svarbius sprendimus. Ožiaragis Ožiaragis Šiandien galite susidurti su iššūkiais, tačiau jūsų gebėjimas išlaikyti kontrolę padės pasiekti norimus rezultatus. Rekomenduojama sutelkti dėmesį į ilgalaikius tikslus ir nepasiduoti greitų rezultatų siekimui. Išlaikykite pusiausvyrą tarp darbo ir poilsio. Vandenis 15min nuotr./Vandenis Šiandien gali prireikti daugiau kūrybiškumo ir naujoviškų sprendimų. Rekomenduojama išbandyti naujas idėjas ir nebijoti eksperimentuoti su skirtingais požiūriais. Tai puikus laikas bendradarbiauti su kitais. Žuvys 15min nuotr./Žuvys Šiandien galite jaustis šiek tiek nusiminę dėl nesutarimų ar nesėkmių. Rekomenduojama nesileisti į pernelyg gilias emocijas ir ieškoti būdų atsipalaiduoti bei atsikratyti streso. Būkite atidūs savo intuicijai, tačiau stenkitės nepriimti sprendimų remiantis tik emocijomis. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šiandieniniai horoskopai skatina zodiako ženklus būti atsargiais, pasikliauti intuicija, bendrauti aiškiai, bei siekti ilgalaikių tikslų, o 15min ragina į šią informaciją žiūrėti kritiškai."
"Kaip skelbė delfi.lt, išanalizavęs parlamentaro veiklai apmokėti skirtas ataskaitas, dalis naujojo Seimo narių naudojosi pavėžėjų paslaugomis vėlų vakarą ar paryčiais. Portalas mini, jog bene dažniausiai pavėžėjimo paslaugomis ir „Citybee"" automobilių trumpalaikės nuomos paslaugomis naudojosi M.Maldeikis: jis Naujųjų naktį pavežėjus kvietė net keturis kartus, o vėliau sąskaitą pateikė apmokėti Seimo kanceliarijai. Politikas taip pat kažkur vyko ir per Kalėdas bei Kūčias. Pauliaus Peleckio / BNS nuotr./Matas Maldeikis „Nežinau, čia kažkas įdomiau, nes aš pusę šešių miegu, aš labai mėgstu miegoti. Tai net nežinau, reikia pasitikrinti, negaliu garantuoti, nes aš toks prie miegalių, mielai miegočiau. Tiesiog paaiškinu situacija: esu labai introvertiškas žmogus, nuo politikos turbūt tapau ir nuo senatvės labai labai introvertišku (M.Maldeikiui - 44 metai, - red. past.). Geriausias dalykas, kuris man gali būti, tai namuose ramiai su knyga, be jokių sau tenais mano mylimų žmonių. Kuo mažiau, tuo geriau, ir kuo daugiau namuose"", - žurnalistams Seime antradienį aiškinosi M.Maldeikis, paklaustas, kur vyko Naujųjų naktį. Jis tikina neskirstantis savo laiko, kuomet yra politikas, o kuomet -tiesiog paprastas žmogus. „Tai jei kažkur ir išvažiuoju, būna formatai, kur mes turime susitikimus, dalykus su tais pačiais žmonėmis. Tai tiesiog aš į tai taip žiūriu, aš nelaikau ir netraktuoju laiko, kada aš būnu politikas, kada - žmogus. Aš visą laiką būnu žmogus, 24/7 tai darau ir tai darysiu toliau"", - aiškino Seimo narys. Jis tvirtino, jog susitikti su rinkėjais pasinaudodamas pavėžėjų paslaugomis vyko ir pernai per Kūčias bei antrąją Kalėdų dieną: „Absoliučiai"". „Man svarbu, kad žmonės žino, koks aš esu, ir aš tai darysiu toliau: man nesvarbu, kaip tai traktuos žurnalistai, svarbu, kaip traktuos žmonės. Ne žurnalistai mane renka, o žmonės, vertina pagal tai, koks esu"", -gynėsi jis. Kaip skelbia delfi.lt, vėlų vakarą ar paryčiais važinėjo ir konservatoriai Vytautas Kernagis, Daiva Ulbinaitė, Audronius Ažubalis Laurynas Kasčiūnas, Paulė Kuzmickienė, socialdemokratai Inga Ruginienė, Kęstutis Vilkauskas, „Laisvės ir teisingumo"" atstovas Artūras Zuokas. Dalis šių politikų tiksliai nurodė, į kokius renginius darbo reikalais vyko. Galimybė nuomotis automobilį parlamentinei veiklai buvo panaikinta 2016-2020 metų kadencijos Seime, tačiau 2021-aisiais ši galimybė parlamentarams buvo grąžinta. Seimo pirmininkas: kyla klausimų dėl teisingumo Seimo pirmininkas Saulius Skvernelis tvirtina, kad teisiškai parlamentarai gali mokėti už pavėžėjų paslaugas naktį, švenčių dienomis iš parlamentinei veiklai skirtų lėšų, tačiau kyla klausimų dėl šių lėšų panaudojimo teisingumo. Patricija Adamovič / BNS/Saulius Skvernelis „Teisiškai viskas yra tvarkoje, o ar kita prasme tvarkoje, matyt, kiekvienas iš mūsų galime daryti išvadas patys"", - antradienį Seime žurnalistams sakė parlamento vadovas. Jis atkreipė dėmesį, kad parlamentarai apsisprendė nekeisti dabartinės parlamentinių veiklai skirtų lėšų naudojimo tvarkos. Mes siūlėme ne kartą keisti šitas tvarkas, kad būtų jos aiškiai suprantamos ir paprastos, bet yra nepajudinama kol kas. „Mes siūlėme ne kartą keisti šitas tvarkas, kad būtų jos aiškiai suprantamos ir paprastos, bet yra nepajudinama kol kas"", - teigė S.Skvernelis. Premjeras: turėtų užtekti moralės Premjeras Gintautas Paluckas sako, kad daliai Seimo narių iš parlamentinių lėšų apmokant pavežėjų paslaugas įvairiu paros metu ir šventinėmis dienomis, nereikia griežtesnio teisinio reguliavimo, parlamentarai paprasčiausiai turėtų vadovautis moralinėmis nuostatomis. Lukas Balandis / BNS nuotr./Gintautas Paluckas „Visiems taikomi vienodi moralės standartai. Tu supranti, kad tai yra šventinės dienos, tikrai nevažiuoji savo politinių nuostatų dėstyti ar aiškinti teikiamo teisės akto projekto, tai gal pamėgink tą daryti savo lėšomis, visi turime ne vieną kortelę ir galime skirtingomis atsiskaityti, atsiskaityk iš savo sąskaitos"", - spaudos konferencijoje antradienį kalbėjo ministras pirmininkas. „Nereikalingas papildomas teisinis reguliavimas, čia tiesiog elementarios kiekvieno asmens, kad ir Seimo nario, moralinės nuostatos"", - pridūrė jis. Tvarka jau sugriežtinta BNS skelbė, kad visuomenininkui Andriui Tapinui praėjusių metų pradžioje iniciatyvą „Skaidrinam"" iš savivaldos perkėlus į Seimą, kilo abejonių dėl kai kurių Seimo narių išlaidų pagrįstumo. Paaiškėjo, kad dalis parlamentarų tūkstančius eurų per kadenciją išleido žvakėms, skėčiams, kaklaraiščiams. Taip pat atskleista, kad dalis politikų parlamentinei veiklai skirtus pinigus leido brangiai įrangai, kuri, abejojama, ar dera su tiesioginiu jų darbu. Tuomet daryta prielaida, jog šią įrangą parlamentarai suskubo įsigyti artėjant į pabaigą terminui, kai pirkti daiktai lieka Seimo narių nuosavybe pasibaigus kadencijai. Kilus rezonansui visuomenėje, Seimo valdyba sugriežtino parlamentinei veiklai skirtų lėšų naudojimą - per kadenciją leista įsigyti ne daugiau kaip tris telefonus ir tris kompiuterius, nustatyta, kad vienos rūšies prekėms ir paslaugoms negalima išleisti daugiau kaip pusės per metus skiriamų visų parlamentinių lėšų. Seimo pirmininko S.Skvernelio iniciatyva šioje Seimo kadencijoje mėginta dar kartą peržiūrėti parlamentinių išlaidų naudojimą, siūlyta ir jas mažinti, tačiau frakcijos nepritarė kone visiems siūlomiems pakeitimams. Iš viso Seimo nariai - tiek praėjusios, tiek šios kadencijos - per 2024-uosius panaudojo 1,8 mln. eurų parlamentinei veiklai skirtų lėšų. 2023 metais ši suma buvo didesnė, siekė per 2 mln. eurų.","Parlamentarų išlaidos pavėžėjimo ir automobilių nuomos paslaugoms švenčių dienomis ir naktimis sukėlė diskusijų dėl jų pagrįstumo, nors teisiškai jos yra leidžiamos. Seimo pirmininkas ir premjeras pabrėžė moralinio atsakomybės svarbą, tačiau pasiūlymams griežtinti išlaidų tvarką nepritarė frakcijos."
"XXV žiemos olimpinės žaidynės vyks 2026 m. vasario 6-22 d. Milano ir Kortinos regionuose. Kovo mėnesį Lietuvos tautinio olimpinio komiteto sporto direkcijos vadovė A.Vanagienė grįžo iš paskutinio misijos vadovų susitikimo, kuriame susipažino su naujausia transporto, olimpinių kaimelių, bilietų, atidarymo ir uždarymo ceremonijų technine informacija. „Tai bus vienos sudėtingiausių olimpinių žaidynių mums, misijos vadovams. Niekada žaidynių istorijoje nėra buvę tokio geografinio paplitimo"", - pripažįsta A.Vanagienė. LTOK nuotr./Agnė Vanagienė Didžiulę darbo žaidynėse patirtį sukaupusi LTOK atstovė sako, kad didžiausias laukiantis iššūkis - logistika. „Bus net šeši olimpiniai kaimeliai, Lietuvos rinktinė gyvens penkiuose iš jų. Nė vienos sporto šakos atstovai negyvens su kitos - tai automatiškai sukelia daugybę logistinių ir operacinių iššūkių. Buvome įpratę vežtis visus sportininkus galintį prižiūrėti gydytoją ir kineziterapeutą. Tai leisdavo turėti didesnę techninę aprūpinimo komandą, kas itin aktualu, kai kalbame apie žiemos sportą, nes čia reikia slidžių tepėjų ir kito personalo. Kadangi dabar kiekvienos sporto šakos atstovai gyvens atskirai, visiems reikia asmeninio kineziterapeuto, gydytojo, tų pačių slidžių ruošėjų. Šis klausimas gana sudėtingas, mėginsime kažkaip jį spręsti"", - aiškina A.Vanagienė. Pavyzdžiui, nuo Milano kaimelio, kuriame bus įsikūrę dailiojo čiuožimo atstovai, iki Anterselvos, kur varžysis biatlonininkai, automobiliu reikia keliauti net devynias valandas. „Tiesiog fiziškai neįmanoma per dieną įveikti šį atstumą, jei kyla bėdų viename ar kitame kaimelyje. Pasiekti kai kurias vietoves žiauriai sudėtinga, o kartais ir neįmanoma. Pavyzdžiui, per snygį kai kurie keliai tiesiog uždaromi. Tą sprendžiame kartu su sporto šakų federacijomis. Jau buvo pirminiai pokalbiai, bet dar turėsime ne vieną"", - pasakoja misijos vadovė. Šeši olimpiniai kaimeliai ir ilgos kelionės padiktuos dar vieną naujovę. Kaip žinoma, Paryžiaus vasaros žaidynėse pirmą kartą atidarymo ceremonija vyko ne stadione, o delegacijoms laivais plaukiant Senos upe. Tad ir Italijoje bus pirmas kartas - techniškai ne ką mažiau sudėtingas. „Vienas pagrindinių klausimų, kuris kyla visiems, - atidarymo ceremonija. Ji vyks keturiuose skirtinguose kaimeliuose, tad vienas vėliavnešys gali būti iš Milano, kitas iš Kortinos. Įdomu, kaip bus užtikrinta, kad visi gautų vienodą kiekį televizijos eterio laiko, ir panašūs dalykai"", - svarsto A.Vanagienė. Milane bus įprastas olimpinis kaimelis, o kitur sportininkai įsikurs ir jau pastatytuose viešbučiuose. „Bėdų dėl apgyvendinimo neturėtų būti, nes viešbučiai turi atitikti tam tikrą apgyvendinimo lygmenį. Problemų gali kilti dėl maitinimo. Žaidynėse privaloma užtikrinti vienodą maitinimo lygį visiems, o sąlygos bus skirtingos: vieni gyvens kaimeliuose, kiti nedideliuose viešbučiuose"", - atkreipia dėmesį A.Vanagienė. Milano ir Kortinos žaidynės nereikalaus didelių infrastruktūros investicijų ‒ 85 proc. varžybų vietų yra jau veikiančios, todėl bėdų čia kilti neturėtų. Į Europą žiemos žaidynės grįš po dvylikos metų pertraukos. Suprasti akimirksniu Milano ir Kortinos žaidynių varžybos ir ceremonijos vyks šiose vietovėse: Milanas. Atidarymo ceremonija, ledo ritulys, greitasis čiuožimas, greitasis čiuožimas trumpuoju taku, dailusis čiuožimas. Atidarymo ceremonija, ledo ritulys, greitasis čiuožimas, greitasis čiuožimas trumpuoju taku, dailusis čiuožimas. Kortina. Kalnų slidinėjimas, biatlonas, kerlingas, bobslėjus, skeletonas, rogučių sportas. Kalnų slidinėjimas, biatlonas, kerlingas, bobslėjus, skeletonas, rogučių sportas. Livinjas. Snieglenčių sportas, akrobatinis slidinėjimas. Snieglenčių sportas, akrobatinis slidinėjimas. Predacas. Šiaurės dvikovė, šuoliai su slidėmis. Šiaurės dvikovė, šuoliai su slidėmis. Tezeras. Lygumų slidinėjimas, šiaurės dvikovė. Lygumų slidinėjimas, šiaurės dvikovė. Anterselva. Biatlonas. Biatlonas. Bormijus. Kalnų slidinėjimas, slidinėjimo alpinizmas. Kalnų slidinėjimas, slidinėjimo alpinizmas. Verona. Uždarymo ceremonija. „Žaidynių vieta dėkinga Europos sportininkams, nes nereikia aklimatizuotis. Tai labai gerai, kai kurie gal net rinksis kelionę automobiliu. Kita vertus, žinome italų būdą, yra tekę būti kituose jų renginiuose - labai tikiuosi, kad iššūkių bus nedaug, bet kartu ruošiamės, kad jų turėsime nemažai, nors varžybų lygmuo bus tikrai aukštas"", - įsitikinusi A.Vanagienė. Jau dabar aišku, kad Lietuvos rinktinę Italijoje sudarys mažiausiai 13 atletų - tiek pat, kiek 2022-aisiais jų buvo Pekine. Rekordiškai daug - net aštuonis kelialapius - nugriebė biatlonininkai. Tą lėmė Tautų taurės įskaitos rezultatai pasibaigus 2024-2025 m. sezonui. Lietuvos vyrai užėmė 19 vietą, o moterys - 20-ąją. Būtent po 20 geriausių Tautų taurės įskaitos komandų į Milano ir Kortinos žaidynes galės deleguoti estafetės komandas, o visi keturi estafetės dalyviai galės varžytis ir asmeninėse rungtyse. Lietuvos vyrai estafetės komandą jau turėjo 2022 m. Pekino žaidynėse, o štai mūsų šalies moterų kvartetas olimpinę estafetę išbandys pirmą kartą istorijoje. Dar keturi kelialapiai - lygumų slidinėjimo atstovų rankose. Lygumų slidininkų bazinę nacionalinių olimpinių komitetų kvotą tiek vyrai, tiek moterys gavo už bent vieno atleto surinktą reikiamą taškų skaičių pasaulio čempionate arba planetos U23 pirmenybėse, o antruosius kelialapius - už patekimą tarp 30 geriausių rinktinių Tautų taurės įskaitoje. Dar vienas olimpinis bilietas garantuotas mūsų šalies dailiojo čiuožimo atstovei, startuosiančiai moterų varžybose. Rinktinė jau dabar galėjo būti rekordinė, tačiau kovo pabaigoje JAV vykusiame pasaulio dailiojo čiuožimo čempionate nepasisekė Allison Reed ir Sauliaus Ambrulevičiaus porai. Sportininkai taikėsi į dešimtuką, bet per trumpąją programą nukritus A.Reed Lietuvos duetas liko tik 21-as ir nepateko į finalą, kuriame 20 porų išsidalijo 19 olimpinių kelialapių. Dar apmaudžiau, kad iki finalo jiems pritrūko vos 0,01 balo, o mūsiškius šia mikroskopine persvara aplenkę suomiai vėliau užtikrintai iškovojo bilietą į olimpinį Milaną. Sėkmės atveju ledo šokėjai kitai šalies porai - Paulinai Ramanauskaitei ir Deividui Kizalai - galėjo garantuoti vietą papildomame olimpinės atrankos turnyre, kuris vyks rugsėjį Pekine, bet dabar patys turės į jį keliauti. Pekine paskutinius bilietus sugriebs tik keturios poros. „Scanpix""/AP nuotr./Meda Variakojytė Tiesa, Bostone vykusiose pirmenybėse būta ir pozityvo: šiek tiek netikėtai kelialapį šaliai iškovojo Meda Variakojytė. Nors prieš metus 17-metė pasaulio čempionate liko paskutinė 35-a, šį kartą jai pavyko finišuoti 24-oje vietoje ir taip nugvelbti kelialapį į Milaną. Kurioziška, kad šią sėkmę jai lėmė irgi 0,01 balo persvara. Dar nežinodama šių rezultatų A.Vanagienė svajojo apie 17 olimpiečių rinktinę, tačiau bet kokiu atveju ji vis tiek turėtų būti rekordinė. Planuojama, kad dar dvi vietas gaus kalnų slidininkai - po vieną vyrą ir moterį. Tai pratęstų gražią tendenciją - per kiekvienas žaidynes Lietuva ir toliau vis didintų žiemos olimpiečių skaičių. „Kai kurių sporto šakų atletai 90 procentų laiko varžyboms rengiasi ne Lietuvoje. Puikiai pasiteisino Biatlono federacijos strateginis sprendimas investuoti į moterų komandą, - priežastis vardija A.Vanagienė. - Kitos sporto šakos taip pat priėmė teisingus strateginius sprendimus. Dailiojo čiuožimo atstovai tikrai daug sportuoja užsienyje, nors staigmena tapusi M.Variakojytė ruošiasi Lietuvoje, turi trenerį iš Lietuvos. Tad turime talentų, kurie gali pasiruošti ir mūsų bazėse. Mažais žingsniais, bet augame. Man, kaip misijos vadovei, rekordinis olimpiečių skaičius yra ir iššūkis, ir palaima. Didelis džiaugsmas, kad turime tiek sportininkų, žinant mūsų klimato sąlygas ir susidomėjimą. Visi iššūkiai yra įveikiami bendromis pastangomis su federacijomis, treneriais, o mes darome viską, kad sportininkų lūkesčiai ir poreikiai būtų patenkinti maksimaliai."" Visi iškovoti olimpiniai kelialapiai yra ne asmeniniai, o šaliai - sportininkai, kurie važiuos į žaidynes, paaiškės prieš jas. Šie sprendimai bus priimti po federacijų vidinių atrankų, atsižvelgiant į sportininkų sveikatą, sportinę formą ir sezono pasiekimus. Labai stipriai žiemos olimpinė rinktinė neturėtų gausėti, nors teorinių galimybių yra. Ledo ritulininkai sustojo trečiame iš keturių atrankos etapų. G grupėje treti likę lietuviai kovojo su Japonija, Vengrija ir Ispanija, o norint tęsti kovą reikėjo būti pirmiems. Šansų dar turi pirmą kartą pasaulio kerlingo (akmenslydžio) čempionate dalyvavusi moterų rinktinė. Šiame jai sugriebti kelialapio nepavyko, bet moterys vilčių dar turi. Iš pradžių lietuvėms rugsėjį reikės įveikti kvalifikacinį etapą į paskutinį atrankos turnyrą, vyksiantį gruodį. Čia bus duodami tik du bilietai, tad konkurencija - milžiniška. Greitojo čiuožimo atstovės Agnės Sereikaitės įpėdinių kol kas neatsiranda, nors Gabija Astrauskaitė ir Ernestas Čechas rudenį turėtų varžytis pasaulio turo etapuose, kuriuose ir vyks olimpinė atranka. Vilčių dar teikia akrobatinio slidinėjimo atstovas 18-metis Pijus Baniulis. Jis yra surinkęs reikiamą balų skaičių, leidžiantį startuoti šio sezono Pasaulio taurės etapuose, kurių liko šeši. Čia būtų galima tęsti kovą dėl olimpinių kelialapių, ši atranka baigsis kitų metų sausio 17 d. Bet sportininkas su komanda nekantriai laukia gegužės 7-osios, kai Portugalijoje vyks Tarptautinės slidinėjimo ir snieglenčių sporto federacijos (FIS) kongresas. Jo metu gali būti pakelta balų kartelė, o tai užkirstų kelią į Pasaulio taurės etapus ir kartu į žaidynes.","XXV žiemos olimpinės žaidynės vyks 2026 m. vasarį Milane ir Kortinoje, kur didžiausias iššūkis bus logistika dėl šešių olimpinių kaimelių geografinio išsisklaidymo. Lietuvos rinktinė planuoja dalyvauti su rekordininiu sportininkų skaičiumi, tačiau susidurs su organizaciniais iššūkiais užtikrinant vienodą sportininkų aprūpinimą."
"„Kai šaltinių autoritetingumas buvo abejotinas, dažnai veikiau rinkausi tai, kas vaizdinga, o ne tai, kas tikėtina; vieną kitą kartą, jiems tylint, šį tą išgalvojau; bet, mano įsitikinimu, čia niekas neprieštarauja tikrajai istorijai (išskyrus keletą tyčinių, akivaizdžių anachronizmų, panaudotų kaip literatūrinės raiškos priemonė), beveik viskas bent šiek tiek remiasi tradicija arba ankstyvaisiais šaltiniais"" (p. 9). Skaitytojas netruks įsitikinti, kad istorinius ir kultūrinius šaltinius Waugh išmano labai gerai, todėl gali jais laisvai remtis ir improvizuoti. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Šaltinių žinios apie III ir IV a. sandūroje gyvenusios imperatoriaus Konstantino motinos Elenos kilmę labai skurdžios ir prieštaringos. Waugh pasirenka Viduramžių britų kronininkų legendą, anot kurios, Elena buvusi Kolčesterio karaliaus Koelio duktė. Tokia nacionalinė Elenos kilmės versija romano autoriui suteikia progą remtis dar viena britų istorikų legenda - esą jų tauta kilusi iš trojėnų. Skaitytojas netruks įsitikinti, kad istorinius ir kultūrinius šaltinius Waugh išmano labai gerai, todėl gali jais laisvai remtis ir improvizuoti. Savo heroję Waugh gretina su kita, Europos kultūroje ne mažiau, o gal ir labiau žinoma Elena - Trojos karo kaltininke. Romano pradžioje iš tolimų šiltų kraštų kilęs mokytojas vergas britų karalaitei skaito Homero Iliadą; tą patį vakarą, pasipuošusi svečių garbei karaliaus rengiamam tradicinės britų muzikos koncertui Elena jaučiasi esanti ana senojo graikų epo Elena, gražiausia iš moterų, griausmavaldžio Dzeuso duktė. Homero Elenos ir Pario meilės aistrą britų karalaitė Elena prisimena ir tuomet, kai netrukus visiems laikams palieka savo šalį išplaukdama su minėto koncerto svečiu - romėnų karininku Konstancijumi, būsimuoju Konstantino tėvu. Pamokose apie Iliadą ryškėja ir didįjį Elenos gyvenimo įvykį nulėmęs jos mąstymo bruožas - Elena vaikiškai rimtai žiūri į pasakojimus. Kada, kur tai įvyko, iš kur žinoma? - atkakliai klausia ji. O jeigu viskas taip ir buvo, negali nelikti apčiuopiamų pėdsakų - tereikia ten nuvykti ir jų surasti: - Ar Trojos sienos buvo aukštesnės už mūsiškes Kolčesteryje? - O, taip, manau, tikrai aukštesnės. - Smarkiai? - Labai smarkiai. - Esi jas matęs? - Jos senų seniausiai sulygintos su žeme. [...] - Ir nieko neliko, Marcijau? Nieko, kad bent matytųsi, kur jos stovėjo? [...] - Nesuprantu, - pasakė Elena nužvelgdama tvirtą mūrą, - kaip įmanoma taip imti ir sugriauti miestą. - Pasaulis labai senas, Elena, ir pilnas griuvėsių. Tokioje jaunoje šalyje kaip Britanija gali būti sunku tai suprasti, bet Rytuose pilna smėlio kalnų, kur kadaise stovėjo didingi miestai. Žmonės mano, kad tos vietos neša bloga. Net klajojančios gentys jų vengia, nes bijo vaiduoklių. - Aš nebijočiau, - pasakė Elena. - Kodėl niekas nebando jų atkasti? Ten, po turistų miestu, iš Trojos tikrai kažkas turėjo likti. Kai baigsiu mokytis, keliausiu ir surasiu tikrąją Troją - Elenos. Labai panašiai, anot jo paties pasakojimo, vaikystėje mąstė Homero Trojos atradėju vadinamas Heinrichas Schliemannas (1822-1890). Neabejoju, kad romano autorius taip norėjo nutiesti ryšį tarp dviejų simbolinių - senosios graikų ir krikščioniškosios - archeologijos figūrų. Neabejoju, kad romano autorius taip norėjo nutiesti ryšį tarp dviejų simbolinių - senosios graikų ir krikščioniškosios - archeologijos figūrų. Mėgstantiems aiškintis literatūrinio teksto santykį su senaisiais šaltiniais Waugh, kaip pats paaiškina, palieka gudresnių užuominų. Antai, norėdamas parodyti, kaip žiūri į Antikos laikais platinamą paskalą, neva Elena buvusi lengvai prieinama mergina iš Bitinijos užeigos (todėl vadinta stabularia, „smuklininke""), jis sukūrė pramanytą Konstancijaus meilužės bitinės personažą ir tą bitinę nuskandino. Waugh pasakojime pravardė stabularia atsiranda dėl to, kad (po minėto vakaro koncerto, kuriuo metu lemtingai susitikę apsvaigusio Konstancijaus ir Elenos, gražiausios iš moterų žvilgsniai) jiedu susitinka arklidėse. Konstancijus po vakarykštės puotos gerokai pažaliavęs, todėl iš Elenos gauna amžiam prilipusią pravardę Chloras: - Toks pažaliavęs. - Mes, galima sakyti, susitikome vakar vakare. - Taip. - Ką veiki, kai nesisukinėji aplink arklides? - Ak, aš vis dar mokausi. Aš - karaliaus duktė, supranti, o mes, britai, be galo vertiname išsilavinimą. Koks tavo vardas? - Konstancijus. O tavo? - Elena. Žaliaveidis Konstancijus. - Arklininkė Elena. Ir šie du vardai, Chlorus ir Stabularia, sumanyti daug nesvarstant, nuplaukė link aušros ir galiausiai įsitvirtino istorijos puslapiuose. Waugh primena, kad „dauguma datų ir tvirtų faktų, užtikrintai pateikiamų enciklopedijose, juos kruopščiai tikrinant suminkštėja ar visai ištirpsta"" (p. 10). Rašytojas negausias šaltinių žinias apie Elenos gyvenimą ne tirpdina priekabiu tyrėjo žvilgsniu, bet sumaniai gaivina pripildydamas emocinės, intelektualinės ir egzistencinės gyvybės. Knyga apie III-IV a. įvykius ir nuotaikas šiuolaikiškai skambėjo XX a. viduryje; taip pat šiandieniškai ji skamba ir baigiantis pirmajam XXI a. ketvirčiui. Rašytojas negausias šaltinių žinias apie Elenos gyvenimą ne tirpdina priekabiu tyrėjo žvilgsniu, bet sumaniai gaivina pripildydamas emocinės, intelektualinės ir egzistencinės gyvybės. Didžiausią malonumą ją skaitydami patirs klasikinį išsilavinimą turintys, su Antikos, ypač vėlyvosios kultūriniais šaltiniais susipažinę skaitytojai. Čia galioja Aristotelio „Poetikos"" pradžioje pasakyta mintis: mus, žmones, iš prigimties džiugina atpažinimas. Juo daugiau visko atpažįstame Waugh išradingai atgaivintos istorijos puslapiuose, juo didesnį džiaugsmą ir malonumą patiriame, sutikdami svarbiausius politinio gyvenimo veikėjus (Konstancijus, Konstantinas, Dioklecianas), kertinius imperijos ir Bažnyčios gyvenimo įvykius (tetrarchija, Milvijaus tilto mūšis, vadinamasis Milano ediktas, Nikėjos susirinkimas ir t.t.), ryškius Bažnyčios, literatūros ir filosofijos istorijos personažus (popiežius Silvestras, teologai Euzebijus Cezarietis ir Euzebijus Nikomedietis, rašytojas ir istorikas Laktancijus, platonikas Longinas). Ir ne tik asmenybes ir įvykius, bet taip pat ir miestų, jų visuomenių madų ir nuotaikų (Regensburgas, Nišas, Tryras, Roma, Jeruzalė, Konstantinopolis), imperijoje plintančių religinių kultų (mitraizmas, gnosticizmas) paveikslus. Pagaliau - ir meno istorijos posūkius: Konstantiną siutina jo užsakytos triumfo arkos kūrėjų modernizmas (visoje imperijoje neliko senoviškai tikroviškai žmonių ir žirgų pavaizduoti gebančio skulptoriaus), Jeruzalės vyskupą Makarijų į neviltį varo architektus apėmusi aistra taisyklingai simetrijai. Kaip skoningą ir išmoningą literatūrinę ryškaus Romos imperijos laikotarpio ir personažų rekonstrukciją Waugh romaną galima dėti šalia Klaudijui skirtos Roberto Graves’o dilogijos („Aš, Klaudijus"" ir „Klaudijus dievas""; pirmąją knygą į lietuvių kalba išvertė Jolita Adomėnienė) ir garsiųjų Marguerite Yourcenar „Hadriano Memuarų"" (vertė Vytautas Bikulčius). Klaudijaus vardu parašytas kvazi autobiografinis pasakojimas pasirodė 1934 m., Yourcenar knyga - metais vėliau už Waugh Eleną, 1951 m. Ir Graves’o, ir Yourcenar herojai - Romos imperatoriai (nors Klaudijus imperatoriumi paskelbiamas tik pirmosios knygos pabaigoje) ir pasakojimas dėstomas jų vardu, pirmuoju asmeniu. Waugh Elena nėra centrinė istorijos figūra, ji - žmona, motina, močiutė - politinius įvykius stebi iš šalies, nuo jų dažniausiai gerokai atskirta net geografiniais atstumais. Waugh Elena nėra centrinė istorijos figūra, ji - žmona, motina, močiutė - politinius įvykius stebi iš šalies, nuo jų dažniausiai gerokai atskirta net geografiniais atstumais. Supaprastinta vyriško veiksnumo bei subjektiškumo ir moteriško objektiškumo ir pasyvumo perskyra čia netinka - ir Graves’o ir Yourcenar pasakojimuose yra labai stiprūs ir veiklūs moterų personažai (pakanka prisiminti Liviją). Vis dėlto skirtumas akivaizdus. Gyvenimo su Konstancijumi pradžioje Elena supranta, kad gyvena ne savo, bet vyro gyvenimą: Pergalė buvo Chloro, paslaptis - jo; kelionė - jo, slapti pasitarimai - jo, slapukiškas pėdų mėtymas - jo, melai ir tylos - jo; išduotos kariuomenės skerdynės, susitarimai su išdaviku; visa tai ir ji kartu buvo jo pergalės. Į politinės istorijos lauką Elena visada žvelgia nepatikliai. Kai Konstantinas ją ragina kuo skubiau keltis į Tryrą, ji mėgina sūnų perkalbėti: - Viskas byra, - pasakė Konstantinas po vakarienės. - Dar laikėsi, kol buvo Dioklecianas. Dabar visur bus jovalas. Turi keliauti į mano tėvo teritoriją. - Mielas sūnau, kas gi varginsis dėl tokios moters kaip aš? Tyliai čia sau gyvenu savo privatų gyvenimą. - Tu nesupranti šiuolaikinės politikos, mama. Dabar nebėra privačių gyvenimų. Tu mano motina. Galerijui to užteks. - O tu, šiaip ar taip, Galerijaus kariuomenės tribūnas. Turėtum būti su savo vyrais, o ne kratytis po Balkanus ir skersti gerus arklius. - Neturiu pasirinkimo. Kai istorikai apie mane rašys, jie sakys, kad norėdamas gyventi turėjau atkakliai siekti valdžios. - Ak, istorija. Aš nemažai prisiskaičiau šitiek metų čia sėdėdama viena. Laikykis kuo toliau nuo istorijos, Konstantinai. Pabūk čia ir pažiūrėk, ką aš nuveikiau, - išravėjau, nusausinau, pasodinau. Čia geriau nei istorija. O jei iškeliausiu, viskas subyrės. Kai prieraišumą motinai išsaugojęs Konstantinas tampa imperatoriumi ir Elena pagaliau įsikuria Romoje, gali atrodyti, kad jos gyvenimas pasibaigė. Konstantinas ieško naujos pradžios ir išsikelia iš Romos. Elena pasilieka, bet joje vėl prabyla vaikiško tikrumo ir aiškumo visada siekusio proto balsas: Kai prieraišumą motinai išsaugojęs Konstantinas tampa imperatoriumi ir Elena pagaliau įsikuria Romoje, gali atrodyti, kad jos gyvenimas pasibaigė. O tada Elena pasakė kai ką, kas pradžioje atrodė niekaip nesusiję su jų pokalbiu. - Tarp kitko, o kur kryžius? - paklausė ji. - Koks kryžius, brangi dukra? - Vienintelis. Tikrasis. - Nežinau. Kažin, ar kas nors žino. Manau, kad niekas iki šiol to ir neklausė. - Kur nors juk turi būti. Medis gi netirpsta kaip sniegas. Jam dar nėra trijų šimtų metų. Šventyklose pilna dvigubai senesnių sijų ir plokščių. Atrodo, kad Dievas kryžiumi turėtų rūpintis labiau nei jomis. - Dievui tokie „atrodo, kad"" negalioja. Jei norėtų, kad turėtume kryžių, būtų mums jį davęs. Bet jis pasirinko kitaip. Jis ir taip duoda mums pakankamai. - Bet iš kur žinai, jog Jis nenori, kad jį turėtume? Kryžių, turiu omeny. Gal tik laukia, kol kas nors iš mūsų nueis ir paieškos - tada, kai labiausiai reikia. Kai visi jį pamiršta ir tiktai ginčijasi apie dviejų prigimčių vienybę, kažkur yra didžiulis medžio gabalas, kuris laukia, kada galės užtvoti per jų kvailas galvas. Keliausiu jo surasti. Imperatorienė našlė buvo sena moteris, beveik popiežiaus Silvestro bendraamžė, bet jis į ją žiūrėjo švelniai, kaip į vaiką, veržlią jauną princesę, skubančią paskui pėdsekius šunis, ir su pačia švelniausia ironija tarė: - Tik praneši man, gerai? Jei pasiseks. - Pranešiu visam pasauliui, - atsakė Elena. Jaunystėje svajojusi atrasti Troją, senatvės sulaukusi Elena išsiruošia į Jeruzalę ieškoti Kristaus kančios Kryžiaus. Ši piligrimystė, Golgotos Kryžiaus ir vinių atradimas ją pavers svarbia naujos krikščioniškos istorijos veikėja. [Jeruzalėje] visi manė sulauksią kažko labai seno ir giliai paskendusio prabangoje; ir, tikėjosi, švelnaus būdo. Tačiau susidūrė su tikra religinga keistuole; daugiau nei religinga keistuole - šventąja. Jie buvo pasiruošę sulaukti reikalavimų dėl prabangių valgių ir įmantrių baldų. Iš Aleksandrijos buvo parsisiųsdinę visai pakenčiamą orkestrą. Bet Elena norėjo visai ne to. Ji norėjo Tikrojo Kryžiaus. Atvykimo dieną tapo aišku, kad jie apsiskaičiavo. [...] Greitai tapo aišku, kad apsigyvenusi vienuolyne imperatorienė nesiruošia pamaldžiai atsiskirti nuo pasaulio. Senosios ponios kasdien buvo pilna visur. Waugh metais anksčiau pasirodžiusiame romane vaizduoja imperijos krikščionėjimą, visus gyventojus paveikusią „krikščionybės pavasario sėją"". Yourcenar rašė, kad Hadriano epocha, kai senais dievais nebetikima, o naujoji krikščioniška religija dar neįsigalėjo, jai priminė Europos pokario dvasios nuotaikas. Waugh metais anksčiau pasirodžiusiame romane vaizduoja imperijos krikščionėjimą, visus gyventojus paveikusią „krikščionybės pavasario sėją"". Nė nesužinome, kada ir kaip pasikrikštijo pati Elena. Ji tėra viena iš tos sėjos sėklų, tačiau būtent šiame naujame krikščionybės lauke jos mąstymo ir sielos vaikiškumas atranda vietą ir gauna ne antro plano vaidmenį. Romano herojė turi vaikiško rimtumo, autorius apie viską pasakoja neslėpdamas švelnaus šypsnio. Rimtumo ir šypsnio junginys pasakojimą daro tokį gyvenimiškai gyvą, kad leidžia patikėti net ir stebuklingais įvykiais, kurių vis dėlto prireikia išsisėmus visoms moksliškai nuosekliai vykdytų Kryžiaus paieškų galimybėms. Galima neabejoti, kad romano autorius į per Epifaniją besimeldžiančios Elenos maldą įpynė į save: Mieli giminaičiai, melskitės už mane, - [kreipdamasi į tris karališkus išminčius] prašė Elena, - ir už mano vargšą, naštų perkrautą sūnų. Tegul prieš pabaigą ir jis randa vietos atsiklaupti ant šiaudų. Melskitės už didžiūnus, kad jie visiškai nepražūtų. Ir melskitės už Laktancijų ir Marciją, ir už visus jaunuosius Tryro poetus, už mano laukinių, aklų protėvių sielas; už jų suktą priešą Odisėją ir už didįjį Longiną. Vardan To, kuris neatmetė jūsų keistų dovanų, visada melskitės už išsimokslinusius, už kalbančius užuominomis, už subtiliuosius. Tegul jie nebūna visai pamiršti prie Dievo sosto, kai į karalystę įžengs paprastieji. *** Vilnius niekada nepriklausė Romos imperijai, čia neatpažinsi tiesioginių antikinės graikų ir romėnų kultūros pėdsakų. Tačiau, prisiminus šv. Elenos istoriją, juo labiau perskaičius Waugh romaną, bus džiugu ir malonu kitą ar dar kitą dieną miesto peizaže atpažinti virš klasicistinio Vilniaus arkikatedros bazilikos fasado šv. Kryžių ir vinis aukštai iškeliančios šv. Elenos figūrą. P. S. Rašydama gausiai citavau ką tik pasirodžiusį Augmino Petronio vertimą. Tikiuosi, jau šios citatos leidžia patirti, kad vertimo „filtras"" šiuo atveju tikrai nesugadins puikaus literatūrinio veikalo skaitymo malonumo.","Romane Waugh pasakoja apie imperatoriaus Konstantino motiną Eleną, pasitelkdamas viduramžių britų legendas ir kitus istorinius šaltinius, kurie dažnai yra neaiškūs ar prieštaringi. Elena vaizduojama kaip moteris, siekianti atrasti tikrąjį Kristaus kryžių, ir jos kelionė atskleidžia šios veikėjos vaikišką tikėj"
"Portalas 15min pateikia atsakymus į šiuos ir kitus klausimus, kviesdamas vienus prisiminti, o kitus - sužinoti, kodėl 1998 m. paskutinį kovo savaitgalį laiko nesukome. Tuometinės Europos reikalų ministrės Laimos Andrikienės inicijuota reforma susilaukė tiek reakcijų, kad jos pavardė netgi įėjo į istoriją. Ir nepamirškite - šią naktį laikrodžių rodykles turite pasukti viena valanda į priekį! Iš kur atsirado „Andrikienės laikas""? Atkūrus Nepriklausomybę Lietuva atsisakė „Maskvos laiko"" ir perėjo iš 3-iosios į 2-ąją (Vidurio Europos) laiko juostą - tą pačią, kurioje gyvena dabar ir kuriai geografiškai priklauso keturi penktadaliai Lietuvos. Bet patį laiko sukiojimą pasiliko. Nuo spalio iki kovo šalis gyveno žiemos laiku, o nuo kovo iki spalio šalyje buvo vasaros laikas. Tokiu ritmu gyveno daugelis Rytų Europos valstybių. Nuo didžiosios dalies Vakarų ir Vidurio Europos valstybių laiko tada, kaip ir dabar, Lietuvos laikas ir žiemą, ir vasarą skyrėsi valanda. Situacija pasikeitė 1998 m. Tų metų sausio 21 d. Europos reikalų ministerijos ir ministrės Laimos Andrikienės iniciatyva Vyriausybė gana netikėtai nusprendė, kad Lietuva pradės gyventi 1-osios laiko juostos laiku su laiko sukimu dukart per metus. Kitaip tariant, pereis prie „Europos laiko"". Tokiu laiko ritmu gyveno trylika Vidurio ir Vakarų Europos šalių, įskaitant Vokietiją, Lenkiją, Prancūziją ir Belgiją, kurios sostinėje Briuselyje įsikūrusios pagrindinės ES institucijos.","1998 m. Lietuva, vadovaujama ministrės Laimos Andrikienės, nusprendė pereiti prie ""Europos laiko"" su laiko sukimu dukart per metus, atsisakydama ""Maskvos laiko"" ir prisijungdama prie Vidurio Europos laiko juostos. Ši reforma sukėlė plačias diskusijas ir įėjo į istoriją kaip ""Andrikienės laikas""."
"Širdį dėl gaunamų įžeidžiančių replikų Ąžuolas Misiukevičius išliejo savo instagramo paskyroje, įrašais sutiko pasidalyti ir su portalo Žmonės.lt skaitytojais. Vaikinas neslepė - kai kurie komentarai išties žeidžia. „Man, žinokit, kartais irgi būna liūdna. Liūdna dėl tam tikrų komentarų"", - dalijosi Ąžuolas. Jis pateikė ir vieno iš tokių komentarų pavyzdį: „Kokį išsigimėlį užaugino mama."" Stopkadras/Ąžuolas Misiukevičius „Man labiausiai liūdna, kai taip rašo moterys, - liūdesio neslėpė Ą.Misiukevičius. - O mano mama tikrai dėl manęs kovojo, kai gimiau trimis mėnesiais anksčiau, ir apskritai davė visko, kas geriausia. Aš taip ja didžiuojuosi."" „Ir mane kartais apima toks liūdesys, kad taip rašinėja ir dergiasi tokiais žodžiais. Kartais pagalvoju - žmonės neturi saiko ir nejaučia ribų. Jie kartais pasako labai daug, nesuvokdami, kad gali įskaudinti labai stipriai"", - pridūrė Ąžuolas. Vaikinas teigė pastebėjęs, „kad žmonėms baisiai nepatinka, kai tu esi laisvas"". „Nes na kaip taip gali sau leisti, kaip tu gali taip neslėpti emocijų ir reikštis? Aš galiu pasakyti vieną - man buvimas savimi galbūt kainuoja, bet aš kitaip gyventi ir negaliu. Buvimas savimi man yra geriausias dalykas, nutikęs mano gyvenime. Esu labai dėkingas savo tėvams, kad mane užaugino kaip asmenybę, ir priima mane tokį, koks aš esu. Ir kalbu ne apie orientaciją - pirmiausia kalbu apie laisvę būti savimi. Tai yra - kaip tu nori, taip ir gyveni, kaip tau atrodo geriausia. Bet liūdna, kad žmonės kartais neturi ribų. Ir aš pasakysiu, kad vis tiek reikia gyventi taip, kaip tu nori, būti savimi"", - savo mintis instagrame dėstė Ąžuolas Misiukevičius.","Ąžuolas Misiukevičius savo „Instagram“ paskyroje pasidalijo išgyvenimais dėl gaunamų įžeidžiančių komentarų, pabrėždamas, kad nepaisant kritikų jis vertina laisvę būti savimi ir yra dėkingas tėvams už palaikymą."
"Rūdiškėse, amatų mokykloje „Sodžiaus meistrai"" - savotiškoje dainų autorių kalvėje - bus gausu kūrybos. Savo meistriškumu ir patirtimi su jaunaisiais bardais dalinsis ilgamečiai stovyklos pedagogai - dainuojantys aktoriai Gediminas Storpirštis ir Giedrius Arbačiauskas, aktorius, kino režisierius Darius Miniotas. Visos stovyklos veiklos koncentruojasi į profesionalų kūrybinį procesą: muzikos kūrimą, instrumento valdymo gebėjimų tobulinimą, poezijos analizę ir pritaikymą muzikai, teksto rašymą (individualiai arba grupėje), pažintį su profesionalia scena. Į kūrybinį procesą įsitraukia ne tik stovyklos dalyviai ir pedagogai, bet ir kasdien atvykstantys dienos svečiai - savo srities profesionalai (žinomi aktoriai, muzikantai, poetai, etnomuzikologai). Organizatorių nuotr./„Jaunųjų dainų autorių stovykla"" Jaunųjų dainų autorių stovykloje gimsta pirma daina, sukuriamas pirmas eilėraštis, netrūksta atradimų ir naujų kūrybinių draugysčių. Stovykloje praleistas laikas - neįkainojama patirtis ir pasitikėjimo savimi ugdymas. Savaitės darbus tradiciškai vainikuos viešas koncertas Trakų Vokės dvaro sodyboje, kuris vyks liepos 6 d. 14 val. Dar vienas bendras stovyklos dalyvių pasirodymas laukia liepos 12 d. bardų festivalio „Akacijų alėja"" didžiojoje scenoje. Stovykla išaugino jau gerai žinomus šiuolaikinius jaunuosius atlikėjus, Sauliaus Mykolaičio vardo premijos laureatus, turinčius savo gerbėjų ratą - grupės „Baltos varnos"" vokalistes Mildą ir Teresę Andrijauskaites, Živilę Mackevičiūtę, Valentiną Abarių, Aurimą Liudvinovičių. Turiningai ir produktyviai praleistas laikas, kruopščiai sudaryta programa, profesionalų perteiktos žinios ir patarimai, naujos pažintys ir patirtys, atsiveriantys horizontai - visa tai investicija į kūrybiškumą, gebėjimų atskleidimą ir tobulinimą. Projektą dalinai finansuoja Lietuvos kultūros taryba.","Rūdiškėse vykstančioje „Jaunųjų dainų autorių stovykloje“ jaunieji bardai dalyvauja kūrybiniuose užsiėmimuose, kuriuos veda patyrę mokytojai, ir įgyja neįkainojamos patirties, kurią vainikuoja koncertai Trakų Vokės dvaro sodyboje bei bardų festivalyje „Akacijų"
"Visgi, kaip „Eurovaistinės"" pranešime žiniasklaidai pastebi vaistininkas Mindaugas Rutalė, retas žino apie fizinio aktyvumo svarbą mūsų veido odai. Anot jo, geresnė kraujotaka, aktyvesnė limfotaka ir hormonų balansas - viskas prisideda prie sveikos ir švytinčios odos. Ryšys tarp sporto ir veido odos „Sportuojant padažnėja širdies ritmas, o kraujagyslės išsiplečia, todėl kraujas lengviau pasiekia visas organizmo ląsteles, įskaitant ir odą. Tai reiškia, kad sporto dėka mūsų oda geriau aprūpinama deguonimi ir maistinėmis medžiagomis. Taip pat skatinama kolageno gamyba, o tai sulėtina raukšlių atsiradimą ir gerina odos elastingumą"", - pasakoja vaistininkas M. Rutalė. Pranešimo aut. nuotr./Vaistininkas Mindaugas Rutalė. Jis priduria, kad pagerėjusi kraujotaka padeda greičiau sumažinti odos uždegimus, pavyzdžiui, aknę ar kitus sudirgimus. Limfinė sistema - kas tai? Limfinė sistema yra atsakinga už skysčių pertekliaus šalinimą iš organizmo. Vaistininkas M. Rutalė teigia, kad jei limfotaka lėta, ant veido gali ilgiau laikytis patinimai ir paburkimai, ypač aplink akis. „Fizinis aktyvumas suaktyvina limfos tekėjimą, todėl sumažėja paburkimai ir patinimai. Taip pat aktyvus judėjimas padeda efektyviau šalinti toksinus iš organizmo, o tai gali sumažinti odos bėrimus ir kitus uždegimus"", - pasakoja vaistininkas M. Rutalė. Hormonų poveikis odos būklei Anot vaistininko, sportuojant organizme išsiskiria daugybė hormonų, kurie tiesiogiai veikia odos būklę. „Štai endorfinai mažina stresą, o tai gali padėti išvengti hormoninių spuogų ir kitų odų uždegiminių odos ligų. Taip pat subalansuotas fizinis aktyvumas padeda palaikyti testosterono ir estrogenų pusiausvyrą bei reguliuoti riebalų išsiskyrimą odoje"", - pasakoja vaistininkas M. Rutalė. Kaip sporto metu pasirūpinti savo oda? Kad sportas turėtų teigiamą poveikį ne tik kūnui, bet ir veido odai, vaistininkais išskiria pagrindines taisykles: „Prieš sportą nusivalykite makiažą ir neapkraukite odos sunkiais kremais, kad neužkimštumėte porų. Po sporto veidą nuplaukite švelniu prausikliu, kad pašalintumėte prakaito likučius ir nešvarumus. Tuomet tepkite lengvą drėkinamąjį kremą arba serumą su hialurono rūgštimi. Ir, svarbiausia, nepamirškite prieš ir po sporto gerti pakankamai vandens, kad sudrėkintumėte savo odą iš vidaus"", - pataria vaistininkas M. Rutalė. Unsplash nuotr./Sportas Taip pat vaistininkas primena - sportuojant lauke svarbu nepamiršti apsauginio kremo su SPF filtru nuo žalingų saulės spindulių. „Reguliarus judėjimas ne tik gerina savijautą, bet ir padeda pasirūpinti savo veido oda. Tad sportuokite, mėgaukitės aktyviu judėjimu gryname ir ore ir leiskite savo odai švytėti. Užsiimdami reguliaria fizine veikla ne tik galėsite džiaugtis stiprėjančiu kūnu ar dailesne veido oda, bet ir energija bei gera nuotaika"", - šypsosi vaistininkas M. Rutalė.","Vaistininkas Mindaugas Rutalė aiškina, kad fizinis aktyvumas gerina veido odą, nes suaktyvina kraujotaką ir limfotaką, balansuoja hormonų lygį, mažina uždegimus bei skatina kolageno gamybą. Jis pataria prieš ir po sporto tinkamai rūpintis oda ir gerti pakankamai vandens."
"Žurnalistės, TV laidų vedėjos Rūtos Mikelkevičiūtės antradienio naktis pilna nerimo. Žinoma moteris naktį praleido ne namuose, o veterinarijos klinikoje kartu su savo augintiniu, kuris staiga susirgo. Socialiniame tinkle ji pasidalijo vaizdo įrašu iš veterinarijos klinikos ir atskleidė, kas nutiko. Pasidalinti istorija sutiko ir su naujienų portalo Žmonės.lt skaitytojais. R.Mikelkevičiūtė pasakojo, kad šuo Bugas tapo apatiškas, atsisakė ėsti, todėl skubiai nuvežė jį pas veterinarą. Atlikus visus tyrimus paaiškėjo, kad šuo užsikrėtė erkių platinama liga. „Naktelė buvo sunki. Su Bugu praleidom vet klinikoje, o ir naktis be miego. Kas nutiko? Palinkėkit mums sėkmės... Vakar pastebėjau, kad mano linksmuolis tapo liūdnas ir apatiškas. Atsisakė ėsti. Aš gerai pažįstu savo šunį - nusprendžiau nelaukti ir skubėti pas veterinarus. O belaukdama vizito radau 3 erkes - viena jau ant žemės, kitas dvi ant Bugo. Nors Bugas turi apsauginį antkaklį. Dar purškalas, kai kur išvarydavo. Niekur lyg nebuvom, kur būtų galimybė pasigauti erkių. Kaip gerai, kad nelaukiau ryto ir vežiau skubiai į klinikas. Babezija. Parazitas naikina eritrocitus! Labai rimta liga. Pagavo pačioje pradžioje. Vaistai, lašinės ir stebim. Vizitas po 2 dienų. Kokią apsaugą naudojat jūs? Esu girdėjusi prastų atsiliepimų apie tabletes, bet, panašu, nėra kitos išeities"", - socialiniame tinkle „Instagram"" rašė ji.","Žurnalistė Rūta Mikelkevičiūtė praleido neramią naktį veterinarijos klinikoje, nes jos šuo Bugas susirgo erkių platinama liga. Ji pasidalijo savo patirtimi socialiniuose tinkluose, pabrėždama ligos rimtumą ir ragindama kitus šunų savininkus būti budriems."
"Straipsnyje, kuriamem remiamasi gerai informuotais šaltiniais, teigiama, kad Baltieji rūmai rengia sąmatą, kiek federalinei vyriausybei kainuotų perimti Grenlandijos teritorijos kontrolę. „Tai labiausiai konkretus bandymas prezidento Donaldo Trumpo norą įsigyti Danijos salą paversti realiai įgyvendinama politika"", - rašo autoriai. Pastarosiomis savaitėmis Baltųjų rūmų pareigūnai ėmėsi veiksmų, kad nustatytų finansines Grenlandijos prisijungimo prie JAV teritorijos pasekmes, įskaitant valdžios paslaugų teikimo 58 tūkst. gyventojų išlaidas. „Reuters""/„Scanpix""/Protestas Grenlandijoje Baltųjų rūmų biudžeto biuras bandė suprasti galimas Grenlandijos išlaikymo išlaidas jos įsigijimo atveju, taip pat bandė įvertinti, kiek pajamų JAV iždas galėtų gauti iš Grenlandijos gamtinių išteklių. Anot „The Washington Post"", viena iš svarstomų galimybių - pasiūlyti Grenlandijos vyriausybei geresnes sąlygas nei danai, kurie šiuo metu subsidijuoja salos paslaugas maždaug 555 mln. eurų per metus. „Tai daug didesnė suma, - įvertino su planais susipažinęs pareigūnas, kuris, kaip ir kiti, kalbėjo su anonimiškumo sąlyga, kad galėtų aptarti dar tik rengiamus planus. - Esmė tokia: „Mes jums mokėsime daugiau nei Danija moka"". „Prezidentas mano, kad Grenlandija yra strategiškai svarbi vieta, ir yra įsitikinęs, kad Grenlandijos gyventojams bus geriau, jei Jungtinės Valstijos apsaugos juos nuo šiuolaikinių grėsmių Arkties regione"", - elektroniniame laiške redakcijai rašė Baltųjų rūmų spaudos sekretorės pavaduotoja Anne Kelly. AFP/„Scanpix""/Protestas Grenlandijoje D.Trumpo interesas atimti salos kontrolę iš NATO sąjungininkės sukėlė šoką ir nepasitikėjimą Kopenhagoje, kuri ne kartą išreiškė savo atvirumą idėjai, kad Vašingtonas padidintų savo karinį ir ekonominį buvimą Grenlandijoje nekeisdamas teritorinių ribų. Danijos ministrė pirmininkė Mette Frederiksen Grenlandijos naujosios vyriausybės kvietimu nuo trečiadienio planuoja trijų dienų vizitą į salą - iš dalies tam, kad pademonstruotų Danijos įsipareigojimą stiprinti ryšius su šia teritorija. Grenlandijos vadovai yra pasipiktinę D.Trumpo pretenzijomis į salą. Jų teigimu, ateitį lems jų gyventojai ir niekas kitas. „Turime įsiklausyti, kai kiti kalba apie mus. Bet mes neturime dvejoti"", - pareiškė Grenlandijos ministras pirmininkas Jensas-Frederikas Nielsenas. Praėjusią savaitę viceprezidentas J.D.Vance'as tapo aukščiausio rango JAV pareigūnu, kada nors apsilankiusiu Grenlandijoje, ir kartu su nacionalinio saugumo patarėju Mike'u Waltzu ir antrąja ponia Usha Vance keliavo į ten esančią JAV karinę bazę. Jis kritikavo Danijos vykdomą didžiulės salos teritorijos valdymą ir tikino, kad Vašingtonas būtų geresnis partneris. Protestas Grenlandijoje / Christian Klindt Soelbeck / via REUTERS „Mūsų žinia Danijai labai paprasta. Jūs neatlikote gero darbo Grenlandijos žmonėms. Jūs nepakankamai investavote į Grenlandijos žmones ir nepakankamai investavote į šios neįtikėtinos, gražios žemės, kurioje gyvena neįtikėtini žmonės, saugumo struktūrą"", - dėstė viceprezidentas. „Negalime tiesiog ignoruoti šios vietos. Negalime tiesiog ignoruoti prezidento pageidavimų, bet svarbiausia, negalime ignoruoti to, ką sakiau anksčiau, t.y. Rusijos ir Kinijos invazijos į Grenlandiją. Turime padaryti daugiau"", - pridūrė J.D.Vance'as. Anot jo, D.Trumpas Grenlandijos kontrolę laiko strategine Jungtinių Valstijų pergale tiek dėl jos mineralinių išteklių, tiek dėl strateginės padėties. Įsikūrusi itin reikšmingoje vietoje tarp Arkties ir Atlanto vandenynų, ji yra netoli jūrų kelių, kurie svarbūs laivybai, taip pat karinėms kelionėms, įskaitant povandeninius laivus, kurie yra esminis būdas branduolinį ginklą turinčioms valstybėms projektuoti savo galią. Tačiau tai vis dar nėra svarbiausių nacionalinio saugumo klausimų sąrašo viršuje, perspėjo Baltųjų rūmų pareigūnas, pavadindamas Grenlandijos įsigijimą „premijiniu žaidimu"", kuris bus vykdomas po to, kai bus užbaigtas Rusijos ir Ukrainos karas, užtikrinta taika Izraelyje ir Gazos ruože bei pažabotas Iranas - visi šie klausimai įtraukti į šių metų darbotvarkę. Išlaidų analizę Valdymo ir biudžeto biuro direktoriaus Russello Voughto užsakymu atlieka biuro Tarptautinių santykių skyriaus darbuotojai. D.Trumpo administracija iš dalies tikisi įtikinti JAV visuomenę, kad federalinė vyriausybė atgaus išlaidas Grenlandijoje per kasybos mokesčius ir mokesčius, mokamus už komercinę veiklą. Tiksli potenciali Grenlandijos mineralinių išteklių ekonominė grąža toli gražu nėra aiški. Kasyba gali būti nenuspėjama, o atšiaurios teritorijos oro sąlygos dar labiau apsunkina padėtį. Grenlandijos vyriausybė taip pat atmetė kai kuriuos ankstesnius kasybos projektus, pastebėjo „The Washington Post"". Asmeninio archyvo nuotr./Grenlandija „Mintis, kad JAV ketina pradėti didelio masto gavybą iš telkinių, kurie nebuvo ištirti, gali būti neekonomiški ir šiuo metu yra po ledu šalyje, kuri nenori, kad mes ten būtume, neatlaiko pokšto testo, - įvertino Alexas Jaquesas, dirbęs vyresniuoju pareigūnu Joe Bideno administracijoje. Tai ne kas kita, kaip priedanga Donaldo Trumpo kolonijinėms fantazijoms ir galimybė su juo susijusiems investuotojams greitai pasipelnyti."" „Prezidentas D.Trumpas yra apsėstas Grenlandijos - dėl jos svarbos nacionaliniam saugumui, - pažymėjo Stephenas K.Bannonas, kuris per pirmąją prezidento kadenciją trumpai buvo jo vyriausiasis strategas. - Tai pati genialiausia karinio jūrų laivyno strategija, ir ji yra labai svarbi ilgalaikei šalies gynybai. Susitarimas bus sudarytas."" Sausio mėn. centro dešiniųjų analitinis centras „American Action Forum"" teigė, kad Grenlandijos naudingųjų iškasenų atsargų rinkos vertė rodo, jog salos pirkimo kaina yra 200 mlrd. dolerių, tačiau jos strateginė vertė Šiaurės Atlante yra artimesnė 3 trln. dolerių. „Dabar turime tik vieną vietą, kur galime stebėti, kas vyksta Šiaurės Atlante, ir tai yra Islandija. Grenlandija suteiktų šią galimybę, taip pat laivybos kelius dėl besitraukiančių poliarinių ledynų - tai labiau strateginė vieta"", - įvertino centro vadovas Dougas Holtz-Eakinas.","Straipsnyje nagrinėjamas JAV prezidento Donaldo Trumpo siekis įsigyti Grenlandiją iš Danijos, remiantis strateginiais ir ekonominiais interesais. Baltieji rūmai vertina šio plano finansines pasekmes, tačiau Danijos ir Grenlandijos vadovai skeptiškai vertina JAV iniciatyvą ir pabrėžia, kad sprendimai dėl salos ateities priklauso vietos gyventoj"
"„Lietuva būtų pasirengusi svarstyti nacionalines sankcijas, tačiau noriu pažymėti, kad atskirų valstybių sankcijų taikymas, deja, yra žymiai mažesnę įtaką agresoriui darantis dalykas, nei visas Bendrijos sankcijų paketas. Taip, galbūt rastumėme nemažai bendraminčių. Bet vis dėlto aš ir dabar pasisakau už tai, kad Europos Sąjungos sankcijos net tik turėtų būti pratęstos, bet turėtumėme ne tik kalbėti, o ir daryti planuodami 17-ąjį sankcijų paketą, kuris šiuo metu kaip tik ir yra svarstomas"", - žurnalistams penktadienį sakė Gitanas Nausėda. Jis pasisakė po Prezidentūroje vykusio susitikimo su kitais aukščiausiais šalies politikais užsienio politikos ir saugumo klausimams aptarti. G.Nausėda taip įvertino iniciatyvą įtvirtinti nacionalinių ekonominių sankcijų Rusijai ir Baltarusijai mechanizmą. Ją Užsienio reikalų ministerija svarsto teikti Seimui baiminantis, jog šių metų liepą dėl Vengrijos priešinimosi sankcijos gali nebūti pratęstos ES lygiu. Vis dėlto tačiau toks nacionalinis mechanizmas, kaip teigiama, būtų taikomas tik kaip kraštutinė priemonė. G.Nausėda taip pat pabrėžė, jog šiuo metu Rusijai ir ją remiančiai Baltarusijai taikomos ES sankcijos neprarado savo pagrindo. „Turime visomis priemonėmis siekti, kad sankcijos Rusijai, Baltarusijai būtų pratęstos (...) Būtų ir moraliniu, ir politiniu požiūriu neteisinga, jei šioje situacijoje Europa neturėtų ką pasakyti ar būtų priversta kapituliuoti prieš vienos valstybės trukdymus"", - svarstė G.Nausėda. Anot jo, net ir JAV tarpininkaujamų taikos derybų kontekste stebime „brutalius, netgi brutalėjančius Rusijos nusikaltimus Ukrainos teritorijoje"" ir Rusija „dar agresyviau ir nuožmiau atakuoja Ukrainą"". Tačiau jis taip pat pripažįsta, kad perlaužti pagalius į ratus kaišančią Vengriją gali būti sunku. „Tiesa, paskutiniaisiais kartais tai pavykdavo padaryti, kad ir paskutinę sekundę"", - priminė jis. Viktoras Orbanas ir Vladimiras Putinas / Valeriy Sharifulin / AP Kaip skelbė BNS, pagal siūlomus pokyčius, sąrašą asmenų, subjektų ir organizacijų, kuriems būtų taikomos „lėšų ir ekonominių išteklių įšaldymo priemonės"", nustatytų Vyriausybė. Pačioms pataisoms dar turėtų pritarti Seimas. Lietuva nuo 2023-iųjų jau taiko tam tikras nacionalines sankcijas Rusijai ir Baltarusijai, reaguodama į Rusijos karinius veiksmus Ukrainoje, jos pratęsiamos kasmet. Sankcijomis su nedidelėmis išimtimis sustabdyti šių šalių piliečių prašymai išduoti Šengeno ir nacionalines vizas, neišduodami nauji leidimai gyventi. Rusai ir baltarusiai, atvykstantis ne iš ES, papildomai tikrinami dėl grėsmių, rusams uždrausta įsigyti NT Lietuvoje, jie negali į Lietuvą įvežti ar iš jos išvežti Ukrainos grivinų. Uždrausta importuoti ir žemės ūkio produktus ir pašarus, kurių kilmės šalis yra Rusija arba Baltarusija. Seimas šiuo metu svarsto eilinį sankcijų pratęsima nuo gegužės pradžios, kartu siūloma griežtinti draudimus baltarusiams, t.y. suvienodinti juos su taikomais rusams. Diskusijų buvo kilę ir dėl žemės ūkio produkcijos draudimų. Tuo metu ES nuo 2022-ųjų vasario 24-osios, kai Maskva pradėjo didelio masto invaziją į Ukrainą, yra įvedusi 16 sankcijų Rusijai paketų. Jos nukreiptos tiek prieš konkrečius asmenis, tiek prieš Kremliaus ekonomikos sektorius, įmones. Šiuo metu pradedamas rengti ir 17-asis sankcijų paketas, kurį tikimasi pristatyti vasaros pradžioje. Vis dėlto beveik neabejojama, kad joms priešinsis veto teise ES dažnai mojuojanti Vengrija.","Prezidentas Gitanas Nausėda ragina stiprinti ES sankcijas Rusijai ir Baltarusijai, akcentuodamas jų svarbą bei siūlo nacionalines sankcijas kaip kraštutinę priemonę, jei ES nesutarimai trukdytų jų pratęsimui."
"Lietaus sulauks taip pat ne visi Lietuvos rajonai, didžiausia tikimybė išlieka vakarinėje šalies dalyje. Pūs nestiprus besikeičiančios krypties vėjas. Aukščiausia temperatūra pirmadienį daug kur sieks 13-18, o vakariniuose rajonuose 7-12 laipsnius šilumos. Antradienio naktį debesų dar bus gana daug, vietomis iš jų kris negausus lietus. Pūs vis dar nestiprus, bet jau pastovesnę šiaurės, šiaurės vakarų kryptį įgaunantis vėjas. Temperatūra daug kur išliks teigiama, tarp 2-7 laipsnių šilumos. Kai kur šiaurinėje pusėje ilgiau pragiedrėjus galės būti laipsniu kitu vėsiau. Antradienio dieną slėgis šalyje augs, debesys pamažu sklaidysis. Kiek ryčiau Lietuvos dar suksis ciklonas, tad didesnis debesuotumas išliks pietrytinėje pusėje. Vis tik žymesnio lietaus jau nebenumatoma. Sustiprės šiaurės vėjas, bus ganėtinai gaivus. Nepaisant jo temperatūra kils gana sparčiai ir įdienojus pasieks 13-18 laipsnių šilumos. Šiek tiek vėsiau galės išlikti pajūrio regione. Trečiadienio naktį debesys visai prasisklaidys, lietaus, net ir negausaus, nebenumatoma. Temperatūra kris truputį sparčiau ir paryčiais išliks 0-3 laipsniai šilumos, o kai kur atšals iki 1-2 laipsnių šalčio. Trečiadienio dieną netrūks saulėtų valandų, lietui kristi nebus iš ko. Gaivins apysmarkis šiaurės, šiaurės vakarų vėjas. Aukščiausia temperatūra turėtų pasiekti 13-18 laipsnių šilumos. Vėl kiek vėsiau bus dėl jūros poveikio vakariniame pakraštyje, kur išsilaikys 9-12 laipsnių. Ketvirtadienį išliksime anticiklono įtakoje. Tiek naktį, tiek dieną debesų sukiosis vos vienas kitas, lietaus tikrai nebus. Vėjas pasisuks iš vakarų, šiaurės vakarų, aprims. Nakties metu laikysis 0-4 laipsnių šiluma, kai kur dar išlieka silpno šaltuko tikimybė, o dieną oras suskubs sušilti iki 15-19, kai kur ir 20 laipsnių šilumos. Truputį vėsiau, kaip jau įprasta dėl šaltos jūros, bus vakariniame šalies pakraštyje. Penktadienį Lietuvos link pajudės šalta, arktinės kilmės oro masė. Debesys per daug nesutankės, kritulių nenumatoma. Naktis dar bus šilta, tarp 0-5 laipsnių šilumos, tačiau diena jau bus gaivesnė, nes temperatūra nekils aukščiau 6-11, pietiniuose rajonuose 12-13 laipsnių šilumos. Taip pat pūs stiprokas, kai kur ir gūsingas, siekiantis 15-18 m/s, šiaurės vėjas. Pagal dabartinius duomenis, savaitgalį naktimis įsivyraus neigiama temperatūra, dienomis oras taip pat vargiai šils daugiau 5 laipsnių šilumos. Sutankėjus debesims sulauksime kritulių, kurie vėl bus mišrūs. Tikslią ir ilgalaikę orų prognozę skaitykite Orai.lt.","Lietuvos orai šią savaitę bus permainingi: pradžioje numatomas vidutinis lietus ir kintantis vėjas, tačiau savaitės viduryje išsigiedrys ir temperatūra kils iki 15-20 laipsnių. Savaitgalį atšals, naktimis temperatūra taps neigiama, o dienomis bus apie 5 laipsnius, su mišriais krituliais."
"Tačiau yra žmonių, kurių atsidavimas šiai misijai pranoksta įprastus gerumo gestus - vienas iš jų yra Kasparas Mociūnas, kuris kraujo aukojo net 200 kartų. Kas skatina jį vėl ir vėl grįžti į donorystės centrą? Kokią įtaką tokie donorai daro medicinos bendruomenei ir pacientams? Apie tai - pokalbis su juo bei su medikais, kasdien matančiais donorinio kraujo neįkainojamą vertę, rašoma VUL Santaros klinikų pranešime žiniasklaidai. - Kas paskatino tapti kraujo donoru? Kas jūsų gyvenime suformavo vertybes, kurios paskatino jus nuolat ir nesavanaudiškai padėti kitiems? Ar buvo koks nors įvykis? - Pirmą kartą daviau būdamas septyniolikos, buvau nepilnametis, tam reikėjo tėvų sutikimo. Todėl kelis kartus esu ir tėtį atsivedęs. Nepamenu, kad tuo metu būčiau apie didelius tikslus galvojęs - vyko išvažiuojamoji donorystės akcija Utenoje ir pagalvojau - kodėl ne, padarysiu gerą darbą. Atsimenu pirmąją slaugytoją, ėmusią kraujo, po to daug kartų jos prižiūrimas donavau jau Vilniuje. - Kaip keitėsi jūsų požiūris į donorystę nuo pirmo karto iki dabar, kai jau pasiekėte 200 donacijų ribą? - Duodamas pirmą kartą tikrai negalvojau, kad kažkada tokį skaičių pasieksiu. Neslėpsiu - man, tuo metu nepilnamečiui, didelė motyvacija buvo ir bilietas į kiną. O po to atsirado daugiau brandos, supratau, kad eisiu tol, kol kažkam to kraujo reikės. Artėjant prie 100, atrodė, kad tai jau didelis skaičius. Po to kurį laiką neskaičiavau. Vėliau atsirado informacija ant apyrankių, kurias užsega prieš kraujo paėmimo procedūrą, tad prieš 200-ąjį kartą vėl šioks toks jaudulys buvo. Dabar nebeturiu ko laukti, nebent kol išras sintetinį pakaitalą ir kraujo donorų nebereikės. - Kaip manote, ar altruizmas yra įgimta savybė, ar tai yra sprendimas, kurį žmogus priima sąmoningai? Kaip ši patirtis pakeitė jus kaip asmenybę? - Negalėčiau ramiai gyventi žinodamas, kad kažkokiam ligoniui pritrūko kraujo, dėl to neįvyko operacija ar tiesiog pablogėjo jo būklė. Kaip atrodytų mano pasiteisinimas - neradau laiko ar nebenoriu? Kitoje pusėje esantis žmogus neturi pasirinkimo, jam tas kraujas būtinas, todėl jaučiu, kad ir aš neturėčiau apie tai galvoti kaip apie pasirenkamą procesą „noriu / nenoriu"". Pranešimo aut. nuotr./K. Mociūno apyrankė, nurodanti, kad artėjama prie 200 donacijos - Kas jus motyvuoja tęsti? Gal turėjote įsimintiną ar emociškai stipriausią momentą per visą jūsų donorystės patirtį? - Tęsti motyvuoja ir puikus Santaros klinikų Kraujo centro kolektyvas. Gyvenu toje Vilniaus pusėje, pripratau. Per daugiau nei dešimtmetį manau ir su kolektyvu gerokai susipažinom, juk susidaro vienoje patalpoje praleistų nemažai valandų. Labiausiai, žinoma, įsimena keli kartai, kai donuoti iškvietė, nes buvo konkretus poreikis - kažkam kraujo prireikė DABAR. Tokių situacijų, kai reikėjo mesti darbą ir važiuoti (kartą ir iš Utenos, kur tuo metu gyvenau), buvo kelios. Taip sužinojau, kad yra daugiau specifinių kriterijų donoro parinkimui, ne tik kraujo grupė - pavyzdžiui, CMV reikšmė (citomegaloviruso statusas, kuris svarbus pacientams su susilpnėjusia imunine sistema). Lietuva nėra didelė šalis, todėl, įvertinus donorų skaičių, kraujo grupių pasiskirstymą ir tam tikrų požymių tikimybę, galima apytiksliai apskaičiuoti, kiek žmonių galėtų būti tinkami donorai. Kartais šie skaičiai būna itin maži. Tai gali suteikti ypatingumo jausmą, tačiau kartu ir kelia nerimą - jei donoras atsisako, pacientui lieka labai ribotos pasirinkimo galimybės. - Ar pažįstate žmonių, kuriems reikėjo perpilti donoro kraujo? - Ne, nepažįstu. Kraujo centro renginiuose matau žmonių, kurie dalinasi istorijomis, kada jiems kraujo reikėjo, bet asmeniškai jų nepažįstu. Nežinau, kaip jausčiausi žinodamas. Manau, geriau nežinoti, nekils prielaidų „aš tau padėjau, dabar būk man dėkingas"" situacijoms. O gal man tas žmogus nepatiks, gal aš su juo nesutarsiu - tai neturėtų lemti mano apsisprendimo jam padėti. Pranešimo aut. nuotr./K. Mociūnas įsiamžino dovanojęs 100-ąjį kartą - Jei galėtumėte perduoti vieną žinutę žmonėms, kurie svarsto tapti donorais, bet nedrįsta, ką jiems pasakytumėte? Pavyzdžiui, tiems, kas bijo adatų. - Aš pats bijau adatų. Niekada nežiūriu, kai duriama, bet to daryti manęs niekas ir neprašo. Manau, šiuo metu yra sudarytos geriausios sąlygos, kur dovanoti kraujo: yra kelios įstaigos - gali pasirinkti artimiausią. Puikūs darbuotojai. Nori kavos - bus kavos. Nuobodu - atneš planšetę. Šalta - apklos. Džiaugiuosi, kad beveik kaskart atvykęs Kraujo centre sutinku ir pažįstamų žmonių. - Kodėl norite šiuo pokalbiu prisidėti, kad būtų daugiau kraujo donorų? - Esame labai maža šalis ir kiekvieno asmeninis prisidėjimas išties lemia labai daug. Dainos žodžiai „aš ir tu - vieno kraujo"" nėra taip toli nuo realybės, kaip galėtų pasirodyti. Jauni kraujo donorai - mūsų ateitis Senstant visuomenei, vis dažniau susiduriama su ligomis, kurioms gydyti būtinas kraujo perpylimas. Tai reiškia, kad ateityje kraujo poreikis tik didės. Lietuvos Higienos instituto duomenimis 2024 metais aktyviausiai kraujo aukojo 30-49 m. amžiaus donorai. 18-29 m amžiaus asmenys rečiau įsitraukia į donorystės veiklą. Pranešimo aut. nuotr./Senieji kraujo donoro pažymėjimai „Pastebime, kad dažniausiai kraują aukoja žmonės, įsitvirtinę profesiniame ir asmeniniame gyvenime, o jaunų donorų gretos nėra tokios gausios"", - teigia Vilniaus universiteto ligoninės Santaros klinikų Kraujo centro vedėja gydytoja hematologė Lina Kryžauskaitė. - Siekdami pakeisti šią tendenciją, įdedame daug pastangų skatindami jaunus žmones suprasti kraujo donorystės reikšmę ir sudaryti jiems patogias galimybes prisidėti. Tiesa, esame turėję gražių pavyzdžių, kai tik sulaukę 18 metų jaunuoliai jau drąsiai sėdasi į donoro kėdę."" Kraujo nepakeičiamumas Daugelis vis dar nesuvokia, kad kraujo negalima dirbtinai sukurti - vienintelis jo šaltinis yra donorai. „Nepaisant medicinos pažangos, iki šiol nėra išrastas dirbtinis kraujas. Mokslininkai bando sukurti alternatyvas, tačiau jos negali atkartoti visų kraujo funkcijų, o tai reiškia, kad be donorų daugelis medicininių procedūrų tiesiog nevyktų"", - sako gydytoja hematologė L. Kryžauskaitė. Kraujo perpylimas reikalingas daugybei pacientų: sunkiomis ligomis sergantiems žmonėms, gimdyvėms, operacijų metu, taip pat tiems, kurie patyrė rimtų sužalojimų. „Tik aiškiai suvokdami kraujo svarbą ir matydami realius pavyzdžius, kam jis reikalingas, galime skatinti didesnį visuomenės įsitraukimą į donorystę. Todėl labai džiaugiamės ir didžiuojamės tais, kurie supranta kraujo donorystės svarbą, atvyksta dovanoti kraujo, o kai kviečiame - atsišaukia nedelsdami. Mūsų kiekvienos dienos tikslas - 100 donacijų per dieną užtikrina stabilias kraujo komponentų atsargas. Tačiau užtenka kelių sudėtingų atvejų ar operacijų, kai šis poreikis akimirksniu gali išaugti"", - sako Kraujo centro vedėja L. Kryžauskaitė. Pranešimo aut. nuotr./Lina Kryžauskaitė Kiek kraujo reikia kasdien? Kraujo poreikis medicinos įstaigose yra nuolatinis ir nemažėjantis. „Kiekvieną parą medicinos įstaigos sunaudoja didelius kiekius kraujo komponentų, reikalingų pacientams išgyventi"", - pabrėžia Kraujo centro vedėja. - Pavyzdžiui, 2024 metais VUL Santaros klinikose buvo sunaudoti beveik 46 000 vienetų kraujo komponentų, kurie buvo perpilti 10 000 pacientų. Daugiausiai kraujo perpylimų prireikė Hematologijos ir onkologijos, Kaulų čiulpų transplantacijos ir intensyviosios chemoterapijos, Reanimacijos ir intensyviosios terapijos, Akušerijos skyriuose, vaikams. „Kiekvieno kraujo donoro indėlis yra neįkainojamas - tai ne tik kilnus, bet ir gyvybes gelbstintis poelgis. Kraujo donorystė nėra atsitiktinė pagalba - tai būtinybė, kuri užtikrina, kad gydymas būtų įmanomas kasdien. Įkvepia kiekvieno donoro istorija, tarp jų ir Kasparo, kuris tiek dažnai praveria kraujo centro duris, kad jau tapo visų mūsų draugu"", - donorystės svarbą argumentuoja Kraujo centro vedėja L. Kryžauskaitė.","Kasparas Mociūnas, paaukojęs kraujo net 200 kartų, dalijasi savo patirtimi ir motyvais, pabrėždamas donorystės svarbą ir įtaką medicinos srityje. Kraujo centro vedėja Lina Kryžauskaitė taip pat akcentuoja, kad, nepaisant medicinos pažangos, kraujo donorystė išlieka būtina, nes kraujo negal"
"Kai nuo 2020-2021 m. sezono Vilniaus „Rytas"" pasirodė Čempionų lygoje, atrodė, kad vilniečiams tikrai bus ką veikti šiame turnyre. Atrodė, kad dukart Europos taurę per klubo istoriją laimėjęs bei Eurolygoje žaidęs sostinės klubas ryžosi po daug metų sugrįžti į FIBA varžybas ne tik finansinių injekcijų paviliotas, bet ir sportinių tikslų vedamas - tarsi palypėjo žemiau, kad užkoptų aukščiau. Tačiau penktas iš penkių sezonų baigėsi su neišsipildytomis viltimis. Suprasti akimirksniu: „Ryto"" rezultatai Čempionų lygoje: 2020-2021 m. - krito pirmajame etape 2021-2022 m. - krito Top-16 etape 2022-2023 m. - krito „Top-16"" etape 2023-2024 m. - krito įkrintamosiose varžybose prieš „Top-16"" etapą 2024-2025 m. - krito Top-16 etape. Šį sezoną jų būta dar daugiau, nes antrasis per trejus metus laimėtas Lietuvos čempionų titulas, paaugęs biudžetas, sustiprėjusi ištikimų sirgalių kariauna uždegė net ambiciją surengti FIBA Čempionų lygos finalą ketvertą Vilniuje. Su viena sąlyga, žinoma, - ten reikėjo patekti. Sklandžiai prasidėjusi „Ryto"" kelionė Europoje baigėsi antrajame etape, kur Giedriaus Žibėno vyrai finišavo trimis pralaimėjimais iš eilės ir užleido kelią į ketvirtfinalį Malagos „Unicaja"" ir Stambulo „Galatasaray"" klubams. Standings provided by Sofascore „Apmaudu tikrai, nes komandos tikslai, ir ne tik šiemet, buvo aukštesni. Norėdavome patekti į Top8, bet sustojome ties šiuo etapu. Tiesa, ne šiandien pralaimėjome tą šansą, o kažkiek anksčiau, - sakė „Ryto"" kapitonas Gytis Radzevičius. - Reikiamu metu nebuvome geros sportinės formos. Gaila."" Būtent nuo 2020 metų, kai „Rytas"" startavo Čempionų lygoje, Vilniaus klubui atstovaujantis puolėjas jautė, kad šįkart visi greitai pradėjo piešti komandai lengvą kelią, ypač, kai ji sėkmingai pradėjo antrą etapą. Bet kažkas sugriuvo, kai „Rytas"" suklupo Manisoje prieš Kazio Maksvyčio vadovaujamą Turkijos komandą. „Manisoje rungtynės buvo labai skaudžios. Jos uždavė toną, o paskui reikėjo reaguoti. Bet buvo ir kiti šansai. Tačiau jais nepasinaudojome"", - sakė svarbiu gynėju „Rytui"" tapęs Ignas Sargiūnas. Ir G.Radzevičiui apmaudu, prisiminus tą pralaimėjimą Turkijoje. „Gal kažkiek patikėjome, kad esame geri, bet gavome per nosį. Po pergalės Vilniuje galvojome, kad užmėtysime, tačiau tai buvo klaida"", - sakė jis. Paskui sekė kertinis pralaimėjimas paskutinėmis minutėmis Stambule „Galatasaray"", o galiausiai nesėkmė paskutiniame mače prieš Malagos „Unicaja"", kai „Rytas"" baiginėjo rungtynes žinodamas, kad šansai patekti į kitą etapą išgaravo, bet vis tiek tikėjosi savo sirgaliams padovanoti pergalę. „Stovėjau ant kojų nejudėdamas"" Ji buvo arti, bet paskutinėmis sekundėmis I.Sargiūnas prarado kamuolį, o parbėgęs į gynybą užsidirbo pražangą, nors atrodė, kad tai varžovas įlėkė į „Ryto"" gynėją. Sirgaliai keikė teisėjus ir stebėjo, kaip „Unicaja"" pelno paskutinį tašką, o I.Sargiūnas dar pabandė metimu iš aikštės vidurio sukurti stebuklą, bet nepavykus, atsisuko ir kažką piktai pasakė teisėjams. „Matote, visi mes šališki - visi sako, kad buvo puolime pražanga, bet peržiūros nebuvo, - sakė „Ryto"" gynėjas. - Man atrodė, kad stovėjau ant kojų nejudėdamas."" Lukas Balandis / BNS nuotr./Ignas Sargiūnas Regis, visiems „Twinsbet"" arenoje taip atrodė. „Iš mano pozicijos ir iš pakartojimo atrodė buvo pražanga puolime, - pažymėjo ir G.Radzevičius. - Gaila, kad šiame turnyre negalima peržiūrėti epizodo."" „Nejaučiame naujų žmonių"" „Rytas"" baigė antrąjį etapą su dviem pergalėmis iš šešių galimų, nepaisant klubo bandymų sustiprinti sudėtį - nors traumą prieš Top-16 etapą patyrė vienas lyderių Ąžuolas Tubelis, Vilniaus klubas įsigijo du žaidėjus - Parkerį Jacksoną-Carwrightą ir Artūrą Gudaitį. Vis dėlto, amerikietis gynėjas per 4 rungtynes pelnė tik po 6 taškus, o plius minus rodiklis buvo tarp trijų prasčiausių komandoje (-2,3 taško). Patricija Adamovič / BNS/Vilniaus „Rytas"" - Malagos „Unicaja"" Iš Japonijos nusileidęs A.Gudaitis atrodė dar blankiau - per 2 rungtynes įmetė po 2 taškus, vidurio puolėjo plius-minus rodiklis buvo prasčiausias komandoje (-10,5). Patricija Adamovič / BNS/Vilniaus „Rytas"" - Malagos „Unicaja"" Ko labiausiai trūko žvelgiant į visą Top-16 etapo paveikslą? „Sunku pasakyti. Mes šiemet turime gilią rotaciją, ant popieriaus žaidėjai geri, - svarstė G.Radzevičius. - Bet gal nebuvome geriausios sportinės formos. Galbūt trūksta susižaidimo, nejaučiame naujų žmonių, kažkas išsibalansavęs. O tokiame turnyre turi būti geriausios formos nuolat, nes 1-2 rungtynės labai daug ką keičia. Būtume laimėję Stambule, būtų gal viskas kitaip."" I.Sargiūnas manė, kad visai komandai trūko pamatinių stiprybių. „Solidumo trūko, išvykose neišnaudojome šanso - vieno, antro, trečio. Trūko solidumo ir stabilumo"", - sakė jis. Patricija Adamovič / BNS/Vilniaus „Rytas"" - Malagos „Unicaja"" Lyderis turi kontraktą kitam sezonui Šis sezonas Čempionų lygoje buvo neprastas kai kuriems krepšininkams asmeniškai. G.Radzevičius buvo naudingiausias komandoje (po 17 balų), o rezultatyvumu (po 13,3 taško) nusileido tik R.J.Cole'ui, kuris pelnė po 15,1 taško. Tačiau „Ryto"" puolėjo tai nelabai džiugino. „Kuo vyresnis tampu, tuo mažiau asmeniniai pasiekimai rūpi. Norisi kažką laimėti su komanda"", - pabrėžė G.Radzevičius. Būdamas tarp naudingiausių Čempionų lygoje, G.Radzevičius jaučia, kad jo akcijos kyla, bet kalbėti apie persikėlimą į kitą klubą ar kitą turnyrą neskubėjo. „Turiu kontraktą kitiems metams, tad žiūrėsime. Ateis vasara, baigsis sezonas, bus geriau matyt"", - sakė 29 metų 197 cm ūgio puolėjas. Patricija Adamovič / BNS/Vilniaus „Rytas"" - Malagos „Unicaja"" Sezono pradžioje gaudęs retas žaidimo minutes, I.Sargiūnas pastarosiose ketveriose rungtynėse visose pelnė dviženkles taškų sumas, rinkęs po 12 taškų vidutiniškai. „Pažaisti su geromis komandomis, gero lygio žaidėjais, - toks išbandymas man jautėsi. Bet stengiausi išnaudoti gautus šansus, - sakė 25 metų gynėjas. - Labiau supratau, kiek daug reiškia detalės: tiek puolime, tiek gynyboje. Komandoje su didele rotacija turiu būti budrus."" Ko reikia sezono finišui? „Ryto"" komandai paguoda buvo jų sirgaliai. Per 5 tūkst. jų karštai palaikė ekipą per paskutinį sezono mačą Čempionų lygoje, o kai viskas pasibaigė, dar ilgai plojo ir dainavo krepšininkams. „Gražus žiūrovų gestas iš žiūrovų, - pažymėjo G.Radzevičius. - Mažai komandų, kurios turi tokius sirgalius. Manau, kad mes juos kažkiek nuvylėme, nes viltys į mus buvo didesnės. Norisi atsiprašyti ir pasidžiaugti, kad „Ryto"" sirgaliai visada su komanda, norisi už tokius sirgalius žaisti. Kitose komandose būna sirgalių, kurie išeina, kai viskas tampa aišku."" Patricija Adamovič / BNS/Vilniaus „Rytas"" - Malagos „Unicaja"" „Rytas"" tęs sezoną „Betsafe-LKL"" pirmenybėse, kuriose komanda rikiuojasi antra, po Kauno „Žalgirio"". Jei komanda eis toli, dar laukia trys mėnesiai krepšinio vietos fronte. G.Radzevičius mano, jog komandai nebereikia pokyčių sudėtyje, jis tikisi, kad ir taip pavyks susižaisti ir geriau pajausti vienas kitą. Tik požiūris į darbą turi būti labai rimtas. „Po tokių pralaimėjimų reikia kiekvienam susiimti, - sakė komandos senbuvis. - Per treniruotes spausti vieną kitą labiau. Daug žmonių, tad kažkas gaus mažiau minučių, bet būtų gerai, kad kiekvienas įneštų savo indėlį. Ne vien taškais, bet ir gynyba, atkovotais kamuoliais, papildomais kamuolio pamušimais. Jei dirbsime dėl komandos, bus kaip praėjusiais metais - europinis turnyras buvo visiškai tragiškas, bet paskui per darbą, per norą, pabaigoje tapome komanda, kurioje kiekvienas už kiekvieną bėgo ir griuvo. O rezultatą visi žinome. Taip galima pasukti sezoną teigiama linkme.""","Vilniaus „Ryto"" komanda pastaraisiais sezonais Čempionų lygoje sulaukia nuviliančių rezultatų, nepaisant klubo pastangų sustiprinti sudėtį ir turėti didesnes sportines ambicijas. Nepaisant šių nesėkmių, klubo žaidėjai ir toliau tikisi pagerinti savo žaidimą Lietuvos krepšinio lygos varžybose, o sirgalių parama išlieka svarbi komandos motyvacijai."
"Dėl viso to kalta skaitmeninio turinio perkrova, pastaraisiais metais tapusi vienu didžiausių šiuolaikinio žmogaus priešų. „Telia"" pasakoja, kaip informacijos perteklius keičia mūsų elgesį bei sprendimus, ir kaip turėtume su tuo kovoti. „Telia"" nuotr./Julija Markeliūnė „Pasaulyje, kuriame kasdien sukuriama apie 167 milijonų filmų prilygstantis duomenų kiekis, informacijos gausa jau nebėra tik teorinė problema. Toks didelis turinio kiekis labai smarkiai ir ne visada pastebimai veikia šiuolaikinio žmogaus gyvenimą. Jam darosi sunku išskirti prioritetus, efektyviai valdyti laiką ir apgalvotą sprendimą atskirti nuo instinktyvaus. Todėl esminiu gebėjimu šiandien tampa informacijos filtravimas, kurį gali palengvinti tiek pačios technologijos, tiek mūsų pačių sąmoningumas"", - sako „Telia"" įvairovės ir įtraukties vadovė Julija Markeliūnė. Turinio perkrova kelia nuolatinį stresą Informacijos pertekliaus poveikį šiuolaikiniam žmogui tyrinėjantys mokslininkai dažnai remiasi Milerio dėsniu, teigiančiu, kad trumpalaikė atmintis vienu metu gali apdoroti tik 5-9 informacijos vienetus. Mūsų smegenys evoliucionavo medžioklės-rinkimo laikais, bet šiandien informacijos apdorojimo poreikiai yra išaugę galybe kartų. Akademiniame žurnale „Information Society"" skelbto tyrimo duomenimis, vidutinis žmogus per dieną gauna maždaug 74 gigabaitus (GB) duomenų, todėl nenuostabu, jog dėl to mūsų smegenys nuolat dirba ties perkrovos riba. „Informacinė perkrova egzistuoja jau seniai - dar ketvirtame amžiuje prieš mūsų erą Ekleziasto knygos autorius skundėsi, kad „knygų rašymui nėra galo"". Tačiau dabartinė situacija istorijoje neturi precedento. Mūsų dėmesio išteklių atrodo per mažai viskam, ką norėtume ar privalėtume žinoti. Nuolatinis naujienų, el. laiškų, žinučių ir pranešimų srautas sukuria tai, ką specialistai vadina „nuolatiniu daliniu dėmesiu"" - būseną, kai esame visada prieinami, bet niekada visiškai nesusikoncentruojame. Harvardo tyrėjai nustatė, jog ši situacija 8 iš 10 žmonių kelia stresą, nors dar 2020 m. stresą jaučiančiųjų dalis siekė 60 proc."", - pasakoja J.Markeliūnė. „Microsoft"" dirbusi amerikiečių rašytoja Linda Stone pastebėjo kitą su informacijos pertekliumi susijusį fenomeną - „el. pašto apnėją"". Daugiau nei prieš dešimtmetį atlikto eksperimento metu ji nustatė, kad didžioji dalis žmonių, skaitydami elektroninius laiškus, tiesiogine prasme sulaiko kvėpavimą. Šis automatinis fiziologinis atsakas į skaitmeninį stresą sukelia tai, ką psichologai vadina „reaktyvumo būsena"" - organizmas nedelsiant pereina į kovinį režimą, dėl ko išsiskiria streso hormonai, padažnėja širdies ritmas ir pasiruošiama galimam pavojui. Ilgainiui nuolatinį streso būsena gali sukelti rimtų sveikatos sutrikimų, įskaitant nemigą, dirglumą ir net širdies bei kraujagyslių ligas. Daugiau informacijos - nebūtinai geresnis sprendimas Ar jums pažįstama situacija, kai bandote išsirinkti filmą „Netflix"" platformoje, bet po 30 minučių naršymo vis dar nežiūrite nieko? 2022 m. žurnale „Journal of Economics, Finance and Accounting Studies"" publikuoto tyrimo duomenimis - kuo daugiau turime pasirinkimų, tuo dažniau apskritai atsisakome rinktis. Šis reiškinys, vadinamas „sprendimų paralyžiumi"", tapo toks paplitęs, kad kai kurios didžiosios prekybos platformos pradėjo mažinti produktų variacijas, siekdamos pagerinti vartotojų patirtį ir padidinti pardavimus. Kuo daugiau turime pasirinkimų, tuo dažniau apskritai atsisakome rinktis. Skaitmeniniame pertekliaus amžiuje mūsų smegenys veikia kone autopiloto režimu. Nors didelis mums prieinamų duomenų kiekis sudaro įspūdį, kad pasiremdami jais, galime priimti geriausius sprendimus reikiamu metu, neretai yra visiškai priešingai. Garsus amerikiečių psichiatras ir „New York Times"" bestselerių autorius Edward M.Hallowell teigia, kad susidūrus su informacijos perkrova, vietoje aukštesniųjų smegenų funkcijų aktyvavimo, įsijungia primityvesni smegenų centrai. „Šiuolaikinis gyvenimas kuria iliuziją, kad turint daugiau informacijos priimame labiau pasvertus sprendimus, tačiau tyrimai rodo priešingą tendenciją. Pasinerdami į informacinį triukšmą, mes tik stumiame save į skubotas ir neapgalvotas reakcijas, nulemtas smegenų perkrovos ir iš to kylančios panikos. Kaip neuromokslininkai metaforiškai aiškina - tai tarsi bandyti gerti iš gaisrinės žarnos. Kuo daugiau informacijos mums tenka apdoroti, tuo labiau pasikliaujame paviršutiniškais stereotipais ir išankstinėmis nuostatomis, o ne nuodugnia analize"", - prideda „Telia"" atstovė. Kaip kovoti su informacijos pertekliumi? Technologijų kūrėjai, pripažindami augančią skaitmeninės perkrovos problemą, vis aktyviau siūlo sprendimus, padedančius vartotojams atsijungti nuo nesibaigiančio informacijos srauto. Išmaniuosiuose telefonuose įdiegtos sistemos, padedančios kontroliuoti vartotojų dėmesį ir laiko praleidimą skaitmeninėje erdvėje, tampa vienais svarbiausių įrankių kovoje su informacine perkrova. „Apple"" įrenginių „Focus Mode"" ir „Android"" telefonų „Digital Wellbeing"" sistemos siūlo išsamų funkcijų spektrą, skirtą padėti vartotojams atgauti kontrolę. „Focus Mode"" leidžia valdyti pranešimus, pasirenkant, kokie kontaktai ir programėlės gali pasiekti vartotoją tam tikru metu, sukurti automatizuotas rutinas pagal vietą, laiką ar naudojamas programėles bei sinchronizuoti nustatymus visuose „Apple"" įrenginiuose. Tuo metu „Android Digital Wellbeing"" siūlo programėlių naudojimo stebėseną, laiko limitus konkrečioms programėlėms, specialų miego režimą su nespalvotu ekranu bei pranešimų kontrolę. „Informacinio triukšmo šiandien neįmanoma išjungti - jis skverbiasi per ekranus, pranešimus, naujienas ir socialinius tinklus, tapdamas nuolatiniu mūsų kasdienybės palydovu. Technologijos, kurios kadaise žadėjo padėti mums orientuotis pasaulyje, dabar dažnai prisideda prie to, kad pasaulis tampa per daug triukšmingas, o mūsų dėmesys - išskaidytas. Vienintelis būdas su tuo kovoti - sąmoningas atsiribojimas ir aktyvus pasirinkimas, ką vartoti, kada sustoti ir kaip susigrąžinti kontrolę į savo rankas. Tik ugdydami šį gebėjimą, galime apsaugoti savo emocinę sveikatą ir gebėjimą priimti pasvertus sprendimus"", - reziumuoja „Telia"" įvairovės ir įtraukties vadovė.","Skaitmeninio turinio perkrova tapo dideliu iššūkiu šiuolaikiniam žmogui, nes informacijos perteklius apsunkina gebėjimą efektyviai valdyti laiką ir priimti apgalvotus sprendimus. „Telia"" siūlo kovoti su šia problema pasitelkiant informacijos filtravimo gebėjimus ir technologinius sprendimus, tokius kaip „Focus Mode"" ar"
"17-metis ukrainietis pabėgėlis, neturintis darbo, gavo viliojantį pasiūlymą: jam buvo žadamas BMW automobilis ir apie 11 000 dolerių grynaisiais. Pasak tyrėjų, nuo karo Ukrainoje pabėgęs 17-metis Daniilas pasiūlymą gavo praėjusių metų pradžioje, kai nuvyko į Lenkijos sostinę Varšuvą. Jis sutiko ir gavo BMW, nors ir seną, bet ne grynuosius pinigus. Viliojantis pasiūlymas staiga sugriovė vaikino gyvenimą. Jis atsidūrė Lietuvos kalėjime ir yra kaltinamas padegęs IKEA prekybos centrą Vilniuje bei kitais išpuoliais. Šis darbas, pasiūlytas šešėlinių veikėjų, pavertė Daniilą nesąmoningu Rusijos pėstininku, kuris, kaip teigia Lietuvos tyrėjai, dalyvavo daugialypėje sabotažo išpuolių prieš taikinius visoje Europoje kampanijoje. Per pastaruosius dvejus metus, kaip teigia Strateginių ir tarptautinių studijų centras, Rusijos karinė žvalgyba GRU vykdo chaoso ir baimės sėjimo kampaniją. Jos metu buvo atakuojami prekybos centrai, sandėliai, povandeniniai kabeliai ir geležinkeliai Europoje. Su Rusija siejamų atakų skaičius 2023-2024 m. beveik patrigubėjo. Tai sukėlė nerimą Europos vyriausybėms, kurios baiminasi, kad prezidento Vladimiro Putino invazija į Ukrainą yra dalis platesnio puolimo, lengvai galinčio peraugti į papildomą atvirą agresiją. Nuotrauka iš „Facebook"" grupės „Reidas Vilniuje / Trikojis Vilniuje""/Įvykio vietoje: pratybos „Mes jau patekome į karo zoną Europoje, - „The New York Times"" sakė kadenciją baigiantis Lietuvos valstybės saugumo departamento direktorius Darius Jauniškis. - Jų tikslas - sukelti chaosą, nepasitikėjimą ir paniką ir susilpninti visuomenės paramą teikiant pagalbą Ukrainai"". „Sveiki atvykę į Trečiąjį pasaulinį karą"", - pridūrė jis. „Šešėlinis karas Lietuvoje ir kitose šalyse rodo, kad V.Putinas yra pasirengęs ir gali veikti už savo šalies ribų"", - „The New York Times"" sakė buvęs Lietuvos užsienio reikalų ministras Gabrielius Landsbergis. Išpuolis, kurio įvykdymu kaltinamas Daniilas, buvo įvykdytas praėjusių metų gegužę, kai Lietuvos sostinėje Vilniuje esančioje IKEA parduotuvėje vidury nakties sprogo padegamasis užtaisas. Vėliau policijos pareigūnai sustabdė mikroautobusą, kuriuo įtariamasis važiavo iš Lietuvos į kaimyninę Latviją, ir jį suėmė. Tarp jo daiktų buvo padegamųjų įtaisų, kurie, tyrėjų nuomone, turėjo būti panaudoti per kitą padegimą Latvijos sostinėje Rygoje. Teismo paskirta Daniilo advokatė Renata Janušytė atsisakė komentuoti savo kliento veiksmus ar motyvus. Slėptuvė geležinkelio stoties spintelėje Lietuvoje atliktas tyrimas atskleidė stulbinančių ir dažnai keistų detalių apie tai, kaip rengiamos ir vykdomos sabotažo operacijos. Tarp jų - Vilniaus geležinkelio stoties spintelė, kurioje buvo paslėptas maišas su sprogmenimis, šeši mobilieji telefonai, keturi detonatoriai ir du vibratoriai, kurių paskirtis neaiški, paslėpti. Kodėl ukrainiečiai įsitraukė į sabotažo kampaniją savo šalies aršiausio priešo pusėje? Tai Lietuvai, Latvijai ir Lenkijai vienas didžiausią nerimą keliančių klausimų. „The New York Times"" primena, kad šios šalys priėmė dešimtis tūkstančių pabėgėlių iš Ukrainos ir aktyviai pasisakė už didesnę Vakarų karinę pagalbą, kad padėtų Kyjivui pasipriešinti Rusijai. Gretos Skaraitienės / BNS nuotr./Instagraminės Vilniaus vietos Nėra prorusiškai nusiteikę Daniilas užaugo Chersone, daugiausia rusakalbiame pietų Ukrainos mieste prie Juodosios jūros, kuriame prieš prasidedant karui daug gyventojų palankiai vertino Rusiją. Jo motina vis dar ten gyvena. „The New York Times"" žurnalistams susisiekus su ja telefonu, ji atsisakė komentuoti. Skirmanto Lisausko / BNS nuotr./Artūras Urbelis Lietuvos tyrėjai mano, kad Daniilas ir kiti IKEA išpuolyje dalyvavę asmenys daugiausia buvo motyvuoti pinigais. Praėjusį mėnesį prokuroras Arturas Urbelis juos apibūdino kaip „jaunus asmenis, kuriems akivaizdžiai trūksta gyvenimiškos patirties"" ir kurie dėl karo Ukrainoje „atsidūrė sunkioje materialinėje padėtyje"". Jis pridūrė, kad jie galbūt „nesuvokė galutinio tikslo"" tų, kurie, pasislėpę už slapyvardžių socialiniuose tinkluose, užsakė ir vadovavo jų darbams. GRU verbuojami žmonės „akivaizdžiai nėra profesionalai"", nes juos lengva sugauti, be to, jie dažnai būna sunkioje finansinėje padėtyje ir juos vilioja „greitų ir lengvų pinigų siūlymai"", sakė Valstybės saugumo departamento direktorius D.Jauniškis. Ieškodamos aukų socialiniuose tinkluose, Rusijos žvalgybos tarnybos „tiesiog meta žvejybinį tinklą ir žiūri, kas užkibs"", pridūrė jis. Darius Jauniškis Paklausta, ar rado kokių nors įrodymų, kad Daniilas pasirašė įsipareigojo Rusijai, Lietuvos generalinė prokuratūra atsakė, kad „nėra jokios informacijos, kad kaltinamasis laikosi prorusiškų pažiūrų"". Lietuvos tyrėjų teigimu, daugelį nurodymų jam ir kitiems užverbuotiems asmenims per „Telegram"" perdavė vartotojas, pasivadinęs Warrior2Alpha. Kitas bendravimo kanalas buvo Zengi, Kinijos žinučių siuntimo programėlė. Pasak Lietuvos prokurorų, „Zengi"" jis bendravo su nenustatytu vadovu, naudodamasis slapyvardžiu „Q"", matyt, turėdamas omenyje filmų apie Džeimsą Bondą personažą. Didžiulį nerimą sukėlę sprogimai Potencialiai pavojingiausios sabotažo operacijos buvo susijusios su padegamaisiais įtaisais, užmaskuotais kaip nekalti paketai. Praėjusių metų liepą Leipcigo krovinių tvarkymo centre užsiliepsnojo DHL iš Vilniaus į Vokietiją skraidintas siuntinys. Kitas iš Vilniaus gabentas siuntinys sprogo Birmingeme, Anglijoje, o trečias užsiliepsnojo vienoje Lenkijos kurjerių įmonėje. Vakarų žvalgybos pareigūnai dėl kiekvieno epizodo kaltino Rusiją. O IKEA gaisras taip pat buvo aiškiai susijęs su Rusijos sabotažu, sakė D.Jauniškis. 15min nuotr./Gaisras prekybos centre „IKEA"" Išpuolis simbolinę dieną Prokurorų teigimu, praėjusių metų balandį Daniilas kirto Lenkijos sieną su Lietuva. Jis žvalgėsi galimų taikinių, apsilankė IKEA parduotuvėje Šiauliuose, rytiniame mieste, ir antroje, didesnėje IKEA parduotuvėje Vilniuje. Šiauliai, kuriuose įsikūrusi NATO oro pajėgų bazė, jau seniai yra Rusijos žvalgybos tarnybų dėmesio centre. „The New York Times"" primena, kad praėjusiais metais čia suimtas 82 metų pensininkas Eduardas Manovas, apkaltintas šnipinėjimu. Jo namuose rasta šnipinėjimo įrangos. D.Jauniškis sakė, kad vyras dirbo GRU. Po žvalgybinės kelionės į Šiaulius ir Vilnių praėjusių metų balandį Daniilas grįžo į Varšuvą. Netrukus jis vėl atvažiavo į Vilnių ir, prokurorų teigimu, gegužės 8 d. IKEA parduotuvės patalynės skyriuje padėjo padegamąjį įtaisą. Įjungus laikmatį, jis sprogo ankstų gegužės 9-osios rytą, dienos, kurią Rusija švenčia kaip „Pergalės dieną"", žyminčią sovietų pergalę prieš nacistinę Vokietiją 1945 m. Laikas buvo pasirinktas sąmoningai, sakė patarėjas nacionalinio saugumo klausimais Marius Česnulevičius. 15min nuotr./Gaisras prekybos centre IKEA „Mes remiame Ukrainą, o pagal Kremliaus logiką tai reiškia, kad remiame nacius"", - sakė jis. Padegamasis įtaisas, kurį, prokurorų teigimu, padėjo Daniilas, sukėlė gaisrą, tačiau pastato sudeginti nepavyko, kaip, matyt, buvo planuota. Platus tinklas Po trijų dienų Varšuvoje paslaptingas gaisras, kurį, kaip dabar mano Lenkijos tyrėjai, sukėlė Rusijos užverbuoti diversantai, sunaikino didžiausią miesto prekybos centrą. Lenkija mano, kad su tuo galėjo būti susijęs ir Daniilas, kuris IKEA padegimo operacijos naktį išvyko iš Vilniaus į Varšuvą. Pasak prokurorų, Daniilas Lietuvoje turėjo bendrininkų, įskaitant ukrainietį, kuris padėjo įvykdyti IKEA padegimą ir kuris vėliau buvo suimtas Lenkijoje. Lenkijos prokurorai neseniai pranešė, kad taip pat pateikė kaltinimus terorizmu Baltarusijos piliečiui, kuris kaltinamas praėjusių metų balandį Varšuvoje padegęs didelę ūkinių prekių parduotuvę. Vasario mėnesį Bosnija Lenkijai išdavė rusą Aleksandrą Bezrukavyjų, kuris buvo kaltinamas priklausymu Maskvos agentų grupei, koordinavusiai sabotažo operacijas prieš Lenkijos, Baltijos šalių ir kitų NATO narių objektus. Praėjusį mėnesį Lenkijos ministras pirmininkas Donaldas Tuskas pareiškė, kad Lietuvoje atliktas plataus masto IKEA išpuolio tyrimas „patvirtino mūsų įtarimus, kad asmenys, atsakingi už prekybos centrų padegimą Vilniuje ir Varšuvoje, yra Rusijos slaptosios tarnybos"". Lietuvos valstybės saugumo departamento direktorius D.Jauniškis sakė, kad išpuolis IKEA „buvo ne tik čiužinių deginimas"", bet ir platesnės kampanijos, kuria siekta „sukelti paniką"", dalis. Jis pridūrė: „Mes kalbame apie sabotažą, bet iš tikrųjų tai yra valstybės remiamas terorizmas"". R.Bridikis: kilpos sabotažui neužveršime D.Jauniškio įpėdinis, būsimasis naujasis VSD direktorius Remigijus Bridikis 15min teigė pasitikintis prokurorais, tad konkretaus tyrimo sakė nenorintis komentuoti. Vis dėlto paklaustas, ar pastaruoju metu Rusijos planuojamų sabotažo, terorizmo aktų rizika Lietuvoje didėja, patvirtino: „Taip"". „Informaciją apie šį ir kitus įvykius mes valdome, bet turime apribojimą: Lietuvoje yra ne vienas ikiteisminis tyrimas, kuriame pakankamai aiškiai suvokiami procesai ir jų dalyviai. Aš tikrai būčiau linkęs pasikliauti prokuratūra, pasikliauti mūsų ikiteisminį tyrimą vykdančiaisiais ir laukti jų išvadų, rekomendacijų, pateiktos informacijos, visgi suprantant ir patiems akcentuojant problemą: procesai vyksta, taip, mus atakuoja įvairiomis formomis, bando mus, tikrina mūsų vienybę ir gebėjimus reaguoti, kaip galime tai suvaldyti. Mes negalėsime maksimaliai išspręsti šių problemų, bet bendradarbiaudami su kitomis valstybėmis, kitais partneriais, galėsime nuspėti ir nuspėjame tam tikrus žingsnius"", - 15min tvirtino VSD direktoriaus pavaduotojas, kurio kandidatūrai į žvalgybos vadovus ketvirtadienį pritarė Seimas. Mes negalėsime maksimaliai išspręsti šių problemų, bet bendradarbiaudami su kitomis valstybėmis, kitais partneriais, galėsime nuspėti ir nuspėjame tam tikrus žingsnius. Kartu jis pripažino, kad Lietuvos kontržvalgybiniai pajėgumai „niekada nebus visaverčiai"". Lukas Balandis / BNS nuotr./Remigijus Bridikis „Jie niekada nebus visaverčiai, pajėgūs tiek, kiek sugebame tas grėsmes užkardyti. O šiuos veiksmus labiau vertinčiau kaip veikimą pilkojoje zonoje, tarp karo ir taikos, karinėje terminologijoje tai yra įvardijama: suformuok kovinę aplinką, siek pakeisti ir sukurk visuomenės požiūrį, kuris būtų parankus, stenkis suvaržyti sprendimų priėmimo procesą, išblaškyk ir išbalansuok institucijas. Vyksta toks veikimas pilkojoje zonoje ir tiesiog stebėjimas, kaip mes reaguosime ir gebėsime susitvarkyti"", - Lietuvai priešišką taktiką apibendrino R.Bridikis. Būsimasis VSD vadovas neslėpė, jog kilpos Rusijos planuojamiems sabotažo aktams „niekada nepavyks užveržti"" dar ir dėl laisvo asmenų judėjimo Europos Sąjungoje. „Jos niekada nepavyks užveržti, nes mes visgi esame laisva judėti ir veikti bendruomenė, Lietuva yra plačios Šengeno erdvės dalis. Kaip minėjau, tai, kas vyksta Lietuvoje, nebūtinai yra suplanuota ir užsakyta Lietuvoje. Tiesiog mums reikia ne tik bandyti, vaizdingai kalbant, užkimšti vieną ar kitą rėčio skylę, bet mums reikia bendrai rasti balansą, sukurti nepakantumo priešiškai veiklai koncepciją, kurią deriname su partneriais, kalbame su kitais kolegomis tiek regione, tiek platesnėje erdvėje, ir tą nepakantumo, neišvengiamumo bausmei aplinką, manau, sukursime eigoje"", - aiškino R.Bridikis.","17-metis ukrainietis Daniilas, pabėgėlis iš karo zonos, pateko į šešėlinių veikėjų įtaką, kurie pažadėjo BMW automobilį ir 11 000 dolerių mainais už sabotažo veiksmus Europoje. Jam buvo pateikti kaltinimai dėl IKEA prekybos centro padegimo Vilniuje, o tyrėjai teigia, kad jis tapo nesąmoningu Rusijos sabotažo plano"
"Kaip atpažinti kokybiškus kiaušinius? Šviežumas - svarbiausia. Pasenę kiaušiniai gali ne tik prastai kvepėti ar būti beskoniai, bet ir kelti pavojų sveikatai. Renkantis kiaušinius parduotuvėje, verta skaityti žymėjimus ant lukšto - jie atskleidžia nemažai svarbios informacijos: Pirmasis skaičius rodo, kaip laikomos vištos: 0 - ekologinis ūkis, vištos vaikšto laisvai, maitinamos natūraliai; 1 - vištos laikomos laisvai, gali būti lauke; 2 - laikomos ant kraiko, vaikšto patalpų viduje; 3 - laikomos narvuose. Raidės nurodo šalį, iš kurios kiaušiniai atkeliavo - pvz., LT (Lietuva), PL (Lenkija), LV (Latvija) ir pan. Klasė - A ar B: A klasės kiaušiniai skirti prekybai ir vartojimui; B klasės - tik perdirbimui. Paskutiniai penki skaičiai - paukštyno registracijos numeris, reiškiantis, kad jis prižiūrimas veterinarijos tarnybos. Lukšto spalva ir dydis - ne kokybės rodiklis Kiaušinio spalva priklauso nuo vištos veislės - nėra skirtumo tarp rudų ar baltų kiaušinių, jų maistinė vertė ta pati. Dydis irgi nelemia maistinių medžiagų kiekio - tiek mažame, tiek labai dideliame kiaušinyje yra tie patys vitaminai. Dydžiai skirstomi taip: XL - 73 g ir daugiau, L - 63-73 g, M - 53-63 g, S - iki 53 g. Kaip sužinoti, ar kiaušinis dar tinkamas? Kartais sunku prisiminti, kiek laiko kiaušiniai jau guli šaldytuve. Štai keli paprasti būdai tai patikrinti:","Norint atpažinti kokybiškus kiaušinius, svarbu tikrinti jų šviežumą bei žymėjimus ant lukšto, o vištų laikymo sąlygos ir kiaušinių kilmės šalis nurodomos specialiais kodais. Kiaušinių lukšto spalva ir dydis nėra kokybės rodiklis, o jų maistinė vertė yra vienoda nepriklausomai nuo dydžio ar spalvos."
"Trečiadienį Vilniuje žaliuoju festivalio „Kino pavasaris"" kilimu į didžiąją „Forum Cinemas Vingis"" salę žengė svečiai. Čia įvyko Lietuvoje ilgai laukto, visą pasaulį apkeliavusio ir daugybę apdovanojimų susižėrusio Saulės Bliuvaitės filmo „Akiplėša"" nacionalinė premjera. Šio renginio nepraleido kino mėgėjai, tarp kurių - ir žinomi svečiai. Daugelis pro akis nepraleido A.Giedraitytės premjerai sukurto įvaizdžio. Pečius ji buvo apsigaubusi žaviais kailiniais ir dėvėjo kelnes, o per juodą palaidinukę persimatė apnuoginta krūtinė. Portalui Žmonės.lt moteris sakė, kad tokį įvaizdį norėjo priderinti prie filmo „Akiplėša"" dvasios, o moters krūtų neseksualizuoja. Roberto Riabovo / BNS nuotr./Aušra Giedraitytė „Norėjau atrodyti eklektiškai, maištingai, nes man svarbu, kad apranga atspindėtų nuotaiką. Tiesą sakant, liemenėlių dizainas man jau seniai atrodo atgyvena - jei nerandu kažko tikrai unikalaus, geriau nieko nedėvėti. Apranga gali būti ir diskusija, ir kažkoks asmeninis manifestas. Aš visada buvau už autentiškumą - tiek savo aprangoje, tiek gyvenime. Neseksualizuoju moters krūtų, man jos yra motinystės ir stiprybės simbolis. Ir man atrodo, kad šis pernelyg seksualizuotas ir stereotipinis požiūris į moterų kūnus eina į pabaigą"", - Žmonės.lt teigė prie filmo kūrybos prisidėjusi Aušra. Rašytoja neabejoja, jog nuogas kūnas nebūtinai vulgarus. Jis gali atrodyti meniškai ir kūrybiškai. „Apnuoginimas gali būti tiek meniškas, tiek vulgarus, priklausomai nuo to, kaip ir kodėl tai daroma. Vulgarumas man visada buvo susijęs su toksiškumu, o kūrybiškumas - su maištu, su tuo, kas nesibaigia tik estetikos ribose. O šias „Burberry"" kelnes saugau jau dešimt metų - nuo laikų, kai studijavau Londone. Jos man yra simbolis žmonių, kuriuos sutikau ir kurie padarė įtaką mano pasipriešinimo jausmui tuo metu, ir, beje, tai vienas gražiausių man prekės ženklų"", - mintis dėstė A.Giedraitytė. Žmonės.lt primena, kad vos pasirodęs pasauliui, debiutinis Saulės Bliuvaitės filmas iškart buvo įvertintas - po pasaulinės premjeros Lokarno kino festivalyje „Akiplėša"" pelnė ne tik pagrindinį apdovanojimą, bet ir kitus tris prizus. Tačiau tai buvo tik pradžia - iki Lietuvos filmas atkeliavo su daugybe kitų apdovanojimų ir liaupsių. „Gaivališkas žvilgsnis be kompromisų"", „Užburiančiai kinematografiškas"", „Holivudo blogiukės čia neišgyventų nė pusdienio"" - įspūdžių negailėjo „Screen Daily"", „Cineuropa"", „Variety"" ir kiti leidiniai bei kino kritikai.","Vilniuje įvyko ilgai laukto Saulės Bliuvaitės filmo „Akiplėša"" nacionalinė premjera, kurioje dalyvavo daugybė kino mėgėjų, įskaitant žinomus svečius. Aušra Giedraitytė, prisidėjusi prie filmo kūrimo, renginyje pasirodė su drąsiu įvaizdžiu, pabrėždama autentiškumą ir kūrybiškumą, o filmas jau pelnė daugybę tarptautinių apdovanojimų."
"Apie tai, kas nutiko ir kodėl vaikui prireikė medikų pagalbos, žinoma plaukų specialistė prakalbo socialiniame tinkle „Instagram"". Kaip pasakojo moteris, linksmas apsilankymas teatre apkarto - sūnus atsidūrė ligoninėje. Vaizdus iš ligoninės paviešinusi Odeta Kilinc nemalonia patirtimi sutiko pasidalyti ir su portalo Žmonės.lt skaitytojais. „Nors esu mama, kuri jau išgyveno labai daug, supratau, kad jokios praeitos traumos baimės dėl savo vaiko niekur nedingo. Noriu pasidalinti, nes mane seka daug mamų, kurios lankosi su vaikais tokiose vietose kaip ir mes. Mūsų atveju - buvome vaikiškame teatre. Mano sūnus stipriai prasiskėlė kaktą, susižalojo veidą ir patyrė smegenų sukrėtimą. Viskas įvyko realiai per kelias sekundes, kai mums išeidinėjant, vaikas pargriuvo, nes nepamatė laiptelio, kurie turėjo būti pažymėti arba apšviesti. Krisdamas trenkėsi veidu tiesiai į metalinį laiptų kampą. Nespėjom net sureaguoti ar kažkaip užbėgti įvykiui už akių. O dabar esam ligoninėje"", - pasakojo Odeta. Stop kadras/Odetos Kilinc istorija Incidentas įvyko besisvečiuojant kitoje šalyje, tačiau O.Kilinc atkreipė dėmesį, kad taip gali nutikti bet kur. Moteris įsitikinusi - teatre, kuriame susižeidė sūnus, yra saugumo spragų. „Net jei vieta atrodo skirta vaikams, ne viskas pritaikyta saugiai. Tokiose vietose yra pritemdomas apšvietimas, jos turi senus metalinius laiptų kampus, kuriuos sunku įmatyti net suaugusiam be normalaus apšvietimo ir tai neatitinka saugumo standartų... ir tai tikrai ne nelaimingas atsitikimas, o saugumo spraga, apie kurią net minėjo ir į vietą atvykę medikai"", - teigė Odeta. Stop kadras/Odetos Kilinc istorija Galiausiai moteris paaiškino, kodėl nutarė apie tai prabilti viešai. „Jei ši žinutė padės bent vienai mamai, man verta ja pasidalinti. Nes skaudžiausios akimirkos nutinka tada, kai jų mažiausiai tikiesi...Todėl visada atkreipkite dėmesį, kokius saugumo standartus atitinka jūsų vaikams skirtos vietos, ypač, kai tokio atvejo būtume galėję išvengti"", - pasakojo O.Kilinc.","Plaukų specialistė Odeta Kilinc socialiniuose tinkluose pasidalijo, kaip jos sūnus patyrė sunkią traumą teatre dėl nepažymėtų laiptelių, ir paragino tėvus atkreipti dėmesį į vaikams skirtų vietų saugumo standartus."
"Socialiniame tinkle „Facebook"" paskelbtoje žinutėje Makedonijos pirmosios futbolo lygos „FC Shkupi"" klubas su dideliu skausmu ir sielvartu pasidalijo, kad tarp žuvusiųjų buvo 25 metų A.Lazarovas. Vida Press nuotr./Gaisras naktiniame klube nusinešė daugybės žmonių gyvybes Futbolo klubas rašė, kad A.Lazarovas galiausiai mirė įkvėpęs smalkių, kai bandė išgelbėti kitus naktinio klubo lankytojus. Komanda pažymėjo, kad jis parodė „drąsą ir žmogiškumą iki paskutinės akimirkos"". „Jo herojiškas poelgis visada išliks mūsų prisiminimuose, kaip liudijantis jo kilnų charakterį ir didelę širdį. Tai didžiulė netektis mūsų klubui, mūsų komandos draugams ir visai futbolo bendruomenei."", - rašoma futbolo klubo pranešime. A.Lazarovas komandoje žaidė šešis mėnesius. Pranešama, kad gaisras „Pulse"" klube rytiniame Kočanio mieste Šiaurės Makedonijoje kilo sekmadienį, kovo 16 dieną, apie 3 valandą nakties. Pasak BBC, mažiausiai 59 žmonės žuvo, o dar daugiau nei 155 buvo sužeisti. Ministras Šiaurės Makedonijos laikraščiui „Večer"" ir „Associated Press"" patvirtino, kad gaisrą sukėlė kibirkštys iš pirotechnikos, naudotos per koncertą naktiniame klube, kuriame koncertavo vietos pop grupė ADN. Šis incidentas yra vienas baisiausių pastaraisiais metais šalyje. Ministras pirmininkas Hristijanas Mickoski pasidalino pareiškimu apie tragediją „Instagram"" tinkle. „Makedonijai tai sunki ir labai liūdna diena „Vyriausybė yra visiškai mobilizuota ir padarys viską, kas būtina, kad susidorotų su pasekmėmis ir nustatytų šios tragedijos priežastis"", - rašė jis. Vida Press nuotr./Gaisras naktiniame klube nusinešė daugybės žmonių gyvybes Už plėtrą atsakinga Europos Komisijos narė Marta Kos rašė, kad ją labai nuliūdo tragiškas gaisras Kočani Šiaurės Makedonijoje, nusinešęs per daug jaunų žmonių gyvybių. „Mano mintys yra su aukomis, jų artimaisiais ir visa Šiaurės Makedonija"", - teigė Europos Komisijos narė.","Gaisras naktiniame klube „Pulse"" Šiaurės Makedonijoje nusinešė daug gyvybių, tarp jų ir 25 metų futbolininką A. Lazarovą, kuris žuvo bandydamas gelbėti kitus. Tragediją sukėlė pirotechnikos kibirkštys koncerto metu, ir ji yra viena baisiausių šalyje per pastaruosius metus."
"L.Nevinskienė šypsosi, kad vaikystėje neturėjo svajonių, kuo taps užaugusi, dar šiandien džiaugiasi girdėdama, kai jos amžiaus žmonės tikina tiksliai žinoję profesinį kelią. Bet pašnekovė nusijuokia, kad jos atvejis rodo, kad galima surasti savo kelią, net ir nenutuokus apie jį jaunystėje. Moto: Ir tai išsispręs - Ar jūs galvojate apie savo profesinės veiklos prasmę? Kaip jūs mokyklinukui paaiškintumėte, ką ir kodėl jūs darote? - Trumpai ir paprastai kalbant, mes padedame žmonėms siekti kokybiško gyvenimo, mokymosi, savarankiškumo, nepaisant įvairių jų gyvenime susiklosčiusių aplinkybių. O tai yra labai prasminga, tą jaučiu kasdien. - Kaip klostėsi jūsų karjeros kelias, kas jus atvedė čia? - Nei vaikystėje, nei paauglystėje negalvojau, kad eisiu tokiu keliu. Baigusi mokyklą įstojau į Vilniaus pedagoginį universitetą mokytis prancūzų filologijos. Vėliau gyvenimas pasisuko kitu kampu, nes antroji mano specialybė yra buhalterinė apskaita ir vidaus auditas. - Kaip sugalvojote studijuoti tokias skirtingas kryptis? - Tiesą sakant, man regis, mūsų laikotarpiu to galvojimo nebuvo tiek daug, kiek dabar. Džiaugiuosi, kai iš savo kartos žmonių išgirstu, kad jie labai aiškiai žinojo savo profesinį kelią. Aš tikrai jo nežinojau - ieškojau. Tam tikri pasirinkimai buvo nulemti tėvų, o kai kuriuos dalykus tiesiog ilgainiui pajutau, pavyzdžiui, kad mane vis tik traukia skaičiai, matematika. Mėgstu remtis analizėmis, duomenimis. Galbūt prasiveržė ir mamos pavyzdys, kuri dirbo su buhalterija susijusį darbą. Gretos Skaraitienės / BNS nuotr./ESFA vadovė Lina Nevinskienė - O vaikystėje apie ką svajojote, ar pamenate? - Man atrodo, kad nei būdama maža, nei mokykloje apie profesijas nesvajojau, prisimenu tik kitas vizijas - visada norėjau turėti vaikų, šeimą. Labiau tokios buvo mano svajonės. Tiesa, mano pats pirmas darbas ir buvo vaikų priežiūra - dirbau aukle. - Kiek iš viso darboviečių iki ESFA turėjote? - Jei skaičiuosime su minėta auklyte - tris. Iš Alytaus atvykau į Vilnių studijuoti ir besimokydama prancūzų kalbos kažkiek ją panaudojau - metus dirbau vienoje prancūzų įmonėje, kuri vėliau bankrutavo. Galiausiai pasukau į skaičius, įsidarbinau vyriausiaja finansinke įmonėje, o tuomet kaip tik Lietuva ruošėsi Europos Sąjungos paramai, taigi ESFA ieškojo žmonių - tai buvo patys pirmieji agentūros steigimo žingsniai. Tai buvo prieš dvidešimt du metus, aš prisijungiau ne visai pirmomis dienomis, bet vis tiek, galima sakyti, kad pradžioje. Taigi aš čia augau ir brendau profesine prasme. - Visi mes turime įsivaizdavimą, kaip mus mato kiti. Arba gal greičiau, kaip norėtume, kad matytų. Kaip manote, kaip jus kolektyvas vertina kaip vadovę? - Matyt, visi mes norime būti labai geri (juokiasi), bet vis tik, manau, kad mane mato kaip pakankamai konkretų žmogų. Esu racionali ir štai visai neseniai patys darbuotojai dalinosi, kad verčiu juos pasitempti. Per tiek metų jau pajunti, kur vis tik reikėtų brėžti ribas. - Kaip vadovui neužsivelti į vertinimų, santykių dalykus. Kaip išlaviruoti? - Aš iš tikrųjų mėgstu atsitraukti. Vadovo darbas, juk visi žinome, yra nepopuliarus, ypač įvairių pokyčių momentu. Net jei mano ir komandos nuomonė nesutampa, aš stengiuosi klausyti. Net ne visada tam, kad atsakyčiau, bet siekdama suprasti - kokie motyvai veda žmogų, kodėl jis taip elgiasi. O galiausiai, per tiek metų jau pajunti, kur vis tik reikėtų brėžti ribas. Jei klausiate, kaip įtampai sukilus neišprotėti, kaip minėjau - mėginu atsitraukti. Nors esu į rezultatą orientuotas žmogus, kai suprantu, kad informacijos per daug, sprendimą priimti sunku, stabteliu ir mėginu nurimti, apgalvoti. Stengiuosi nepriimti sprendimų emociniame fone. - Kas geriausiai jus nuramina? Ką nuveikusi jaučiatės tikrai atsigavusi, pailsėjusi? - Visai neseniai atradau plaukimą, kartu su vyru beveik kas antrą dieną po darbo einame į baseiną. Labai džiaugiuosi šia veikla, nes vanduo turi raminamą poveikį. Atsipalaiduoji pats, išsiventiliuoja įtampos, prašviesėja ir mintys. Jei kalbėtume apie ilgesnius atsitraukimus, mums su šeima labai patinka slidinėti. Taigi vieną ar du kartus per metus stengiamės tam ištrūkti. - Apie ką svajojate - ar profesine, ar asmenine prasme? - Užsibrėžusi kažkokių grandiozinių tikslų nesu. Mano siekis atrasti gyvenime balansą - asmeninį ir profesinį. Dirbti darbą, kuris suteikia prasmę, motyvuoja. O jei ne karjeros prasme, svajoju ilgesnį laiką pagyventi kur nors ne Lietuvoje. Šiuo metu dėl darbo ir šeimos įsipareigojimų to nepavyktų įgyvendinti, bet viliuosi, kad ateityje tai bus. Tai galėtų būti Havajai, Australija, opcijų daug, bet yra vienas svarbus kriterijus - prie vandenyno. Svajoju ilgesnį laiką pagyventi kur nors ne Lietuvoje. - Ko pati išmokote per vadovavimo laikotarpį? Kokius svarbius klausimus sau atsakėte? - Aš esu greita ir siekianti rezultato, todėl mokausi išbūti neapibrėžtume, nes kartais reikia ir to. Suvokiau ir sau neretai kartoju - ir tai išsispręs. Juk įvykiai, kurie kadaise atrodė pasaulio pabaiga, šiandien matomi visai kitaip. Net ir labai skaudžius patyrimus išgyvenus, po kurio laiko atrodo - taip ir turėjo būti. - Kas jums gyvenime suteikia laimę, kada jaučiatės taip, lyg nieko daugiau nereikėtų? - Apskritai kiekvieno žmogaus laimė priklauso nuo jo lūkesčių. Atsakyti nelengva, nes man tokius jausmus sukelia įvairūs dalykai - ir vieno ar kito tikslo pasiekimas, ir paprastas suvokimas, kiek tu vis tik turi - šeimą ir šalia supančius žmones. - Jei šią sekundę galėtumėte 15-ai minučių atsidurti bet kurioje pasaulio vietoje, kur tai būtų? - Kažkur prie vandenyno, žiūrinčią į lūžtančias bangas. - Jei galėtumėte pakviesti bet kurį Lietuvos vadovą pokalbiui, kuris tai būtų? - Tokių vadovų yra daug, kuriuos galėčiau ir norėčiau pasikviesti kavos. Bet jei jau reiktų rinktis vieną, galbūt - Inovacijų agentūros vadovė Romualda Stragienė.","Lina Nevinskienė dalinasi mintimis apie savo profesinį kelią, kuris nuo prancūzų filologijos pasisuko į buhalteriją ir vidaus auditą, paaiškindama, kad svarbu yra atrasti gyvenimo balansą, siekti kokybiško gyvenimo ir rasti prasmę kasdienėje veikloje. Ji akcentuoja, kad laimė kyla iš asmeninių lūkesčių įvertinimo, o atsipalaidavimą randa plaukime ir slidinėjime."
"Nieko keisto, kad šis vaizdo įrašas tapo virusiniu. Tai buvo ne tik neįprastas maisto derinys - video taip pat buvo parodytas viena iš naujausių interneto maisto madų, rašo BBC. Photos.com/Marinuoti agurkai Pastaruoju metu marinuoti agurkai tapo platesnės maisto tendencijos dalimi, o jų išskirtinis aštrus, šviežias ir pikantiškas skonis pakerėjo žmones. Netgi tokie sportininkai kaip tenisininkas Vimbldono čempionas Carlosas Alcarazas buvo pastebėti per rungtynes geriantys marinuotų agurkų sultis. Kad šis maisto produktas išpopuliarėjo, pastebima ir prekybos centruose bei maistą į namus tiekiančiose bendrovėse - panašu, kad marinuotus agurkėlius paragavo net ir anksčiau jų nežinoję žmonės. Kas tiksliai yra marinuoti agurkai? Kai kalbame apie marinuotus agurkus, turbūt dažniausiai turime omenyje mažus, konservuotus agurkus, kurie būna stiklainiuose. Dažnai jie pagardinti krapais ir patiekiami užkandinėse gaminamų mėsainių viduje. Žinoma, yra daugybė kitų daržovių, kurias taip pat galima marinuoti. Yra du pagrindiniai būdai, kaip marinuoti daržoves: laikyti jas acte arba rauginti sūryme. „Laikydami daržoves acte į jas pridedame rūgšties, kuri padeda joms išsimarinuoti ir pailgina jų vartojimą. Tuo metu raugindami daržoves jokių papildomų priedų nededame - rūgštį natūraliai gamina daržovės"", - sako Nikas Vadazas, nuo 2011 m. užsiimantis daržovių rauginimo verslu. Parduotuvėse šiuos du produktus lengva atskirti: marinuotos daržovės bus išdėstytos prie konservuotų produktų lentynose, o natūraliai raugintos daržovės - atšaldytų produktų lentynose. Be to, raugintos daržovės bus trumpesnio vartojimo termino. Skirsis ir jų skonis: marinuoti agurkai paprastai būna traškesni nei rauginti. Vida Press nuotr./Marinuoti pjaustyti agurkai Nuo ko prasidėjo marinuotų agurkų mada? Lietuvoje marinuoti agurkėliai mėgstami nuo seno. Tuo metu Jungtinėje Karalystėje jų valgymo tendencija išryškėjo tik pastaraisiais metais. Rauginimo ekspertė Ruth Munro iš Edinburgo rengia raugintų ir marinuotų agurkų kursus ir sako, kad jie populiarėja dėl trijų pagrindinių priežasčių. Pasak jos, pirma, žmonės ieško būdų, kaip išvengti maisto atliekų. Raugintos ir marinuotos daržovės - tai būdas jas konservuoti, t.y. galima ilgiau laikyti, kad jos nesugestų. Antra, R.Munro mano, kad šiais laikais esame drąsesni skonio atžvilgiu. „Rytų Azijos, ypač korėjietiškas maistas tapo labai populiarus"", - sako ji. Anot jos, raugintas maistas, pavyzdžiui, kimči ir gochujang (raudonųjų čili pipirų pasta - past.), jau seniai paplitęs Rytų Azijoje, tačiau Jungtinėje Karalystėje jis dar palyginti neseniai pasirodė. R.Munro manymu, svarbiausia priežastis, kodėl žmonės domisi jos kursais, yra ta, kad jie supranta, jog tokie produktai yra naudingi sveikatai. Be to, apie tai „labai daug rašoma žiniasklaidoje"". Ar marinuoti agurkai naudingi sveikatai? Iš tiesų daugėja tyrimų, kad rauginti ir marinuoti agurkai yra naudingi žarnyno sveikatai, ypač naudingi mikrobiomui - mikroorganizmams, gyvenantiems jūsų organizme. Jie skatina gerųjų bakterijų dauginimąsi žarnyne. Tačiau internete sklandantis gandas, kad raugintų agurkų sultys padeda nuo pagirių, nėra moksliškai pagrįstas. Kai kurie profesionalūs sportininkai pradėjo gerti agurkų sultis rungtynių metu, kad sumažintų mėšlungį - skausmingą nevalingą raumenų susitraukimą. Be futbolo ir teniso varžybų, šias sultis geria ir kriketų, regbio ir amerikietiškojo futbolo žaidėjai. JAV Teksaso valstijos universiteto Sveikatos ir žmogaus veiklos katedros profesorius Kevinas C. Milleris atliko tyrimus, kurių metu nustatė, kad kelių gurkšnių agurkų sulčių išgėrimas iš tiesų padeda sumažinti raumenų mėšlungį. „Marinuotų agurkų sultys sutrumpino mūsų tiriamųjų mėšlungio trukmę maždaug 40 proc., - sako jis. - Iš kelių kitų tyrimų žinojome, kad tai ne natris, ne elektrolitai ar kas nors, kas yra kraujyje."" Prof. K.C.Mileris teigia, kad tai susiję su skonio receptoriais. Kai stiprus rūgštus skonis patenka į burną, organizmas patiria šoką. Taip nutraukiamas grįžtamasis ryšys tarp smegenų ir raumens, dėl kurio mėšlungis tęsiasi. Teoriškai tai reiškia, kad bet kokios stipraus skonio medžiagos vartojimas gali būti veiksmingas. Pasak mokslininko, Teksase jis matė, kaip aitriosios paprikos aštrūs kokteiliai ir agurkų sultys buvo parduodami kaip sportiniai gėrimai. „Verta paminėti, kad užtenka vos 100 ml agurkų sulčių (ir net mažiau). Tikrai nereikia eiti į kitas sporto varžybas su visu stiklainiu marinuotų agurkų sulčių"", - sako prof. K.C.Mileris. Su kuo tinka valgyti marinuotus agurkus? Gaivus, bet kartu ir aitrus marinuotų agurkų skonis puikiai dera su sultingais patiekalais, todėl jie dažnai patiekiami su sūriu ir mėsa, o griežinėliais supjaustyti agurkai - su mėsainiais ir dešrainiais. Marinuotos daržovės taip pat puikiai tinka su bulvėmis ar ryžių patiekalais. Be to, baigus stiklainį, skystį galima naudoti sriuboms, salotų padažams ar net įmaišyti į majonezą.","Marinuoti agurkai tapo populiariu maisto produktu, dėka jų gaivaus ir aitraus skonio bei galimos naudos sveikatai, ypač žarnyno mikrobiomui, o sportininkai juos naudoja raumenų mėšlungio mažinimui. Tarp populiarių derinių - agurkai su mėsa ir sūriu, o jų sultys gali būti naudojamos įvairiuose receptuose kaip papildoma skonio sudedamoji dalis."
"Šaltakraujišką žaidimą viso „Miami Open"" turnyro metu demonstravęs 19-metis tenisininkas finale po kiek daugiau nei 2 valandas trukusios kovos rezultatu 7:6(4), 7:6(4) palaužė ryškiu poros favoritu laikytą Novaką Džokovičių (ATP-5). The Student Becomes The Master(s) Champion 🏆 The moment @mensik_jakub_ completed his 7-6 7-6 victory over Novak Djokovic! #MiamiOpen pic.twitter.com/GDqFHrvsPB — Tennis TV (@TennisTV) March 31, 2025 Puikiais priėmimais pasižyminčiam varžovui J.Menšikas išrašė 14 neatremiamų padavimų, o visus šešis mačus Majamyje jaunuolis paliko su dviženkliu ace'ų skaičiumi. Dar įspūdingiau pastarąją savaitę Floridoje atrodo Čekijos atstovo tiebreak'ų rezultatas - jis laimėjo visus septynis pratęsimus. „Tiesiog neturiu žodžių. Tai kol kas buvo svarbiausia diena mano gyvenime ir aš pasirodžiau super. Nėra sunkesnės užduoties tenise, kaip finale įveikti N.Džokovičių, tačiau aikštelėje jaučiausi puikiai ir koncentravausi ties svarbiausiais dalykais"", - pasakojo čempionas. Vos 19-os metų amžiaus J.Mensikas tapo antru jauniausiu nugalėtoju Majamyje po Carloso Alcarazo triumfo 2022 metais. Įdomu tai, 2005 metų rugsėjį gimus būsimai Čekijos teniso žvaigždei, Nolė ATP reitinge jau buvo pirmajame šimtuke. Čekija savo „Masters"" čempiono laukė net 20 metų - paskutinį kartą šios kategorijos turnyrą dar 2005 m. laimėjo legendinis Tomašas Berdychas. Maža to, J.Mensikas yra tik ketvirtas tenisininkas istorijoje, kuris pirmąjį savo ATP titulą iškovojo „Masters"" lygmenyje. Daugiau nei 1,1 mln. JAV dolerių ir 1000 ATP reitingo taškų užsidirbęs čekas ATP reitinge kils į rekordinę 24 vietą. Savo ruožtu N.Džokovičius ir toliau lieka užstrigęs ties 99 karjeros ATP trofėjais. Serbui atiteks beveik 598 tūkst. JAV dolerių ir 650 ATP reitingo taškų, o reitinge jis išliks penktas.","19-metis tenisininkas Jakubas Menšikas „Miami Open"" finale nugalėjo Novaką Džokovičių 7:6(4), 7:6(4), tapdamas antru jauniausiu šio turnyro nugalėtoju. Čekas užsitikrino daugiau nei 1,1 mln. JAV dolerių ir pakilo į 24 vietą ATP reitinge, tuo tarpu Džokovičius liko penktas, laimėjęs 598 tūkst. JAV dolerių."
"2025 m. Eurovizijos dainų konkurso pusfinalio eilės tvarka paskelbta oficialiame „Eurovizijos"" dainų konkurso „YouTube"" kanale. Kaip paaiškėjo, Lietuvos atstovai pasirodys gegužės 15 dieną, antrąjame pusfinalyje, 8 numeriu. Pirmas pusfinalis įvyks gegužės 13 dieną. Pirmo pusfinalio dalyvių sąrašas. 1. Islandija: VÆB - RÓA 2. Lenkija: Justyna Steczkowska - GAJA 3. Slovėnija: Klemen - How Much Time Do We Have Left 4. Estija: Tommy Cash - Espresso Macchiato Ispanija: Melody - ESA DIVA 5. Ukraina: Ziferblat - Bird of Pray 6. Švedija: KAJ - Bara Bada Bastu 7. Portugalija: NAPA - Deslocado 8. Norvegija: Kyle Alessandro - Lighter 9. Belgija: Red Sebastian - Strobe Lights Italija: Lucio Corsi - Volevo Essere Un Duro 10. Azerbaidžanas: Mamagama - Run With U 11. San Marinas: Gabry Ponte - Tutta L’Italia 12. Albanija: Shkodra Elektronike - Zjerm 13. Nyderlandai: Claude - C’est La Vie 14. Kroatija: Marko Bošnjak - Poison Cake Šveicarija Zoë Më - Voyage 15. Kipras: Theo Evan - Shh Antrasis pusfinalis įvyks gegužės 15 dieną. Dalyvių sąrašas. 1. Australija: Go-Jo - Milkshake Man 2. Montenegro: Nina Žižić - Dobrodošli 3. Airija: EMMY - Laika Party 4. Latvija: Tautumeitas - Bur Man Laimi 5. Armėnija: PARG - SURVIVOR 6. Austrija: JJ - Wasted Love Jungtinė Karalystė: Remember Monday - What The Hell Just Happened? 7. Graikija: Klavdia - Asteromáta 8. Lietuva: Katarsis - Tavo Akys 9. Malta: Miriana Conte - SERVING 10. Gruzija: Mariam Shengelia - Freedom Prancūzija: Louane - maman 11. Danija: Sissal - Hallucination 12. Čekija: ADONXS - Kiss Kiss Goodbye 13. Liuksemburgas: Laura Thorn - La Poupée Monte Le Son 14. Izraelis: Yuval Raphael - New Day Will Rise Vokietija: Abor & Tynna - Baller 15. Serbija: Princ - Mila 16. Suomija Erika Vikman - ICH KOMME Žmonės.lt primena, kad kaip buvo pristatyta 2024 m. 68-ajame „Eurovizijos"" dainų konkurse, šiais metais „Big 5"" (Prancūzija, Vokietija, Italija, Ispanija ir Jungtinė Karalystė) ir šeimininkai (Šveicarija) pasirodys pusfinalyje kaip šou dalis, nors jie jau yra iš anksto kvalifikuoti į Didįjį finalą.","2025 m. Eurovizijos dainų konkurso pusfinalių tvarka paskelbta „Eurovizijos“ dainų konkurso „YouTube“ kanale. Lietuvos atstovai pasirodys gegužės 15 d. antrajame pusfinalyje 8 numeriu, kai kurie dalyviai iš „Big 5“ ir šįmet Šveicarija, pasirodys pusfinalyje, nors jau yra kvalif"
"Raudonuoju „iHeartRadio Music"" apdovanojimų metų kilimu žengusios garsenybės šiemet rinkosi išskirtinius ir itin drąsius įvaizdžius. Netrūko iškirpčių, apnuogintų kūnų bei neįprastų šukuosenų. Štai dainininkė Jojo Siwa į visų akiratį pateko savo galvą papuošusi tikru meno kūriniu. Vida Press nuotr./Raudonasis „iHeartRadio Music"" apdovanojimų kilimas Kylanti žvaigždė, atlikėja JaeXlynne savo šlovės akimirkomis nusprendė pasinaudoti ir pasiųsti drąsų pareiškimą - ant jos apdaro nugaros buvo užrašas „Fuck Elon"" (Velniop Eloną, - liet.). Taip ji norėjo parodyti nepasitenkinimą E.Musku ir jo paskutiniu metu garsiai reiškiamomis kalbomis apie politiką. Vida Press nuotr./Raudonasis „iHeartRadio Music"" apdovanojimų kilimas Ryškiai spindėjo ir reperė bei atlikėja Sexxy Red, kuri į apdovanojimus atvyko pasipuošusi liemenėle, džinsiniais šortais ir karvės raštais nusėtu paltu. Pastarąjį nuolat atidengdama visiems demonstravo savo dailią figūrą. Vida Press nuotr./Raudonasis „iHeartRadio Music"" apdovanojimų kilimas Daugiau karštų įvaizdžių. Fotogalerija: „iHeartRadio Music"" apdovanojimuose triumfavo ir net po 10 statulėlių namo parsivežė atlikėjos Taylor Swift ir Morgan Wallen. Sėkmė taip pat lydėjo ir Kendricką Lamarą, Post Malone ir Sabrina Carpenter. Visi jie pelnė po 9 nominacijas. Ceremonijos metu buvo pagerbtos dvi atlikėjos: Lady Gaga apdovanota 2025-ųjų metų „iHeartRadio Innovator Award"" apdovanojimu, o Mariah Carey gavo „iHeartRadio Icon Award"" apdovanojimą.","„iHeartRadio Music“ apdovanojimų raudonuoju kilimu žengusios garsenybės išsiskyrė drąsiais ir originaliais įvaizdžiais, o renginyje triumfavo Taylor Swift ir Morgan Wallen, parsivežę po 10 statulėlių. Lady Gaga ir Mariah Carey ceremonijoje buvo pagerbtos specialiais apdovanojimais už pasiekimus muzikos srityje"
"Ar žinote: Kokiu greičiu juda metro traukiniai? Avariniai stabdžiai traukinių keleivių salonuose tikrai yra - tai nėra kažkoks filmų kūrėjų sugalvotas išradimas. Ir jau seniai - garvežių traukiamuose vagonuose jau buvo avariniai stabdžiai. Bet suprasti, kam jie skirti, gali būti sunku. Juk traukinio priekyje važiuojantis mašinistas geriau mato kliūtis ir žino, kada reikia stabdyti. Vidmanto Balkūno / 15min nuotr./Avarinis stabdis Kam keleiviams reikalinga ši galimybė, nesuteikiama kitose transporto priemonėse? Užbėgant populiariam spėjimui už akių, dėl sunegalavusių keleivių stabdyti negalima. Ir nėra ko. Reikia kviesti pagalbą, o ne stabdyti traukinį. Jei traukinyje kyla medicininė problema, mašinistas ir greitosios pagalbos medikai ras optimaliausią vietą susitikti. Paprastas nusikaltimas (pavyzdžiui, vagystė) irgi nėra priežastis traukti avarinio stabdžio rankeną. Pamestas Poliarinio Ekspreso bilietas būtų geresnė priežastis, bet ir už tai gautumėte pylos. Iš tikrųjų, avarinio stabdžio naudojimo taisyklės skirtingose šalyse skiriasi, bet, paprastai tariant, avarinis stabdis naudojamas tada, kai keleiviams reikia skubiai evakuotis. Dėl to šalia avarinio stabdžio rankenos dažnai yra ir plaktukas langams.","Metro traukiniuose avariniai stabdžiai yra skirti skubiai evakuacijai, o ne medicininėms ar smulkioms nusikaltimų situacijoms spręsti; jų naudojimo taisyklės skiriasi priklausomai nuo šalies."
