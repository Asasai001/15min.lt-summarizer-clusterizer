text,summary
"„Visi mūsų gyvenimo pokyčiai prasideda nuo įpročių keitimo, o norint sukurti naujus, mūsų kūnui naudingus įpročius, reikia ne tik žengti pirmuosius žingsnius, bet ir turėti bendruomenės, su kuria galėtume dalintis tiek savo pasiekimais, tiek nuogąstavimais ar nesėkmėmis, palaikymą. Bendruomenė tam ir skirta, kad įkvėptų siekiant tikslų ir neleistų pamesti kelio"", - sveikinimo kalbą tiesiai iš JAV atsiuntė renginio diskusijoje turėjusi dalyvauti holistinės medicinos specialistė Viktorija Macijauskienė. Gimtadienio šventė prasidėjo nuo socialiniuose tinkluose išgarsėjusio trenerio Nojaus Berlinsko kvėpavimo pratimų. N. Berlinskas įsitikinęs, kad didžiausias visų žmonių priešas - stresas, o pats tinkamiausias ir bene vienintelis būdas jį suvaldyti yra tinkamas kvėpavimas. „Rekomenduoju ir jums išbandyti sąmoningą kvėpavimą. Viskas labai paprasta, - ir tai galima daryti bet kada. Pajauti įtampą - pakvėpuok! Jauti stresą ar didelį nuovargį? Vietoje gulinėjimo lovoje - pakvėpuok. Važiuoji su mašina ir esi kamštyje, dega raudonas šviesoforo signalas - pakvėpuok! Turi pietų pertrauką? Pakvėpuok. Galiausiai reikia išmokti stebėti savo kvėpavimą ir pradėti kvėpuoti sąmoningai"", - sakė N. Berlinskas. „WoW University"" įkūrėja Inga Jablonskė drauge su sveikos gyvensenos entuziaste R. Pulkauninkaite-Macike, sumaniusios ir prieš metus pradėjusios Sveikatos klubo veiklą, džiaugėsi, kad Lietuva, kaip ir visas pasaulis, pagavo sveikatingumo bangą ir kasdien renkasi sveikesnį gyvenimo būdą. „Iš tiesų bendruomenė įkvepia keistis. Moksliniais tyrimais pagrįstos žinios ne tik skatina keistis, bet ir formuoja naujus įpročius. Pavyzdžiui, aš pati, klausydama biomedicinos mokslų daktaro, mūsų klubo lektoriaus Tomo Vaičiūno paskaitų, pradėjau valgyti žymiai daugiau daržovių, ląstelienos, maksimaliai sumažinau mėsos ir gyvūninės kilmės produktų. Ir štai po metų galiu pasidžiaugti, kad normalizavosi mano cholesterolio rodikliai. Irmanto Gelūno nuotr./Šventės akimirka Kiekvieną savaitę rengdama jums medžiagą ir pati užsimotyvavau, susidėliojau sporto rutiną - dabar žinau, kad svarbu ne vien kardiotreniruotės, labai svarbios ir jėgos treniruotės, todėl būtinai skiriu laiko ir joms. Ir galiu drąsiai pasakyti, kad tai daryti mane ypač įkvėpė du mūsų dėstytojai - Audrius Kalvaitis ir prof. A. Emeljanovas. Be to, pradėjau valgyti pusryčius ir taip subalansavau savo miego kokybę"", - dėkodama susirinkusiems už palaikymą, savo asmeniniais pokyčiais dalijosi viešbučio „Pacai"" direktorė, „Familylivingdream"" įkūrėja R. Pulkauninkaitė-Macikė. Daugelio ligų priežastis - netinkama mityba Tomas Vaičiūnas, Sveikatos mokslų universiteto lektorius, biomedicinos mokslų daktaras, pats įveikęs nepagydomą ligą, pasisveikinęs su susirinkusiais, priminė visiems, kad didžiąją dalį ligų lemia netinkama mityba. Lygiai prieš metus Sveikatos klubo atidarymo ceremonijoje jis atskleidė brangiausių pasaulio klinikų paslaptį - bet kurioje iš jų gydymas pradedamas nuo dietos. „Mityba - vienas stipriausių įrankių, galinčių ne tik užkirsti kelią lėtinėms ligoms, bet ir padėti kūnui atsistatyti. Sveikatos klubas per šiuos metus įrodė, kad žmonės yra pasiruošę keistis, mokytis ir augti. Džiaugiuosi būdamas šios bendruomenės dalimi ir linkiu, kad ji ir toliau skleistų mokslu grįstą požiūrį į sveikatą, įkvėptų žmones sąmoningai rinktis tai, kas kuria ilgalaikę gerovę"", - teigė pirmasis medikas Lietuvoje, pradėjęs garsiai kalbėti apie gyvensenos mediciną. Svarbiausia - sąmoningumas Sportininkė, lengvaatletė Airinė Palšytė sako, kad sveikas gyvenimo būdas nėra tik apie valgymą mažiau, - tai apie geresnį ir sąmoningesnį maitinimąsi apskritai. „Kaip sportininkė suprantu, kad maistas, pirmiausia, yra kuras, o ne vien malonumas. Tad svarbiausia - kokybė, o ne kiekybė. Liesi baltymai, sudėtiniai angliavandeniai, sveikieji riebalai bei tinkami vitaminai padeda palaikyti stabilų energijos lygį ir leidžia kūnui dirbti efektyviau."" Tačiau, pasak jos, vien mitybos neužtenka. Tikroji ilgalaikės sveikatos ir energijos paslaptis slypi judėjime. „Kad ir kaip būtų keista ir paradoksalu, kuo daugiau judame, tuo daugiau energijos generuojame ir tuo geriau jaučiamės. Reguliarus fizinis aktyvumas - gerina kraujotaką, aprūpina smegenis deguonimi, stiprina bendrą gyvybingumą ir pakelia nuotaiką. Kaip sporte, taip ir gyvenime bei mityboje labai svarbus visapusis balansas. Persivalgymas dažnai kyla iš streso, miego trūkumo ar emocinės pusiausvyros nebuvimo. Tikroji gerovė pasiekiama holistiniu požiūriu - protingai maitinantis, į kasdienybę įtraukiant judėjimą ir skiriant dėmesio poilsiui bei psichinei sveikatai. Tai - raktas ne tik į aukščiausius sportinius pasiekimus, bet ir į ilgą, sveiką bei energingą gyvenimą"", - sakė pasaulio jaunimo vicečempionė, Lietuvos nacionalinio šuolio į aukštį rekordo savininkė. Irmanto Gelūno nuotr./Šventės akimirka Pasak R. Pulkauninkaitės-Macikės, sveika gyvensena - tai ne tik pasirinkimas, bet ir kelias į ilgaamžiškumą bei geresnę gyvenimo kokybę. Klubo vadovė džiaugėsi, kad Lietuvoje vis daugiau žmonių nori ir siekia gyventi sveikiau. „Per pirmuosius metus Sveikatos klube įvyko 12 mitybos diskusijų sesijų su medicinos mokslų daktaru, 11 paskaitų apie ilgaamžiškumą, psichinę ir fizinę sveikatą, judėjimą, mitybą bei sąmoningumą. Surengėme 10 nuotolinių praktinių užsiėmimų, skirtų laikysenai, kvėpavimui, jogai, meditacijai ir koncentracijai, taip pat 5 gyvus susitikimus bei dirbtuves. Džiaugiamės matydami, kad vis daugiau žmonių jungiasi į mūsų bendruomenę, domisi sveikata ir pritaiko įgytas žinias savo kasdienybėje. Mūsų klubas auga, o kartu stiprėja supratimas, kad rūpestis savimi yra geriausia investicija į ateitį. Nekantrauju matyti, kur šis kelias mus nuves!"" Pasibaigus renginiui, svečiai nenorėjo skirstytis. Pagrindinis renginio rėmėjas - natūralus mineralinis vanduo „Akvilė"" - palaiko sveikos gyvensenos ir ilgaamžiškumo idėjas, aktyviai prisideda prie bendruomenės, siekiančios geresnės gyvenimo kokybės. Daugelis ilgai dalijosi įžvalgomis ir mintimis apie sveiką gyvenimo būdą ir ilgaamžiškumą. Vakaras baigėsi šiltai - dalyviai mėgavosi specialiai šiam renginiui sukurtų sveikuoliškų kokteilių skoniais.","Renginyje buvo akcentuota sveikos gyvensenos svarba ir bendruomenės vaidmuo kuriant naujus įpročius, o pranešėjai dalijosi patarimais apie mitybą, sąmoningą kvėpavimą bei fizinį aktyvumą kaip raktą į ilgaamžiškumą ir geresnę gyvenimo kokybę. Sveikatos klubas, minėdamas pirmuosius metus, pabrėžė mokslo pagrįstos informacijos sklaidą ir bendruomenės augimą Lietuvoje."
"Verslininkų Ingos ir Aivaro Stumbrų šeimoje - ypatinga šventė. Kovo 31 dieną pirmąjį gimtadienį atšventė jų sūnus Viljamas. Portalui Žmonės.lt žinoma moteris atskleidė, kaip planuoja švęsti, kokią nepamirštamą dovaną padovanojo sūnui ir kaip praėjo pirmieji metai kartu. Kaip portalui Žmonės.lt pasakojo I.Stumbrienė, vienerių metų sūnaus gimtadienio šventė vyko namuose, tačiau ateinantį savaitgalį laukia ir didesnė puota. „Planuojame didesnę šventę su draugais bei artimaisiais"", - Žmonės.lt atskleidė verslininkė. Sūnaus gimtadienio proga ji nusprendė palepinti ne tik jį, bet ir atlikti gerą darbą bei pradžiuginti kitą vaiką. „Viljamo gimtadienio dovana - Lamborghini! Savo mažyliui stengiamės suteikti viską, kas geriausia. Deja, puikiai suprantame, kad ne visi tėveliai turi galimybes išpildyti visus savo vaikučių norus. Tad būtent Viljamo gimtadienio proga nusprendėme tokį pati automobilį padovanoti kitam mažyliui"", - šiltai pasakojo žinoma moteris. Ingos ir Aivaro Stumbrų sūnaus Viljamo pirmasis gimtadienis / Asmeninio archyvo nuotr. Pasiteiravus, kaip planuoja išrinkti šeimą, kuriai reiktų šio automobilio, I.Stumbrienė tikino, kad paskelbė konkursą, kurio laimėtojui ir įteiks dovaną. Ingos ir Aivaro Stumbrų sūnaus Viljamo pirmasis gimtadienis ( 5 nuotr.) Asmeninio archyvo nuotr. + 2","Verslininkų Ingos ir Aivaro Stumbrų sūnus Viljamas šventė savo pirmąjį gimtadienį, kurio proga tėvai surengė šventę namuose ir planuoja didesnę su draugais bei artimaisiais, o sūnui padovanojo Lamborghini automobilį bei paskelbė konkursą, kurio laimėtojui padovanos tokį pat automobilį."
"Papildomas NPD būtų taikomas ne tik dirbantiems pagal darbo sutartis, bet ir užsiimantiems individualia veikla. Išmoką tėvai galėtų gauti kartą per metus, deklaruodami metines pajamas. Prezidentūra skaičiuoja, kad priėmus pataisą valstybės ir savivaldybių biudžetai per metus neteks apie 60 mln. eurų gyventojų pajamų mokesčio. NPD šiemet siekia 747 eurus ir taikomas gyventojams, gaunantiems iki 1038 eurų algos. Prezidentas taip pat siūlo Seimui padidinti centrinio banko pelno įmoką į valstybės biudžetą, didžiąją šių lėšų dalį skiriant Valstybės gynybos fondui. Siūloma pakeisti LB pelno įmokų mokėjimo tvarką - kasmet būtiną pelno dalį skyrus banko kapitalui visa likusi suma būtų skiriama į valstybės biudžetą, atsisakant nuostatos jai skirti iki 70 proc. pastarųjų trejų finansinių metų LB pelno (nuostolio) vidurkio. Todėl siūloma įtvirtinti naują šio fondo lėšų šaltinį - LB pelno įmokos dalį, viršijančią 14 mln. eurų. Ši finansinė riba nustatyta atsižvelgiant į LB pernai pervestą pelno įmoką. LB valdybos pirmininkas Gediminas Šimkus sausį teigė, kad 2023 metais bankas uždirbo daugiau nei 20 mln. eurų pelno, tuo metu 2022 metai nebuvo pelningi, tačiau valstybei centrinis bankas skiria lėšų ir kitais būdais. 2023 metais uždirbęs 23,64 mln. eurų pelno, pernai centrinis bankas į valstybės biudžetą pervedė 14,38 mln. eurų. Pagal LB įstatymą dabar jo pelno įmoka į biudžetą paskirsčius pelną atsargos kapitalui neturi viršyti 70 proc. paskutinių trejų finansinių metų pelno vidurkio.","Papildomas NPD bus taikomas tiek dirbantiems pagal darbo sutartis, tiek vykdantiems individualią veiklą, o valstybės ir savivaldybių biudžetai dėl šios pataisos per metus neteks apie 60 mln. eurų. Taip pat siūloma pakeisti centrinio banko pelno įmokų tvarką, skiriant didesnę dalį Valstybės gynybos fon"
"Tai - antrasis 1963-2004 metais Cz.Miłoszo parašytų tekstų, kuriuose jis dalinasi savo įžvalgomis apie Rusijos kultūrą, pasaulio matymą, stengiasi suvokti „rusiškumo"" fenomeną, tomas. Kaip šios knygos pristatyme Vilniaus knygų mugėje sakė dr. Inga Vidugirytė-Pakerienė, čia surinkta visa, „ką jis yra pasakęs apie Rusiją, ir gera, ir bloga, ir kritiška, ir prisipažindamas, kad tas žavesys rusų kultūros jį vienaip ar kitaip yra paveikęs"". Itin daug dėmesio šiuose tomuose nobelistas skiria F.Dostojevskiui, pripažindamas jo kūrybiškąjį talentą, tačiau kartu perspėdamas, kad neįmanoma atskirti ideologo nuo rašytojo, „Brolių Karamazovų"" autorius buvo neabejotinas pranašas, bet ir pavojingas mokytojas. Pagrindinė Rusijos literatūros idėja, kaip rašo Cz.Miłoszas, - suformuoti Rusijos vaidmenį istorijoje. Beje, jis kritiškas ne tik Rusijos, jos inteligentų atžvilgiu (kritikuodamas ir savo bičiulio J.Brodskio imperialistines nuostatas), jis taip pat aštriai pasisako ir apie Vakarus, jų naivumą, inteligentų aklumą žiūrint į Rusiją - tokios įžvalgos labai aktualios šiais laikais, kai galiausiai imta kalbėti, kaip Rusija sugebėjo užmigdyti vakariečius. Čia surinkti tekstai rodo, kad panieka Vakarams, jų gyvenimo būdui, mąstysenai rusų pasaulėžiūroje įskiepyta jau seniai, o Cz.Miłoszas dar prideda, kad rusas yra nei komunistas, nei antikomunistas - tai reikia suprasti vertinant politinius, ekonominius virsmus šioje šalyje ir tai, kas išlieka nepakitę. Nors naivumo, jeigu tokio dar buvo, Rusijos atžvilgiu vis mažėja, visgi šie tekstai leidžia pažiūrėti į ją iš platesnės perspektyvos ir suvokti blaivinančius dalykus apie šios šalies ir jos žmonių prigimtį. Tiesa, skaitydamas antrąjį tomą jau imi pastebėti, kad dalis minčių ima kartotis, tačiau jų svorio tai, žinoma, nekeičia.","Cz.Miłoszo antrajame tekstų tome nagrinėjamas „rusiškumo"" fenomenas, daug dėmesio skiriant F.Dostojevskiui ir Rusijos kultūros įtakai, kritikuojant tiek Rusijos, tiek Vakarų požiūrį į ją. Nors kai kurie autoriaus pastebėjimai kartojasi, įžvalgos suteikia platesnę perspektyvą apie Rusijos vaidmen"
"Siūlymu siekiama užtikrinti, kad pas gydytoją privačiame kabinete besilankantys pacientai nebūtų verčiami susimokėti už valstybės kompensuojamus tyrimus ar antro lygio specialisto konsultaciją. „Susiduriame su atvejais, kuomet gydymo įstaigos, nors ir yra pasirašiusios sutartį su Valstybine ligonių kasa ir už teikiamas sveikatos paslaugas jau yra sumokėta iš Privalomojo sveikatos draudimo fondo, nors ir yra prisiėmusios atsakomybę neimti papildomų priemokų iš pacientų, šios nuostatos nesilaiko"", - spaudos konferencijoje trečiadienį teigė sveikatos apsaugos ministrė Marija Jakubauskienė. Ji pažymi, kad esminį neaiškumą ir sąlygas papildomoms priemokoms atsirasti šioje situacijoje sukuria Sveikatos sistemos įstatymo dalis, leidžianti priemokas už tam tikras „geresnes paslaugas"". „Noriu pabrėžti, kad valstybės apmokamos paslaugos yra kokybiškos ir teiginys, kad tai, kas teikiama valstybinėse įstaigose yra nepakankamos kokybės, o štai privačiose įstaigose yra aukštesnės kokybės, yra netiesa ir mitas"", - teigia M.Jakubauskienė. „Todėl noriu ir siekiu, kad šiuo metu esantis nesusipratimas, kuris susiformavo ir yra išlikęs per ilgus dešimtmečius, teisinė kolizija būtų sutvarkyta"", - pažymi M.Jakubauskienė. Pasak jos, šiuo metu Lietuvos gyventojai sumoka mažiausiai 40 mln. eurų papildomai už tas paslaugas, už kurias jau sumokėjo valstybė. „Esame įsivertinę laikinus galimus nepatogumus, tačiau ilgalaikėje perspektyvoje šis mūsų sprendimas leis pasiekti strateginių svarbiausių tikslų - padidinti paslaugų prieinamumą ir mažinti eiles. Tai pacientams papildomai tikrai nieko neturėtų kainuoti, nes tas paslaugas jau padengia valstybė"", - pabrėžia ministrė. Lukas Balandis / BNS nuotr./Marija Jakubauskienė Siūlys naikinti galimybę reikalauti priemokos iš paciento Valstybinės ligonių kasos (VLK) direktorius Gytis Bendorius pažymi, kad pokyčius planuojama įgyvendinti pirmiausia pašalinant įstatymo sukuriamą neapibrėžtumą ir dviprasmiškumą. „Ministerijos pasiūlymas yra panaikinti galimybę imti priemokas iš pacientų, kai yra teikiamos paslaugos, apmokamos iš ligonių kasų. Tai reiškia, kad jei ateinate į gydymo įstaigą su siuntimu ir įstaiga už ją paims pinigus iš ligonių kasų, jokios papildomos priemokos už tai imti negalima"", - žurnalistams sakė G. Bendorius. „Jei tai yra visiškai privati konsultacija, tada visą paslaugos kainą pacientas turi sumokėti gydymo įstaigai. Bet tarpinio varianto, kada šiek tiek paimama iš ligonių kasų ir šiek tiek iš paciento, neturėtų būti"", - pažymi VLK vadovas. Lukas Balandis / BNS nuotr./Gytis Bendorius Pasak G. Bendoriaus, pagrindinis valstybės apmokamos paslaugos skiriamasis bruožas yra gydytojo siuntimas. „Turėdamas gydytojo siuntimą, pacientas užsiregistruoja Privalomojo sveikatos draudimo fondo lėšomis kompensuojamai paslaugai. Paprastai tai matoma jau registracijos metu - kad žmogus registruojasi ne privačiai, o ligonių kasų apmokamai paslaugai. Su tokia registracija pacientas turi jaustis saugus finansiškai ir atėjęs į gydymo įstaigą gauti tą paslaugą be jokių priemokų"", - sako G.Bendorius. Paslaugų savikaina yra pakankama Tuo metu į anksčiau viešojoje erdvėje privačių gydymo įstaigų atstovų išsakytą kritiką dėl esą nepakankamos VLK nustatytos kai kurių paslaugų savikainos ir dėl to pacientams taikomų priemokų, įstaigos vadovas reaguoja trumpai. „Tegul neteikia tokių paslaugų"", - sako G.Bendorius, pabrėždamas, kad valstybės apmokamų sveikatos priežiūros paslaugų apskaičiuota savikaina yra pakankama. „Paslaugų teikimo savikainos, nustatant jų kainas, visada yra įvertinamos. Kaip minėjau, paslaugų teikimo įkainiai yra pakankami ir padengiantys visus kaštus. Privačios gydymo įstaigos yra sudariusios sutartis (su VLK - aut.) ir turi teikti Privalomojo sveikatos draudimo fondo lėšomis mokamas paslaugas. O papildomai teikti papildomas paslaugas ar teikti tyrimus, kurių valstybė nekompensuoja, irgi niekas neuždraudžia - privačios medicinos įstaigų tai nepaliečia"", - atkreipia dėmesį G.Bendorius. Jis taip pat pažymi, kad iki šiol klientams informacija apie VLK apmokamas paslaugas kai kuriose privačiose gydymo įstaigose galėjo būti pateikiama ne visai tiksliai. „Šimtuose klientų skundų matome frazę, kad tik dalį paslaugos kainos apmoka ligonių kasa. Tai ne dalį - visą paslaugos kainą apmoka ligonių kasa. Tokiu būdu tik yra pacientams pateikiama, kad mums neva apmoka ne viską, todėl mes iš jūsų paimsime papildomus pinigus"", - sako G.Bendorius. „Priemokų klausimas nėra privačių gydymo įstaigų klausimas. Įvairiomis formomis ir įvairių priemokų yra paimama ir viešosiose, ir privačiose įstaigose. Tai yra proceso klausimas"", - VLK vadovas. Pacientų ir privačių gydymo įstaigų atstovai tiesiogiai rengiant šiuos įstatymo pakeitimus nedalyvavo Pasiteiravus, ar rengdama šiuos pokyčius ministerija kalbėjo ir su privačių gydymo įstaigų bei pacientų atstovais, ministrė tiesiogiai neatsako. „Vyriausybės nuostata naikinti priemokas už sveikatos paslaugas, kai už jas yra sumokėjusi valstybė, (...) yra mūsų Vyriausybės programos dalis. Vyriausybės programos priemonių planas buvo viešai aptarinėjamas ir prieinamas visuomenei, tikrai sulaukėme ir keliasdešimt siūlymų iš pačių įvairiausių medikų organizacijų ir asociacijų, įskaitant ir privačių gydymo įstaigų asociaciją, ir pacientų organizacijas"", - sako M.Jakubauskienė. „Gavome jų komentarus, komentarų sąvadas yra patvirtintas, į kai kuriuos atsižvelgėme ir tie, kurie buvo racionalūs pasiūlymai, jie atsispindi tiek šioje nuostatoje, tiek Vyriausybės sveikatos programoje"", - teigė ministrė. Privačios įstaigos pokyčius vadina kardinaliais: grįš sovietiniai laikai Savo ruožtu Lietuvos privačių sveikatos priežiūros įstaigų asociacija tikina, jog SAM pristatytas įstatymo pakeitimas atims iš Lietuvos gyventojų teisę skaidriai susimokėti už brangiau kainuojančias ar papildomas paslaugas. Todėl netekę teisės atsiskaityti už jas oficialiai, gyventojai bus priversti tai daryti mokėdami vokeliuose, kaip sovietiniais laikais, įsitikinę asociacijos atstovai. Be to, asociacijos nuomone, siūlomas įstatymo pakeitimas ne tik paskatins šešėlinę ekonomiką, bet ir pažeis pacientų teisę prisidėti savo lėšomis prie gydymo. „Modernią personalizuotą mediciną planuojama pakeisti standartizuota, visiems vienodo bazinio standarto, nesant galimybės pasirinkti. Tai nėra priimtina nei pacientams, nei medikams, nei gydymo įstaigoms"", - asociacijos trečiadienį išplatintame pranešime žiniasklaidai cituojamas jos prezidentas Laimutis Paškevičius. Jis taip pat atkreipia dėmesį, kad siūlomi pokyčiai galimai pažeidžia anksčiau Konstitucinio Teismo pateiktą išaiškinimą. „Kiekvienas Lietuvos gyventojas turi teisę pasirinkti brangiau kainuojančias ar papildomas paslaugas, medicinos priemones, už kurias gali pats susimokėti skaidriai. Toks ketinimas (...) - nelogiškas ir galimai net prieštarauja Konstitucijai, nes pažeidžia Lietuvos gyventojų teisę pasirinkti"", - teigia L. Paškevičius. Juliaus Kalinsko / 15min nuotr./Laimutis Paškevičius Kitas dalykas, į kurį dėmesį atkreipia L. Paškevičius, yra tai, jog Lietuvos gyventojų sveikatos priežiūrai valstybės skiriamos lėšos siekia vos pusę Europos Sąjungos (ES) šalių vidurkio, o šiuo metu siūlomi pakeitimai esą tik dar labiau nualins šalies sveikatos priežiūros sistemą. Anot jo, apie tokius kardinalius sveikatos sistemos pokyčius nebuvo žinoma - įstatymo pataisos teisės aktų bazėje buvo paskelbtos tik prieš keletą dienų, sako L. Paškevičius. „Mes, kaip ir kiti socialiniai partneriai, nebuvome įtraukti nei į dokumento rengimą, nei į jo derinimą, viskas vyko už uždarų durų, nors prieš tai buvo daug kalbėta apie būsimą atvirumą ir kitokios kokybės bendradarbiavimą su socialiniais partneriais. Be to, aiškėja, kad kartu dar gali būti keičiami ir kiti teisės aktai, apie kuriuos, vėlgi, nesame nei informuoti, nei įtraukti į jų rengimą"" - pažymi asociacijos vadovas. SAM viceministrė Jelena Čelutkienė dar anksčiau portalui 15min teigė, jog tokia praktika, kai pacientas privačioje gydymo įstaigoje, kuri sudariusi sutartis su VLK, prašomas susimokėti už kai kurias antro lygio specialisto paslaugas ar detalesnius tyrimus, yra visiškai nepriimtina. Anot jos, taip už paslaugą privačioms klinikoms sumokama kone dvigubai - ir iš paciento, ir iš valstybės. Ministerijos duomenimis, šiuo metu privačios įstaigos iš VLK gauna apie 60 mln. eurų per metus. Pasak J.Čelutkienės, jei projektą pavyktų priimti jau šioje Seimo sesijoje, naujoji tvarka galėtų įsigalioti nuo kitų metų sausio 1-osios.","Sveikatos apsaugos ministerija siekia panaikinti galimybę gydymo įstaigose imti papildomas priemokas už valstybės kompensuojamas paslaugas, siekiant užtikrinti, kad pacientai nemokėtų dvigubai. Privačių sveikatos priežiūros įstaigų atstovai kritikuoja šiuos pokyčius, teigdami, kad tai gali skatinti šešėlinę ekonomiką ir apriboti pacientų teisę pasirinkti papildomas paslaugas."
"ESPN žurnalistas Shamsas Charania antradienio vakarą pranešė NBA pasaulį sugluminusią žinią - likus vos trejoms rungtynėms reguliariajame sezone, „Nuggets"" nutarė tarti „sudie"" dešimtmetį komandą treniravusiam M.Malone'ui ir aštuonerius metus (trejus kaip generaliniam vadybininkui) Denveryje dirbusiam C.Boothui. Scanpix/Getty Images via AFP nuotr./Michaelas Malone'as Vėliau Sh.Charania analizavo tokio sprendimo priežastis ir pateikė atsakymus į klausimą „kas toliau?"" Dar prieš dvejus metus NBA čempione pirmą kartą tapusi komanda, ko gero, ateinančią savaitę pradės žygį atkrintamosiose varžybose, bet nepaisant to, kaip pasibaigs „Nuggets"" kelionė link titulo, vasarą jai reiks dviejų naujų svarbių figūrų. Vyr. trenerio poste M.Malone'ą laikinai pakeitė Davidas Adelmanas, aštuonerius metus Denveryje asistentu dirbęs specialistas, legendinio beveik ketvirtį amžiaus NBA komandas treniravusio Ricko Adelmano sūnus. „Scanpix""/AP nuotr./Davidas Adelmanas (kairėje) Generalinio vadybininko vieta kol kas lieka tuščia, nes šiuo sezono metu nėra skubos užpildyti šią pareigybę: komandos balandį negali nei keistis žaidėjais, nei pasirašinėti su jais naujų sutarčių, o artimiausias svarbus darbas bus naujokų birža, kuri vyks birželio pabaigoje. Rimtesnis pasiruošimas jai prasideda gegužę, po naujokų biržos loterijos. Neabejojama, kad į naujokų biržą „Nuggets"" norės žengti turėdami naują krepšinio operacijų vadovą, bet kas juo taps? „The Denver Post"" išskyrė penkias pavardes, tarp kurių - ir viena lietuviška. Tomas Balčėtis Tai atrodo kaip labiausiai tikėtinas vidinis paaukštinimas Denveryje, rašo nuo 1892 m. leidžiamas dienraštis. T.Balčėtis „Nuggets"" organizacijoje dirba dar nuo 2013 metų, o pastaruosius trejus metus užėmė C.Bootho asistento poziciją. Astos Žukaitės nuotr./Tomas Balčėtis „Nuggets"" antradienį kartu su C.Boothu neatleido jokio kito vadovybės nario, tad T.Balčėtis yra arčiausiai generalinio vadybininko pozicijos esantis žmogus Denveryje. „Gimęs Lietuvoje, jis dirbo NBA Londono padalinyje, kai sutiko buvusį „Nuggets"" generalinį vadybininką Timą Connelly „Basketball Without Borders"" renginyje Maskvoje. Jis buvo Denveryje per visą žygį link komandos tapimo nuolatine pretendente į titulą"", - rašoma „The Denver Post"". Jei gautų šią poziciją, T.Balčėtis taptų jau antruoju iki aukščiausio laiptelio NBA organizacijoje užkilusiu lietuviu - „Chicago Bulls"" nuo 2020 m. vadovauja Artūras Karnišovas. Jis, beje, prieš tai septynerius metus dirbo būtent „Nuggets"". Bobas Myersas „Jei kurčiau komandą laimėti lygą, Jokičius būtų mano pirmasis pasirinkimas"", - šį sausį ESPN sakė B.Myersas. Buvęs „Golden State Warriors"" vadovas nuo 2023-iųjų yra analitikas didžiausiame JAV sporto kanale, bet spekuliacijos apie jo galimą sugrįžimą į vadovaujančią poziciją nesiliauja. USA Today Sports/Steve'as Kerras, Kevinas Durantas ir Bobas Myersas „Ar jis susivilios galimybe statyti komandą aplink Jokičių?"" - klausia „The Denver Post"". 50-metis B.Myersas paliko „Warriors"" po 12 metų, praleistų klube, per kuriuos jis keturis kartus tapo NBA čempionu. Jei tik panorės darbo „Nuggets"", jis būtų labiausiai tam pasiruošęs kandidatas, išvadą daro Denverio dienraštis. Timas Connelly „Jei mėgstate sugrįžimus, tai turbūt patogiausias laikas tą padaryti"", - rašo „The Denver Post"" apie „Nuggets"" organizacijoje ilgus metus jau dirbusį 48-erių funkcionierių. T.Connelly savo sutartyje su „Minnesota Timberwolves"" turi išėjimo galimybę po šio sezono. Mineapolio klube keičiasi savininkai, tad ir nežinomybė dėl sudėties ir vadovybės ten yra didelė. „Scanpix""/AP nuotr./Timas Connelly Galbūt T.Connelly neprieštarautų sugrįžti į ilgamečius savo namus, kuriuose kadaise naujokų biržoje pašaukė Nikolą Jokičių, Jamalą Murray ir Michaelą Porterį? Mattas Lloydas Jeigu ne Minesotos krepšinio operacijų prezidentą, tuomet galbūt T.Connelly asistuojantį jo generalinį vadybininką? Juk „Nuggets"" ir „Timberwolves"" jau ir taip keitėsi treneriais ir kitais darbuotojais dažniau nei bet kurios kitos dvi lygos komandos, pabrėžė „The Denver Post"". 🏀🐺𝐻𝑒'𝓈 𝒯𝒽𝑒 𝐵𝑜𝓈𝓈! Congratulations to @UIC_Alumni and former MBB manager Matt Lloyd on his promotion this week to @Timberwolves General Manager!#ChicagosCollegeTeam | #BeLegendary pic.twitter.com/Dw9bnwEfcC — UIC Men's Basketball 🔥🏀 (@UIC_MBB) July 12, 2024 M.Lloydas „Timberwolves"" dirba trejus metus, o į generalinio vadybininko poziciją buvo paaukštintas pernai. Prieš tai jis 10 metų dirbo „Orlando Magic"" klube. Willas Dawkinsas Nuo 2023 m. „Washington Wizards"" generaliniu vadybininku dirbantį W.Dawkinsą „The Athletic"" buvo išrinkę tarp 40-ties geriausių 40 metų nesulaukusių krepšinio vadybininkų sąrašą. Prieš pradėdamas darbus Vašingtone, jis 15 metų dirbo „Oklahoma City Thunder"", pasiekdamas krepšinio operacijų viceprezidento poziciją ir vienos gerbiamiausių lygos organizacijų struktūroje nusileisdamas tik vadovui Samui Presti. „X"" nuotr./Willas Dawkinsas (dešinėje) „Wizards"" atrodo atgiję šio sezono pabaigoje, be to, jie turi šansą laimėti naujokų biržos loteriją ir gauti vieną didžiausių pastarųjų metų talentų Cooperį Flaggą. Bet jei loterija nebus tokia sėkminga? Tuomet generalinio vadybininko pozicija Denveryje gali pasirodyti kaip žingsnis aukštyn tokiam jaunam specialistui, teigia „The Denver Post"".","ESPN žurnalistas Shamsas Charania pranešė, kad „Denver Nuggets“ atleido trenerį Michaelą Malone'ą ir generalinį vadybininką Calviną Boothą, laikinai trenerio pareigas užėmė Davidas Adelmanas, o Tomui Balčėčiui prognozuojamas paaukštinimas į generalinio vadybininko poziciją. „The Denver Post“ aptarė galimus kandidatus užimti generalinio vadybininko vietą, tarp jų ir Bobo Myerso bei Timo Connelly vardus."
"Siūlymas kelti nuo 2013 metų nekeistas visuomeninio transporto bilietų kainas Vilniuje sulaukė didžiulio ažiotažo. Pasipiktinimas liejosi ir iš politikų, ir iš visuomenininkų bei viešuoju transportu besinaudojančių vilniečių lūpų. Daugiausia kritikos sulaukęs sprendimas naikinti 30 minučių bilietą - jo buvo nuspręsta atsisakyti, paliekant tik valandinį, kuris po kainos pokyčių kainuos 1,25 euro, jau trečiadienio Vilniaus miesto tarybos posėdyje turėtų būti pakeistas. Pusvalandinis bilietas grįš, tik jo kaina nuo 0,6 euro kils iki euro ir vos 25 centrais skirsis nuo valandinio kainos. Plačiau: Benkunsko naujiena: pusvalandžio bilietas liks, bet gerokai brangs. Dar vienas protestas Praėjusį savaitgalį prie Vilniaus miesto savivaldybės pastato surengtas dar vienas protestas dėl kainų kėlimo. Jo priešakyje - ir Žaliųjų partijos lyderiai. Savadarbiuose plakatuose daugiausia ir akcentuota, kad žaliąja sostine vadinamas Vilnius gal ir nėra toks žalias, kaip neretai mėgsta kartoti miesto vadovai. „Tikrai žalia sostinė savo žmonių nedusina: nei oro tarša, nei bilietų kainomis"" - toks užrašas buvo Žaliųjų partijos pirmininkės Ievos Budraitės rankose. Skirmantas Lisauskas/ BNS nuotr./Ieva Budraitė „Vilnius (ne) žalioji Europos sostinė"" - skelbė kitas plakatas. Siūlo piginti metinį bilietą","Vilniuje kilo didelis ažiotažas dėl planų keisti visuomeninio transporto bilietų kainas, ypač dėl pusvalandžio bilieto panaikinimo, tačiau po protestų nuspręsta jį grąžinti su padidinta kaina. Protestuotojai, tarp jų ir Žaliųjų partijos atstovai, pabrėžė, kad kylančios bilietų kainos neigiamai ve"
"„Per gerą dešimtmetį biostimuliatorių rinka Europoje išsiplėtė: nuo tokių, kurie padeda susidoroti tiek su įvairių infekcijų sukeliamu biotiniu, tiek su natūralių gamtinių veiksnių nulemtu abiotiniu stresu iki tokių, kurie veikia su herbicidais, neleidžia pažeisti augalo ir panašiai. Pavyzdžiui, vienas iš šiuo metu rinkoje esančių biostimuliatorių savo sudėtyje turi net 200 unikalių augimą skatinančių junginių - to tikrai nebuvo prieš dešimt metų"", - sako „Linas Agro"" mikroelementų prekybos vadovas Andrius Lukoševičius. Asmeninio arch. nuotr./„Linas Agro"" mikroelementų prekybos vadovas Andrius Lukoševičius Didžiausias potencialas - veikiant su kitomis medžiagomis Lietuvoje atsiradę pirmieji biostimuliatoriai, pasak A. Lukoševičiaus, buvo skirti augalo šaknų stiprinimui ir augimo pradžiai stimuliuoti. Tačiau vis labiau vystantis šiai technologijai ir daugėjant mokslinių tyrimų, atsirado naujų produktų, kurie ne tik padeda augalui įveikti pradinių etapų problemas, bet ir prisideda prie streso, pavyzdžiui, sukelto herbicidų naudojimo ar dėl kitų aplinkos veiksnių, mažinimo. „Grūdų kokybė tapo ypač svarbiu faktoriumi, kuris turi tiesioginės įtakos tiek ūkininkų pelnui, tiek rinkos konkurencingumui"", - sako specialistas. Jo teigimu, skirtumas tarp pirmos, antros ir „ekstra"" klasės grūdų kaina gali siekti iki 25 Eur už toną. Šiuo atveju biostimuliatoriai padeda pasiekti aukštesnę grūdų kokybę, ypač kai jie naudojami tinkamu laiku. Pavyzdžiui, purškiant pavasarį, augalai gali užauginti daugiau grūdų, o purškiant jau žydinčius augalus - pagerinti jų kokybę. „Tai reiškia, kad biostimuliatoriai gali tapti „vyšnia ant torto"", kuri padeda pasiekti optimalų grūdų derlių ir kokybę. Jie veikia kaip papildomas veiksnys, leidžiantis augalui įveikti iššūkius ir pagerinti bendrą augimo rezultatą"", - teigia A. Lukoševičius. Tačiau, kaip pastebi ekspertas, biostimuliatoriai veiksmingi tik tada, kai dirvožemis - tinkamai paruoštas, o ūkyje taikoma integruota žemės ūkio praktika. Tai reiškia, kad augalas turi gauti visas reikiamas trąšas bei apsaugos priemones, kad visų naudojamų priemonių poveikis būtų maksimalus. Ūkininkai pasitiki realiais pavyzdžiais Specialisto teigimu, auginantieji žemesnės klasės pasėlius gali laikytis visai kitokios pasėlių stiprinimo strategijos. Anot jo, šie ūkiai linkę orientuotis į vidutinį derlių ir pagal jį vertina, kiek kokių trąšų, biostimuliatorių ir kitų žemės ūkio produktų naudoti. „Pavyzdžiui, ūkininkas nori viename hektare žemės užauginti vidutiniškai šešias tonas kviečių ir jis įsivertina, kiek azoto, fosforo, kalio, kitų mikroelementų reikės. Tačiau biostimuliatoriams vietos ūkyje atsiranda, jei yra pakankamai žinių apie juos. Moksliniai tyrimai jau seniai yra įrodę šių produktų naudą ir privalumus. Vis dėlto, šimtaprocentinius įrodymus garantuoja realūs inovatyvūs ūkiai: kartais užtenka žvilgtelėti kaimynui per tvorą, ir tuomet įsitikini naujų žemės ūkio produktų privalumais"", - paaiškina „Linas Agro"" atstovas. Shutterstock nuotr./Žemės ūkis Biostimuliatoriai - kaip vitaminai augalui Daugiau nei tris dešimtmečius Vilkaviškio rajone ūkininkaujantis S. Jasulaitis pastebi, kad dirvožemio būklė ir klimato sąlygos kasmet kelia naujų iššūkių. Todėl be papildomų priemonių pasiekti gerą derlių tampa vis sudėtingiau. Rapsus, kviečius ir cukrinius runkelius auginantis ūkininkas sako, kad biostimuliatoriai jo ūkyje bent 20-30 proc. pagerino derlių. Tačiau, pasak jo, tai nėra panacėja nuo visko ir viskam: reikia atrasti savo augalams ir dirvožemiui tinkamus metodus. „Pavyzdžiui, biostimuliatoriais žieminius kviečius reikia purkšti tris kartus: pirmą kartą, kad šaknys būtų geros ir augalas būtų tankesnis, antrą - kad būtų daugiau grūdų. Trečias purškimas reikalingas geresnei grūdų kokybei užtikrinti"", - vardina ūkininkas. Abu kalbinti pašnekovai pritaria, kad biostimuliatoriai yra itin veiksminga priemonė, jei naudojama teisingai. Teigiama, kad ir toliau bus vystomi moksliniai tyrimai, kurie padės atskleisti šių biologinių medžiagų potencialą ir, tikėtina, jos taps vis svarbesniu įrankiu formuojant ateities žemės ūkio praktikas. Apie AB „Linas Agro"" AB „Linas Agro"" - viena didžiausių agroverslo bendrovių, kuri valdo 13 įmonių Lietuvoje, Latvijoje, Estijoje ir užtikrina visą veiklos grandinę - nuo sėklų pardavimo iki grūdų supirkimo. Įmonė priklauso AB Akola group.","Per pastarąjį dešimtmetį biostimuliatorių rinka Europoje labai išsiplėtė, o šie produktai tapo svarbiu įrankiu gerinant augalų derlių ir atsparumą stresui. Biostimuliatoriai, veikiantys kartu su kitomis medžiagomis ir tinkamai naudojant, gali žymiai pagerinti grūdų kokybę ir derlių, tačiau jų"
"Prieš beveik 90 metų pasirodęs jos romanas „Iš Afrikos"" minimas tarp šimto geriausių visų laikų knygų ir iki šiol perleidžiamas įvairiose pasaulio šalyse. Režisierius Sidneyʼis Pollackas pagal jį pastatė kultinį filmą „Mano Afrika"", pelniusį net septynis „Oskaro"" apdovanojimus. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Rašytoja yra prisipažinusi, kad būtent Afrikoje išmoko pasakoti istorijas, tad autobiografinis romanas „Iš Afrikos"" - įspūdingas pasakojimas apie septyniolika Kenijoje praleistų metų: gaivališką gamtos pasaulį, vietos gyventojų tradicijas, bendrystę su vietiniais, keičiančias patirtis ir dramatišką meilę. Pasiilgusiems sodrios ir geros literatūros - šis klasika tapęs kūrinys sugrįžta. Kavos plantacijos, sifilis ir klajoklis aristokratas 1914 metų sausio mėnesį K.Blixen atvyksta į Mombasą ir tą pačią dieną išteka už barono Broro von Blixeno-Fineckeʼo. Tiesa, ši santuoka dramatiška, nes moteris iš tiesų myli vyro brolį. Šeima ketina auginti galvijus, bet, kai Pirmojo pasaulinio karo metais į neregėtas aukštumas iškyla kavos pupelių kaina, jie tampa kavos pupelių plantatoriais. 28-erių moteriai tenka baronienės, žemės ir plantacijų savininkės vaidmuo - K.Blixen tampa atsakinga už personalą, derlių, finansus, buitį ir kasdienybę. Moters charakteris puikiai tinka tokiam darbui: ji savarankiška ir gabi, mėgsta žemę ir savo darbininkus, tačiau ne viskas jos rankose - klimatas ir dirvožemis ne itin palankūs kavos pupelių auginimui. Intensyvus ne tik gyvenimas ūkyje, bet ir Karen asmeninis gyvenimas. Nors iš pradžių santuoka ir jaunavedžių kelionės į medžioklės safarius moteriai primena rojų, greitai paaiškėja, kad vyras, talentingas medžiotojas ir daugelio mylimas draugas, yra neištikimas ir užkrečia žmoną sifiliu. Karen tenka iškęsti sudėtingą gydymą. Vėliau baronas įsivelia į skolas ir iššvaisto daug pinigų, kurių taip reikia ūkiui. Tad 1925 metais santuoka griūva, Karen perima ūkio valdymą ir sutinka naują meilę - žavų ir šmaikštų britų aristokratą klajoklį Denysą Finchą Hattoną. Nuo 1918 iki pat jo mirties 1931-aisiais besitęsiantis romanas - ilgų nebuvimų ir audringų susitikimų ratas, tapęs net septyniais Oskarais apdovanoto Sidneyʼis Pollacko filmo „Mano Afrika"" ašimi. „Iš Afrikos"" pralenkė laiką Afrikoje K.Blixen ima intensyviai rašyti, nes būtent istorijos jaunai moteriai padeda susidoroti su naujo gyvenimo pakilimais ir slenksčiais. „Vakarais kuriu istorijas, pasakas ir romansus, kurie nuveda mano mintis toli į kitas šalis ir kitus laikus"" - yra prisipažinusi K.Blixen. Būtent Afrikoje rašyti dienoraščiai, fiksuotos istorijos ir detalės tapo autobiografinės knygos „Iš Afrikos"" pagrindu. Gaivališkas, laukinis gyvūnų pasaulis, vietinių kasdienybė ir alinančių jėgų reikalaujanti kavos plantacija - K.Blixen stengėsi sukurti savo Afrikos, kurioje praleido 17 metų, viziją. 1914-1931 metai žymi gana agresyvų baltųjų laiką Afrikoje, kai medžiokliniai safariai itin populiarūs, o žemės ūkis ypač agresyvus, tad K.Blixen labai taikliai fiksuoja, ką išgyvena ši kažkada rojų priminusi vieta. Moters santykis su šia žeme ir jos žmonėmis kur kas jautresnis nei kolonizatorių, ji įsileidžia vietinius į savo gyvenimą ir kuria jį drauge: „mes buvome geri draugai, susitaikiau su tuo, kad jų niekada nepažinsiu iki galo, bet jie mane - kiaurai"". Šiandien K.Blixen palikimo tyrinėtojai sutinka, kad ji pralenkė laiką vertindama Rytų Afrikos kultūrą. „Tuo metu, kai europiečiai manė, kad afrikiečiai yra baisūs, Karen atrodė, kad jie žaviai gražūs ir išmintingi, o Afrika - neribota žemė"", - taikliai apibūdina rašytojos biografė Judith Thurman. K.Blixen knygoje pasakoja apie kasdienį ir dažnai dramatišką gyvenimą ūkyje, su sarkazmu žvelgia į aplink gyvenančių baltųjų kasdienybę. Knygoje - ir daug juoko, tačiau autorė meistriškai keičia pasakojimo tonaciją ir šios anekdotinės situacijos tampa netikėtais apmąstymais apie skirtingų kultūrų susitikimą. Romanas „Iš Afrikos"" kupinas ryškių ir giliai įstringančių kontrastų - kaip ir K.Blixen gyvenimas šioje žemėje: miestas ir kaimas, sausasis sezonas ir ilgi lietaus mėnesiai, gaivališka gamta ir pastangos ją sukultūrinti, krikščionys ir politeistai, Afrika ir Europa. Net 7 Oskarais įvertintas filmas Tikriausiai, dalis skaitytojų K.Blixen pirmiausiai prisimena iš kultinio 1985 metais Sidneyʼio Pollacko sukurto filmo „Mano Afrika"", kuriame įspūdingą grafienės ir rašytojos vaidmenį sukūrė Meryl Streep, o jos mylimąjį - žavųjį klajoklį britų aristokratą Denysą Finchą Hattoną - vaidina Robertas Redfordas. Filmas įvertintas net septyniais Oskarais, tarp jų ir pagrindiniu - pelnė statulėlę kaip geriausias metų filmas, tačiau šiandien kyla nemažai diskusijų, ar režisierius per daug neromantizavo europiečių buvimo Afrikoje. Vis dėlto pagrindiniu filmo akcentu tapo dramatiška meilės istorija ir stiprios, savarankiškos, bet kartu artumo ieškančios moters lemtis. Tokį įvairiapusišką moters paveikslą sukūrusi viena tituluočiausių aktorių M.Streep prisimena, kad gauti baronienės vaidmenį nebuvo paprasta, nes aktorė režisieriui pasirodė... nepakankamai seksuali, o baronienė Sidneyʼio Pollacko įsivaizdavimu turėjo būti būtent tokia. Praėjusiais metais Kanų kino festivalyje vykusiame susitikime legendinė aktorė prisiminė, kokių gudrybių ėmėsi eidama į atranką - apsivilko itin aptemptą mažą suknelę, o liemenėlę prisikimšo popieriaus. M.Streep iki šiol prisimena ir ikonine tapusią sceną, kai iškylaujant mylimasis Denysas pasisiūlo išplauti galvą baronienei. „Tam tikra prasme tai sekso scena, nes ji tokia intymiai pavojinga. Nors fiziškai nieko daugiau ir neįvyksta, bet tai aukščiausia artumo akimirka. Kine tiek daug meilės scenų, kuriose žmonės blaškosi, bet nematome tos meilės, prisilietimo, to rūpesčio. Nenorėjau, kad ta scena baigtųsi"", - M.Streep prisimena prieš keturiasdešimt metų kurtą filmą „Mano Afrika"". Karen - Nairobio priemiestis Knyga „Iš Afrikos"" prasideda sakiniu: „aš turėjau fermą Afrikoje, Ngongo kalnų papėdėje"". Taigi grafienė rašo apie tai, ką per tuos 17 Afrikoje praleistų metų prarado. O prarado viską - santuoką, viltį turėti vaikų, meilę, žemę, darbą, pinigus, savais tapusius ūkio darbininkus, tad 1931 metais, sulaukusi 46-erių, moteris parduoda ūkį, išvyksta iš Kenijos ir apsigyvena pas našlę motiną Danijoje. Tai ypač sunkus laikas, bet būtent tie didžiuliai išgyvenimai ir tapo dramatiška knyga. Tiesa, rašydama K.Blixen nuolat grumiasi su finansiniais ir sveikatos sunkumais. Manoma, kad moters sveikatą negrįžtamai subjaurojo netinkamas sifilio gydymas jaunystėje. Mat, tuo metu ši liga gydoma siaubingomis priemonėmis - gyvsidabriu ir arsenu. 1962 metais K.Blixen miršta po nesėkmingos skrandžio opos operacijos. Kenija nepamiršo šios išskirtinės moters - jos vardu net pavadintas sostinės Nairobio priemiestis. 1964 metais Danijos vyriausybė nupirko K.Blixen namus Kenijoje ir padovanojo šios šalies vyriausybei kaip nepriklausomybės dovaną. 1985 metais šiuose namuose atidarytas K.Blixen muziejus. Rašytojos muziejus veikia ir gimtojoje Danijoje, šeimos namuose netoli Kopenhagos. Jos portretas buvo pavaizduotas ant svarbiausių šalies simbolių - Danijos 50 kronų banknoto ir pašto ženklų.","Knyga „Iš Afrikos“ yra Karen Blixen autobiografinis pasakojimas apie jos gyvenimą Kenijoje, kuris įkvėpė Sidneyʼio Pollacko filmą „Mano Afrika“, pelniusį septynis „Oskaro“ apdovanojimus. Knyga ir filmas tyrinėja asmeninius ir kultūrinius konfliktus, meilės istoriją bei moters santykį su Afrikos žeme ir žmonėmis."
"Pavasarį gamtoje sužydi augalai, todėl kai kuriems žmonėms prasideda alergija. • Jie ima čiaudėti. • Jiems ašaroja akys. • Iš nosies teka sloga. Alergija ar peršalimas? Štai keli požymiai, pagal kuriuos galima atskirti pavasarinę alergiją nuo peršalimo. Peršalimo metu: • žmogus gali karščiuoti, • jam bėga sloga, • jis jaučiasi silpnai, • kartais jis kosti, • gali skaudėti galvą. Pavasarį dažniausiai pasitaiko alergija žiedadulkėms. Ją dar vadiname šienlige. Alergiškam žmogui dažnai: • akys būna paraudusios, niežti ir ašaroja, • yra užgulusi nosis dėl slogos, • jis čiaudi. Kai kuriems žmonėms sunku kvėpuoti. Kodėl daug žmonių serga alergija? Mūsų klimatas šyla, todėl augalai žydi ilgiau. Jie išskiria daugiau žiedadulkių. Taip pat oras yra užterštas, todėl žiedadulkės lengviau patenka į nosį ar akis. Žmonės dažnai būna patalpose, mažai būna gamtoje. Todėl jie tampa jautresni augalų žiedadulkėms. Net jei dabar ir nesergate pavasarine alergija, ji gali pasireikšti vėliau. Kartais žmonės būna jautrūs keliems dalykams. Pavyzdžiui, jei esate jautrūs beržų žiedadulkėms, gali būti, kad jums netiks ir obuoliai. Kaip padėti sau? Pirmiausia pasitarkite su gydytoju. Jis paskirs tinkamus vaistus nuo alergijos. Jei žinote, kam esate alergiški, galite vaistus pradėti vartoti dar prieš prasidedant alergijos simptomams. Keli patarimai: • vėjuotomis dienomis neatidarykite langų, • būkite lauke ryte arba vakare, kai mažiau žiedadulkių, • namus dažnai valykite drėgna pašluoste, • galite naudoti namuose specialius tinklelius ant langų, • gerkite vaistus nuo alergijos, kuriuos paskyrė gydytojas. Gydytojai sako, kad svarbu pasiruošti iš anksto. Tada pavasarinė alergija bus lengvesnė ir jausitės geriau.","Pavasarinė alergija, dar vadinama šienlige, atsiranda dėl žiedadulkių ir pasireiškia čiauduliu, akių ašarojimu bei nosies užgulimu, o nuo peršalimo ją galima atskirti pagal karščiavimą ir bendrą silpnumą. Norint palengvinti alergijos simptomus, rekomenduojama konsultuotis su gydytoju, laikyt"
"Rinkiminiame suvažiavime per buriuotojų klubų vadovus ar įgaliotus asmenis buvo atstovaujama net 94,91 proc. buriuomenės. LBS prezidentas R.Daubaras suvažiavimo metu pristatė detalią ir nuoseklią veiklos programą ir, jos pagrindu, buvo perrinktas prezidentu surinkdamas 78,7 proc. balsuojančių LBS narių balsų. Rinkimų metu buvo iškeltas ir dar vienas kandidatas, buriuotojas Antanas Juodsnukis, kurį R.Daubaras įveikė. Į naująją tarybą iš 15 pasiūlytų kandidatų LBS nariai balsavimo būdu išrinko 8 tarybos narius, kurie atstovaus tam tikrą LBS veiklos ar žmonių sritį: Naglis Nasvytis, Vilius Tamkvaitis, Agnė Bukartaitė, Ričardas Varno, Marius Petraitis, Tauras Pėstininkas, Mantas Klimantavičius, Rokas Milevičius. Visi šie kandidatai buvo pasiūlyti perrinktojo prezidento R.Daubaro, kaip jo siūlomos komandos nariai. „LBS nariai išreiškė valią tęsti prieš ketverius metus pradėtą LBS kursą. Lietuvos buriuotojų sąjunga - tai galinga, itin įvairialypė ekosistema. Vienintelė tokia Lietuvoje, kurioje visi buriuomenės nariai turi įtakos organizacijai. Mes vienijam buriavimo mokyklas, skirtingų jachtų klasių asociacijas, ruošiam aukštojo meistriškumo sportininkus olimpiadai, buriuotojai buriasi į LBS klubus, kuriuose varžosi varžybose Lietuvoje ir užsienyje, arba buriuoja savo malonumui, be to, LBS atlieka valstybės įpareigotas funkcijas - išduoda laivavedžių kvalifikacijos dokumentus, atlieka technines jachtų apžiūras. Tad atstovauti visų šių grupių interesus nėra lengva užduotis"", - teigė R.Daubaras. Nepaisant iššūkių, pasak jo, LBS siekia kurti lyg savotišką visų buriuotojų uostą, kuriame savo vietą rastų visi - ir jauni buriuotojai, ir profesionalai, ir laisvalaikio buriavimą mėgstantys, ir užsiimantys lenktyniniu buriavimu. „Mūsų narius vienija ir ugdo viena savybė - vandens stichija. Su jūra nepakovosi. Stichija mus išbando, užgrūdina, išmoko priimti savailaikius sprendimus, dirbti darniai ir gerbti vieni kitus. Jūra ne visada būna pikta, galima grožėtis gamtos darna, bangomis, neaprėpiamais horizontais, saulėtekiais ir saulėlydžiais, tiesiog džiaugtis gyvenimu po burėmis. Visa tai mus jungia ir daro mus viena bendruomene"", - teigė R.Daubaras. Raimundas Daubaras Pasak jo, nors bus tęsiamos pradėtos LBS aktyvinimo, sporto vystymo ir kitos kryptys, tam bus pasitelkta ir naujų priemonių bei programų. R.Daubaro teigimu, viena pagrindinių LBS veiklos krypčių yra sportinis buriavimas. Mažieji buriuotojai, pradeda buriuoti miestų buriavimo mokyklose, per talentų programas atsirinkusieji dalyvauja aukštesniojo meistriškumo stovyklose ir tarptautinėse varžybose, kol galų gale patys geriausieji tampa kandidatais į Lietuvos buriavimo olimpinę rinktinę ir atstovauja Lietuvą olimpinėse žaidynėse. „Tai labai sudėtingas ir daug resursų reikalaujantis procesas ir veikla. Todėl LBS suvažiavimas nutarė įsteigti Sporto komisiją, kurią sudarytų sporto mokyklų ir jachtų klasių asociacijų vadovai ar atstovai, mūsų olimpiečiai, trenerių atstovai. Reikalingas profesionalus požiūris, jei norime ir toliau ugdyti olimpiečius. Tai labai didelė pagalba LBS tarybai."", - teigė R.Daubaras. LBS pagrindiniuose tiksluose - sukurti veikiančias programas, padedančias pritraukti vaikus į buriavimo mokyklas, skiepyti jiems meilę ir susidomėjimą buriavimu, kaip pritraukti laisvalaikio buriuotojus į LBS, pradėti „Moteris buriavime"" programą, kviesti merginas, moteris įsitraukti į buriavimą, teisėjauti ar dirbti trenerėmis. LBS tapo katalizatoriumi vystant mažųjų laivų uostų infrastuktūrą, sutelkė vyriausybės, savivaldybių verslo atstovus, kad pajudėtų šių mažųjų uostų vystymo reikalai. Siekiama, kad būtų daugiau uostų, daugiau laivų, daugiau žmonių mylinčių jūrą ir taptume didesne jūrine valstybe. „Mano vizija - reikšminga, pažangi ir bendryste paremta visuomeninė organizacija, auginanti ir stiprinanti asmenybes, leidžianti džiaugtis gyvenimu po burėmis, atverianti naujus horizontus, gamtos ir stichijos grožį bei vienijanti visą Lietuvos buriuomenę"", - dalinosi R.Daubaras.","Rinkiminiame suvažiavime Raimundas Daubaras buvo perrinktas LBS prezidentu, surinkęs 78,7 % balsų, ir pristatė ambicingus planus, įskaitant sportinio buriavimo plėtrą ir moterų įsitraukimo skatinimą. LBS siekia tapti visų Lietuvos buriuomenės narių vienijančia organizacija, skatinančia buriavimo kultūrą ir vystančia mažųjų laivų uostų infrastruktūrą."
"Jau balandžio 13 d. ir 28 d. režisierius ir aktoriai Digna Kulionytė bei Matas Sigliukas vėl lauks žiūrovų - „Akies istorija"" bus rodoma OKT/Vilniaus miesto teatre. PALAIKYKITE. Paremti 15min kultūrą galite skirdami paramą VšĮ „Penkiolika minučių"". - Jokūbai, kaip jautiesi po premjeros? Ar manai, kad šiuo spektakliu paskiekei užsibrėžtą tikslą? Apskritai ar manai, kad režisierius dirbdamas būtinai turi sau nusistatyti tam tikrą tikslą? O gal jis - tik į labirintą patekęs Tesėjas, nardantis po tamsius koridorius ir laukiantis Minotauro pasirodymo? Alexandros Bondarev nuotr./„Akies istorija"" - Premjera nėra pabaiga - tai įtrūkis, pro kurį galima žiūrėti į savo paties nežinomybę. Jei tikslas būtų aiškus, jis jau būtų miręs dar prieš premjerą. Tikiu, kad teatras nėra tikslo siekimas, o veikiau pasidavimas mechanizmo, kuris atsiskleidžia repeticijų metu, impulsams. Labirinto metafora tinka, bet Tesėjas čia be Ariadnės siūlo. Jis ne ieško Minotauro - jis pats pamažu juo tampa ir seka paskui savo šešėlį. Režisierius nėra tas, kuris žino, kur veda jo kelias. Jis yra tas, kuris nusprendžia nebijoti pasiklysti. Šiame spektaklyje užčiuopiau sau tai, kas nesileidžia lengvai apibrėžiama - ritualo likučius, instinktyvų potraukį į materijos transformaciją, aistros fiziką, kuri virsta simboliu. Dar nežinau, kur tai mane nuves. bet jaučiuosi atrades kalbą kuria galime susikalbėti su Bataille'u. - Kas tave paskatino imtis Georges'o Bataille'o „Akies istorijos""? Kaip visiems gerai žinoma, tai ypač kontraversiška medžiaga. Kas tau pasirodė sava iš pažiūros brutaliame ir erotizuotame Bataille'o tekste? - Bataille'į skaitau kaip slėpinį. „Akies istorija"" man yra ne tik apie kūną, bet ir apie jo sunaikinimą, apie aistrą, kuri peržengia savo ribas. Tai nėra paprasta erotika ar brutalumas - tai ritualas, kuriame akis ne tik mato, bet ir pati tampa paaukotu organu. Alexandros Bondarev nuotr./„Akies istorija"" Bataille’o tekstas yra vieta, kur šventumas ir nešvankumas nebekovoja tarpusavyje, o susilieja. Tai nėra šokas dėl šoko - tai bandymas pasiekti pačią daiktų esmę per jų deformaciją, per jų sunaikinimą. Man artima ši jo bedugnė, ši didinga vienatvė, apie kurią jis rašo - vieta, kurioje žmogus pasiekia savo ribas ir tampa kažkuo kitu, tuo, kas dar neapibrėžta. - Kodėl tave traukia teatro kaip ritualo motyvas? - Kuo toliau, tuo labiau mane atgraso žodis - jo pretenzija paaiškinti, jo pastanga įvardyti tai, kas turėtų būti tik jaučiama. Žodis yra riba, o teatras - galimybė ją peržengti. Spektaklis neišvengiamai tampa ritualu: minia susirenka, tarsi aukai, tarsi tylai, ir šioje bendroje įtampoje gimsta kažkas, kas negali būti pasakyta - tik išgyventa. Man ritualas yra ne forma, ne estetika, bet pati teatro esmė. Tai erdvė, kurioje galima išskaidyti save, nuvalyti, artėti prie kažko neapčiuopiamo. Galbūt aš niekada nepasieksiu šio taško, galbūt kiekvienu spektakliu tik dar labiau nutolstu, bet tolstanti vizija irgi yra vedlys - ji leidžia jausti kryptį. - Kaip į pasirinktą medžiagą reagavo aktoriai ir kūrybinė grupė? Ar nesunku buvo jiems suvokti ir pačią medžiagą, ir spektaklio motyvus? - Su Digna mes kuriame jau ne pirmą spektaklį. Po pokalbio apie perskaitytą medžiagą pirmoji jos reakcija buvo atmetimas. Tačiau viso nueito teatrinio kelio pasekmė - didelis pasitikėjimas vienas kitu. Ji ypatinga aktorė, trokštanti teatrinės tiesos, gebanti įvardinti ribą ir, jei tai būtina, ją peržengti. Su Matu susipažinome šiame kūrybiniame procese. „Akies istorija"" buvo jo kūne dar prieš jam pačiam tai suvokiant. Jis tikras teatro karys - degančiomis akimis lekiantis į dialogą su Dionisu. Šių dviejų aktorių duetas yra stulbinantis atradimas. Jie patys pirmą kartą dirbo drauge, bet profesionalumas ir atrastas tarpusavio ryšys sukūrė saugią zoną apsinuoginti tiesiogine ir perkeltine prasme. Alexandros Bondarev nuotr./„Akies istorija"" Pradėjus darbo procesą, buvo nelengva įsileisti Bataille'į. Tai ne tekstas, kurį gali suprasti - tai tekstas, kuris turi tave perimti, užgyventi, įleisti į savo gelmę. Mes daug skaitėme, daug griovėme savyje, analizavome ne tik tekstą, bet ir tai, kaip jis veikia mus. Kasparai, tavo filosofinės įžvalgos taipogi mums buvo kaip siūlas šiame labirinte. Galiausiai „Akies istorija"" mums tapo evangelija pagal Simoną (akies istorijos veikėją) - tokia, kuri nerašoma žodžiais, bet nutylima kūnu. Ir mes ieškojome būdo, kaip tą tylą padaryti girdimą. - Ypatingą vaidmenį spektaklyje vaidina choreografija. Joje matome ir Jungtinių Amerikos Valstijų vėliavą, o viena iš choreografijos dalių - rodeo jautis - taip pat tampa tarsi spektaklio veikėju, nešančiu didelį prasminį krūvį. Ką tau reiškia vėliava ir jautis? Ar šiais Trumpo laikais atsitiktinumas gali būti surežisuotas? - Pradejus repeticijas pradėjo keistis pasaulis - staiga Amerika prarado savo blizgesį, jos mitas ėmė irti, atidengdamas pūlius. Jungtinių Amerikos Valstijų vėliava tapo svetimkūniu, ženklu, kuris turėjo būti uždažytas, užgožtas, sunaikintas - atsirado noras jam priešintis. Spektaklio dailininkės Karolinos Fiodorovaitės intuicija ją palikti manyje pažadino supratimą - vėliava čia nebėra tik kaip simbolis valstybės, o kaip besikeičianti materija, kvėpuojanti kartu su spektakliu. Ji yra čiužinys - ji pripučiama ir išleidžiama, ji tampa pamatu, kuris nebegali išgelbėti krintančio, pasauliu, kuris jau nebeatlaiko įtampos, tik apsimeta galintis ją atlaikyti. Tai apsišaukėlis pranašas, lūžtantis pamatas. Bulius yra trečiasis veikėjas, bet kartu ir ritualo reliktas - jis jau seniai paaukotas, jau išdegęs iš vidaus. „Akies istorijoje"" Marselė yra paaukojama kaip bulius, bet ši auka jau nebeturi galios išganyti. Paaukoti, bet ne išgelbėti - tai mūsų laiko tikrovė. Auka, kuri nebeveikia, ritualas, kuris jau yra išniekintas. Tačiau tik visiškai jį nužeminę, tik nugalėję jo mitą, mes galime susijungti su visata. Nuginklavę ją, sumenkinę ją ir save, tampame kažkuo didesniu - tampame pačiu praradimu. - Dabar paklausiu bjauraus klausimo. Tiek Bataille'io kūrinyje, tiek jūsų spektaklyje viena temų yra transgresija - leistinų moralės ribų peržengimas. Tačiau įprastai manoma, kad transgresija įmanoma tik intymumo, betarpiškumo tarp veikiančiųjų dėka. Tuo tarpu - bent jau man taip atrodo, pataisyk mane, jei aš neteisus - toks intymumas spektaklyje nusileidžia intymiam santykiui su buliaus mechanizmu. Galbūt tai - metafora, leidžianti kalbėti apie dabartinius žmonių santykius, kurie mezgasi tik mašinos, virtualybės dėka? - Bataille’is, masturbuodamasis prieš mirusios motinos kūną, ne tik desakralizuoja save ir ją, bet kartu atlieka auką - tai jos pačios egzistencijos dekonstrukcija, sugrįžimas į beformę būseną, iš kurios viskas kyla ir į kurią viskas sugrįžta. Tai yra praraja, kurioje gimsta transgresija - ne todėl, kad peržengiama riba, o todėl, kad pati riba ištirpsta. Mūsų spektaklyje viskas prasideda nuo masturbacijos - ir ši masturbacija keičia prasmę, ji mutuoja, ji tampa ritualine. Ritualo esmė - pasikartojimas, veiksmo išsekimas iki tol, kol jis pats save suardo. Masturbacija čia nėra malonumas, ne aktas, o būklė. Ji yra individo vienatvė, pastanga arba išsiristi iš kiaušinio, arba į jį sugrįžti. Pasak Bataille’io, orgazmas yra „mažoji mirtis"", bet kai masturbacija tęsiasi ir nesibaigia, ši mirtis atidedama, tampa įstrigusiu, užkonservuotu judesiu. Spektaklis kalba apie du vienetus, kurie netampa dvejetu - jie lieka izoliuoti savo veiksmuose, savo kūnuose, savo transgresijose. Tai ne meilės istorija, o impotencijos ritualas, kur artumas egzistuoja tik kaip įtampa, kaip laukimas, kuris niekada neišsipildo. - Prieš kurdamas šį spektaklį keletą mėnesių praleidai Kyjive, režisavai spektaklį dronais atakuojamame, nuolat oro pavojų išgyvenančiame mieste. Kaip šie išgyvenimai pakeitė tave ir ką naujo sužinojai apie žmogų apskritai? - Kyjive patyriau baimę, kuri nesileidžia racionalizuojama - ji įsigeria į kūną, įtempia nervus, įrašoma į raumenų atmintį ir vis dėlto šioje baimėje atsirakino kažkas kito - naujas spektaklio modelis, nauja raiška, kurią bandau tęsti. Ten atsisakiau žodžio. Ne todėl, kad žodis beprasmis, bet todėl, kad jo per daug, jis jau buvo visur ir viską sakė. Norėjosi ne kalbėti, o rodyti. Ieškojau fizinės, vizualinės išraiškos, kuri nekartotų to, kas jau žinoma, bet kuri kalbėtų iš pačios tylos, iš pačios baimės, iš pačios būties. Pažinti ukrainietį šiandien - tai grįžti prie teatro kaip misijos. Ne kaip estetikos, ne kaip tyrimo, bet kaip kovos. Tai - pasipriešinimo aktas, atsisakymas nusilenkti baimei, net kai ji jau tapo tavo kūno dalimi. Mane ši patirtis stipriai paveikė - kažkoks nervas sprogo. Atsirado didelis pabaigos laukimas. Lyg spektaklis, kuris turėjo baigtis, bet scena lieka atvira, o mes visi - dar joje, dar veikiantys, dar laukiantys. - Spektaklį kūrėte OKT studijoje. Čia taip pat esi statęs „Žuvėdrą"". Kaip sekasi dirbti šioje studijoje? - Ši erdvė yra įelektrinta. Joje jautiesi lyg vaikščiotum per lauką po audros - vis dar kažkas tvyro ore, neišsisklaidęs krūvis, praeities eksperimentų likučiai, atradimų nuosėdos. Tai nėra tuščia scena - tai vieta, kuri prisimena. OKT studija man yra ne tik repeticijų vieta, bet ir tam tikras nesibaigiantis vyksmas. Joje jauti pagarbą tam, kas jau įvyko, bet kartu ir būtinybę eiti toliau, stumti ribas, kad tai netaptų tik muziejine erdve. Kadaise čia buvo eksperimentas - norisi jį susigrąžinti, sugrąžinti pavojų, sugrąžinti nežinomybę. Nes teatras miršta ne tada, kai praranda žiūrovus, o tada, kai praranda klausimus. - Koks žiūrovas ar žiūrovė būtinai turi pamatyti šį spektaklį? Ar manai, kad tavo teatras jau turi savo auditoriją ir ar tau apskritai svarbi žiūrovų reakcija? - Vakar turėjau savo žiūrovą, bet šiandien jis gali būti jau dingęs. Ir tai gerai. Teatras yra virsmas, nereikėtų tureti stabilios auditorijos, nes tada virstų institucija, dogma. O man teatras yra judėjimas, tekėjimas, kaita. Jei kas nors vakar suprato, šiandien gal nesupras, ir atvirkščiai. Aš nekuriu dėl auditorijos, bet be jos kūryba neegzistuoja. Žiūrovas yra tas, kuris apsireiškia, kuris atsitinka. Jis gali būti vienas, jis gali būti minia, bet jis visada yra paslaptis. Tai jis užbaigia spektaklį, bet tuo pačiu ir pradeda jį iš naujo. Jei jis ateis, reiškia, kad dar yra dėl ko kurti. Jei neateis - reikės eiti i gatves ir tempti už rankų.","Spektaklis „Akies istorija“, režisuotas OKT/Vilniaus miesto teatre, tyrinėja teatro kaip ritualo esmę ir Georges'o Bataille'o kontraversiškos medžiagos įtampas. Režisierius pabrėžia, kad teatras nėra tikslo siekimas, o veikiau pasidavimas nežinomybės impulsams, ir akcentuoja ritualo svarbą kaip būdą perž"
"Balandžio 8 dieną Kauno apygardos teismas paskelbė apkaltinamąjį nuosprendį. Juo E.Kalasūnas pripažintas kaltu. Už nužudymą jam skirta kalėti 13 metų, už H.Daktaro pilaitės apšaudymą - 6-erius. Galutinė subendrinta bausmė - 13 metų kalėjimo. Skirdamas bausmę Kauno apygardos teismas atsižvelgė į tai, kad E.Kalasūnas praeityje teistas Vilniaus apygardos teismo 2004 metų balandžio 28 dienos nuosprendžiu 7-iems metams laisvės atėmimo, Kauno miesto apylinkės teismo 2010 metų gegužės 24 dienos nuosprendžiu - laisvės atėmimu 2-iems metams, bausmės vykdymą atidedant 1,5 metų, teistas užsienyje. Inkriminuojamas veikas E.Kalasūnas padarė turėdamas neišnykusį teistumą pagal Vilniaus apygardos teismo 2004 metų nuosprendį, administracine tvarka nebaustas, nedirba. Pats kaltinamasis savo kaltės dėl nužudymo bylos nagrinėjimo metu nepripažino. Prokuroras siūlė įkalinti šį pavojingą nusikaltėlį ilgesniam laikui - 16-ikai metų. Kartu šioje byloje nuteistas ir kitas „kamuolinis"" - Ričardas Baika. Už kauniečio Deimanto Bugavičiaus nužudymą šiuo metu jau kalinčiam nuteistajam šioje byloje skirtas 12-ikos metų laisvės atėmimas. Pažymėtina, kad ši byla - dalyje dėl R.Baikos veikų - buvo atskirta iš šiuo metu Kauno apygardos teisme nagrinėjamos itin didelės apimties baudžiamosios bylos, kurioje kaltinimai dėl sunkių ir labai sunkių nusikaltimų pareikšti Kamuolinių nusikalstamo susivienijimo nariams. Eriko Ovčarenko / BNS nuotr./Ričardas Baika Šis balandžio 8 dieną priimtas nuosprendis dar neįsiteisėjo - per 20 dienų gali būti skundžiamas Lietuvos apeliaciniam teismui. Įvykdė žiaurų nužudymą 1982 metais gimęs E.Kalasūnas nuteistas už tai, kad veikdamas organizuotoje grupėje su penkiais kitais ginkluoto Kamuolių nusikalstamo susivienijimo dalyviais - grupuotės vadeiva Tomu Gaidanka, Tomu Mickevičiumi, Valerijumi Kolobovu, Edgaru Zapustu, Donatu Šimelevičiumi, taip pat dviem susivienijimui nepriklausančiais vyrais - Artūru Kliauga bei Artūru Martinkumi, dėl chuliganiškų paskatų ir itin žiauriai 2007 metais nužudė L.Ž.","Kauno apygardos teismas balandžio 8 d. nuteisė E. Kalasūną 13 metų kalėjimo už nužudymą ir kitus nusikaltimus, nors jis kaltės nepripažino; nuosprendis dar gali būti skundžiamas."
"„Eurovaistinės"" pranešime žiniasklaidai vaistininkė Elvyra Ramaškienė pasakoja, kad siauresnė avalynė gali spausti kojų nagus ir paskatinti jų įaugimus. Tačiau tai ne vienintelė įaugančių nagų priežastis. Vaistininkė pataria, ką daryti įaugus nagui, o svarbiausia - kaip to išvengti? Kodėl įauginėja kojų nagai? „Įauginėjantys nagai - dažna problema, kai nago kraštas įauga į odą, sukeldamas skausmą, uždegimą, patinimą ir net infekcijas. Pirmiausia tai gali sukelti silpną skausmą ir nedidelį diskomfortą, tačiau ilgainiui šis skausmas tik stiprėja, kol tampa sunku vaikščioti. Rimtesniais atvejais tokį įaugimą gali lydėti ir pūliavimas. Viena iš pagrindinių priežasčių, kodėl įaugo nagas - netinkamas nagų kirpimas, ypač jei nukerpami per trumpai arba apvalinami jų kampučiai"", - pasakoja vaistininkė E. Ramaškienė. Pranešimo aut. nuotr./„Eurovaistinės"" vaistininkė Elvyra Ramaškienė Anot jos, tai ne vienintelė priežastis. Taip pat dažnai nagų įaugimą nulemia per siaura ir per maža avalynė ar netgi kojinės, piršto traumos ar netgi per didelis kojų prakaitavimas, kai drėgmė suminkština odą ir taip paskatina nago įaugimą. Kaip teisingai kirpti kojų nagus? Per trumpai arba apvaliai kerpami kojų nagai gali būti linkę į įaugimus. Todėl vaistininkė E. Ramaškienė pataria, kaip teisingai kirpti kojų nagus: „Kojų nagus kirpkite tiesia linija, palikdami juos šiek tiek ilgesnius, kad jie neįaugtų į odą. Svarbiausia, neužapvalinkite nagų kraštų - leiskite jam augti natūraliai tiesiai. Jei nagas yra linkęs įauginėti, galima jo kraštus šiek tiek nušlifuoti dilde, tik svarbu per daug nesuapvalinti"", - pasakoja vaistininkė E. Ramaškienė. Ką daryti, jei nagas jau įaugo? „Jei pastebėjote, kad nagas pradėjo įauginėti, pirmiausia pamirkykite koją šilto vandens vonelėje su druska arba jodu. Taip sumažinsite uždegimą, skausmą bei suminkštinsite odą. Vėliau ištraukite koją iš vonelės ir su dezinfekuotu krapštuku ar pincetu švelniai pastūmėkite odelę nuo įaugusio nago. Švelniai pabandykite atkelti įaugusio nago kamputį"", - pataria vaistininkė E. Ramaškienė. Po šios procedūros naudokite antiseptinius tepalus, kad išvengtumėte infekcijų. O jei skausmas stiprus, atsirado pūliavimas ar patinimas, kreipkitės į gydytoją arba padologą. Shutterstock nuotr./Įaugęs nagas Kaip išvengti kojų nagų įauginėjimo? Be teisingo kojų nagų kirpimo, yra ir papildomų priemonių, kurios, anot vaistininkės, padės išvengti šios problemos. „Pirmiausia, dėvėkite patogią avalynę, kuri nespaustų pirštų. Rinkitės natūralios, kvėpuojančios medžiagos kojines, kad sumažintumėte pėdų prakaitavimą. Taip pat po maudynių ar dušo drėkinkite odą ir nagus, kad jie neišsausėtų. O jei nagai dažnai įauga, pasikonsultuokite su vaistininku ar gydytoju, kurie galės rekomenduoti specialius apsauginius pleistrus ar silikonines tarpupirščių pertvaras"", - pasakoja vaistininkė E. Ramaškienė.","Vaistininkė Elvyra Ramaškienė pataria, kaip išvengti kojų nagų įauginėjimo: svarbu tinkamai kirpti nagus, dėvėti patogią avalynę ir kvėpuojančias kojines, taip pat drėkinti odą ir nagus. Jei nagas įauga, rekomenduojama pamirkyti koją šiltame vandenyje, naudoti antiseptikus ir, esant stipriam skausmui ar pūliavimui, kreiptis į gydytoją."
"Darželiuose ir mokyklų pradinėse klasėse nebe pirmus metus įgyvendinama Vaisių ir daržovių bei pieno ir pieno produktų vartojimo skatinimo vaikų ugdymo įstaigose programa. Jos dėka vis daugiau vaikų atranda sveikatai palankios mitybos įpročius, susipažįsta su sveikesniais skoniais ir tvariomis maisto gamybos bei tiekimo grandinėmis. Pagal Žemės ūkio agentūros prie Žemės ūkio ministerijos administruojamą programą vaikai ugdymo įstaigose nemokamai gauna vaisių ir daržovių, pieno ir pieno produktų. Esminis programos tikslas - padidinti šių produktų vartojimą vaikų mityboje ir ugdyti jų supratimą apie sveikatai palankios mitybos naudą. Mato visokeriopą naudą Mažeikių „Vyturio"" pradinės mokyklos direktorė Rasa Uščinienė sako, kad programos teikiamą naudą per kelerius metus, kai mokykla joje dalyvauja, jau įvertino ne tik vaikai ir jų mokytojai, bet ir tėvai. „Vienareikšmiškai tai labai naudinga programa. Neabejoju, kad šie vaikai tikrai turės pakankamai žinių apie šių produktų naudą ir ateityje juos žymiai dažniau įtrauks į savo mitybą. Tėvų atsiliepimai taip pat puikūs, visi džiaugiasi, kad jų vaikai nemokamai gali gauti geros kokybės lietuviškų produktų"", - sako mokyklos direktorė. Mokyklos pradinių klasių mokiniai praėjusiais metais viktorinoje „Auginame čia, Lietuvoje!"" pasirodė geriausiai iš visų šalies pradinio ugdymo įstaigų. R.Uščinienė sako, kad jos tai nestebina, mat į programą ir jos šviečiamąsias veiklas itin aktyviai yra įsitraukusios net kelios mokyklos mokytojos. „Dalyvaujame jau ne pirmus metus, varžomės ir specialioje viktorinoje, mūsų mokykloje į programą įsitraukę net keli mokytojai ir jie tikrai mato didelę prasmę bei naudą. Mūsų mokytojos pačios labai domisi sveikatai palankia mityba, tad stengiasi kuo daugiau žinių perteikti savo auklėtiniams. Dėl to žinių vaikams ir netrūksta"", - tikina pašnekovė. Poreikis įrodytas tyrimais Prieš kelerius metus atliktas mokyklinio amžiaus vaikų mitybos įpročių, faktinės mitybos ir fizinio aktyvumo tyrimas atskleidė, kad daugelio vaikų mityba vis dar nėra subalansuota - jie suvartoja per mažai vaisių, daržovių ir visaverčių baltymų turinčių produktų, dažnai renkasi sveikatai nepalankius užkandžius, saldžius gėrimus bei perdirbtus maisto produktus. Pastebima, kad vaikams bręstant jų maisto pasirinkimams tėvų įtaka palaipsniui mažėja, dėl to ankstyvajame amžiuje tiek šeima, tiek pedagogai atlieka labai svarbų vaidmenį padėdami vaikams susiformuoti sveikos mitybos įpročius. Ugdymo įstaigos, skatindamos vaisių, daržovių ir pieno produktų vartojimą, gali prisidėti prie šio proceso, padėdamos vaikams įsisavinti naudingus mitybos principus, kurie išliks visam gyvenimui. Be to, tyrimais patvirtinta, kad mityba ankstyvoje vaikystėje daro ilgalaikį poveikį sveikatai ateityje. Kuo anksčiau pradedami diegti sveikos gyvensenos ir mitybos įpročiai, tuo geresnės sąlygos sudaromos harmoningam vaikų augimui, vystymuisi ir geresnei gyvenimo kokybei. Dėl šios priežasties sveikos mitybos įgūdžių formavimas nuo mažens tampa itin reikšminga sveikatos stiprinimo ir ligų prevencijos dalimi. Dalyvauja ketvirtis milijono vaikų Vaikams pagal šią programą dalijami produktai turi atitikti ekologinei gamybai keliamus teisės aktų reikalavimus. Jei nėra ekologiškų, gali būti tiekiami perėjimo prie ekologinės gamybos laikotarpio produktai arba produktai, paženklinti ženklu „Kokybė"". Ugdymo įstaigose pienas ir pieno produktai vaikams dalijami iki trijų kartų per savaitę. Vieną porciją sudaro 125-150 ml pieno, 125 g jogurto arba 40 g šviežio ar brandinto sūrio, kuris tiekiamas 1-4 klasių mokiniams. Tokia pati tvarka taikoma ir vaisių bei daržovių produktams - jie dalijami iki trijų kartų per savaitę. Vieno vaiko porcija gali būti sudaryta iš obuolio ar kriaušės (iki 150 g), 80-100 g pjaustytų morkų arba 125-150 ml šviežiai spaustų vaisių ar daržovių sulčių. Dažniausiai šie produktai pateikiami priešpiečių ar pavakarių metu. Dalyvavimas programoje yra savanoriškas ir nemokamas, prie jos gali prisijungti bet kuris darželis-lopšelis ar mokykla, vykdanti pradinį ugdymą. Praėjusiais mokslo metais programos naudą Lietuvoje pajuto per 230 tūkst. vaikų - darželinukų ir moksleivių. Jie kartu suvartojo beveik 1,2 mln. litrų pieno, 179 tūkst. litrų natūralaus jogurto, 22 tonas sūrio, 617 tonų obuolių ir 219 tonų morkų.","Vaisių, daržovių ir pieno vartojimo skatinimo programa ugdymo įstaigose Lietuvoje padeda vaikams formuoti sveikos mitybos įpročius, suteikiant nemokamus ekologiškus produktus, o dalyvavimas programoje yra savanoriškas ir jau apima per 230 tūkst. vaikų."
"Priemonės ir paslaugos modernių ir funkcionalių namų įrengimui bei rinkos aktualijas pristatantys renginiai Šių metų parodoje „Namų pasaulis 2025"" įmonės pristatys naujausius, moderniausius, tvariais principais grįstus įrengimo sprendimus namams, konsultuos apie technologijų ir produktų pritaikymą šiuolaikiniuose būstuose. Parodoje lankytojų lauks priemonės ir paslaugos namų įrengimui, patalpų saugumo sistemos, šildymas, vėdinimas, vandens valymo ir nuotekų sistemos, atsinaujinantys energetikos šaltiniai, kiemo statiniai ir kita. „Ekspozicijų centras"" nuotr. /Vienas savaitgalis, dvi parodos Kauno „Žalgirio"" arenoje: nuo namų įrengimo iki jaukumą kuriančių detalių 2025-ųjų parodoje „Namų pasaulis"", bus galima rasti tokias Lietuvoje žinomas ir klientų mylimas įmones kaip „Veesla"" - saulės elektrinės namams ir verslui, „Strama Baltic SIA"" - oficialus „Strama"" skydelių platintojas Baltijos ir Skandinavijos šalims, UAB „Gitana"" - parodoje pristatantys „Segway Navimow"" belaidžius vejos pjovimo robotus ir „EGO Power+"" akumuliatorinę sodo techniką, UAB „BK grupė"" - lyderiaujanti technologijų tiekimo įmonė, užsiimanti pažangiausių vaizdo stebėjimo, apsaugos bei išmaniųjų namų sprendimų tiekimu Baltijos šalyse, UAB „Fenster"" - naujausios kartos, šiltų, sandarių ir saugių medinių langų, terasos bei lauko durų gamintojai, UAB „Solido Group"" - viena žinomiausių vidaus grindų dangų įmonių Lietuvoje, siūlanti itin platų prekių asortimentą kiekvieniems namams. TomaJ nuotr./Vienas savaitgalis, dvi parodos Kauno „Žalgirio"" arenoje: nuo namų įrengimo iki jaukumą kuriančių detalių Pirmąją parodos dieną - balandžio 11-tąją - parodos „Namų pasaulis 2025"" metu, vyks verslui skirta konferencija „GERVĖ 2025"". Ši konferencija skirta investuotojams, statytojams, nekilnojamo turto vystytojams, pramonės sektoriaus atstovams ir kitiems susijusiems verslams. Šių metų konferencijoje pagrindinės nagrinėjamos temos - aktualūs statybų reglamentavimo klausimai, pokyčiai nekilnojamojo turto rinkoje, aukštųjų technologijų taikymas ir kitos temos. Parodos metu, „ARCHzonaTALKS"" pristatys Lietuvos paviljoną Venecijos architektūros bienalėje 2025 - „Vonios kambario tendencijos 2025"" bei aktualiausias naujienas tiesiai iš lyderiaujančios tarptautinės parodos „ISH 2025"", vykusios Frankfurte, Vokietijoje. Idėjos namų interjerui - unikalios stiliaus detalės, praktiniai seminarai ir edukacijos Šį pavasarį Kaune, visus interjero srities mylėtojus ir vėl pasitiks paroda „INSIDE 2025"". Parodoje lankytojų lauks patogūs ir kokybiški vidaus ir lauko baldai, namų kvapai, autoriniai paveikslai, stilinga buitinė technika bei smulkieji elektronikos prietaisai, tekstilės gaminiai, užuolaidos, patalynė, čiužiniai, antklodės, pagalvės, smulkūs interjero dekoro elementai. TomaJ nuotr./Vienas savaitgalis, dvi parodos Kauno „Žalgirio"" arenoje: nuo namų įrengimo iki jaukumą kuriančių detalių Interjero parodoje „INSIDE 2025"" bus galima rasti tokias įmones ir prekių ženklus kaip UAB „Joldija"" - granitinės plautuvės, maišytuvai, LED veidrodžiai, UAB „Padvaiskas ir Ko"" - modernaus dizaino, įvairių tipų, audinių ir matmenų, lietuviškos lovos ir čiužiniai, UAB „Artaveniu Home"" - kilimai, tapetai, užuolaidos, rankų darbo šviestuvai, interjerinės dėželės, lovatiesės, servetėlės, staltiesės, UAB „Unminmal"" - lauko baldų kolekcijos - „HUG"", „CLUB"", „DREAM"" ir kita, UAB „Fulhaus"" - buitinės technikos gamintojų partneriai Lietuvoje, kurie pristatys tokius vokiškos kokybės prekės ženklus kaip „Neff"", „Bosch"", „Gaggenau"" ir „Miele"", „Rinckman Trade OU Lietuvos filialas"" pristatys namų buitinę techniką „Jura"" ir „Blendtec"", MB „Amber Resin"" - rankų darbo stalai, sieniniai laikrodžiai, dekoro sienelės pagaminti iš epoksidinės dervos ir kitus. TomaJ nuotr./Vienas savaitgalis, dvi parodos Kauno „Žalgirio"" arenoje: nuo namų įrengimo iki jaukumą kuriančių detalių Net dvi parodos dienas - penktadienį ir šeštadienį - į seminarus dizaineriams ir kiekvienam lankytojui kvies „Blank Page"" dizaino akademija. Balandžio 11-tąją „Blank page"" akademija kvies į seminarą skirtą patyrusiems ir pradedantiesiems interjero dizaineriams, dizaino srities studentams, interjero dizainu besidomintiems žmonėms tema „Ateities interjero dizaineris: kaip augti, galvoti globaliai ir kurti tvariai"". Šeštadienį - balandžio 12-tąją - nemokamame ir atvirame seminare „Blank Page"" akademijos komanda pristatys pranešimą tema „Namų interjero sėkmės formulė: ką žino profesionalai?"". Šis seminaras skirtas žmonėms, kurie planuoja įsirengti ar atnaujinti savo namus, dvejojantiems ar verta įsigyti interjero dizainerį, savarankiškai interjerą kuriantiems žmonėms, interjero dizainu besidomintiems žmonėms bei jauniems profesionalams. „Ekspozicijų centras"" nuotr. /Vienas savaitgalis, dvi parodos Kauno „Žalgirio"" arenoje: nuo namų įrengimo iki jaukumą kuriančių detalių Parodoje „INSIDE 2025"" netrūks ir praktinių užsiėmimų bei edukacijų tiems, kurie mėgsta kurti savo namų interjero detales patys. „NOE design"" ir „Amber resin"" seminare pristatys baldų ir stalviršių atnaujinimo galimybes naudojant epoksidinę dervą bei - netgi pakvies pasigaminti gaminį iš epoksidinės dervos patiems. Ypatingame seminare - „Bonsai formavimo paslaptys: nuo pradinuko iki meistro"" - pranešėjas Kęstutis Ptakauskas pristatys pagrindines bonsų stiliaus kryptis, svarbiausius įrankius ir technikas, medžių rūšis, tinkamas bonsų formavimui. Šių metų parodos naujiena - žvilgsnis į smulkiąją elektroniką namams bei buitinę techniką, kuri mūsų namuose yra neatsiejama interjero dalis. Sekmadienį (balandžio 13-tąją) parodoje bus galima apsilankyti „JURA"" ir „Blendtech"" elektronikos prietaisų pristatyme, pamatyti stilingos ir funkcionalios technikos privalumus ne tik papildant interjerą, bet ir buičiai palengvinti. Savaitgalis vienas - o parodos Jūsų namų patogumui ir jaukumui - laukia net dvi. Susipažinkite su namų įrengimo naujienomis ir technologijomis, įsileiskite naujas interjero madas ir spalvas į savo kasdienybę - jau balandžio 11-13 dienomis, Kauno „Žalgirio"" arenoje, parodose „Namų pasaulis 2025 ir „INSIDE 2025"". Daugiau informacijos apie parodas sužinoti ir bilietus įsigyti, galite paspaudus šią nuorodą.","Šiemet parodoje „Namų pasaulis 2025"" bus pristatyti modernūs ir tvarūs namų įrengimo sprendimai, o parodoje „INSIDE 2025"" - interjero naujienos, seminarai ir praktiniai užsiėmimai, siekiantys atskleisti naujausias dizaino tendencijas. Renginiai vyks balandžio 11-13 dienomis Kauno „Žalgirio"" arenoje."
"Nesvarbu, ar esate senas grupės gerbėjas, ar išgirdote apie ją pirmą kartą, pasinerkite į šį drąsų naują pasaulį, patirkite jo garso peizažus ir pasiklyskite išskirtinėje grupės atmosferoje. Nors kvartetas pastaraisiais metais daug dirbo su kitais kūrėjais, išleido keletą singlų ir minialbumų bei remiksų, o pernai buvo išrinkti M.A.M.A. Metų elektroninės muzikos grupe, paskutinis jų solinis darbas „Olos"" pasirodė prieš 5 metus. Asmeninio archyvo nuotr./Solo Ansamblis Beje, neseniai šis albumas sulaukė ir aukščiausio įvertinimo - daugiau nei 6 milijonai perklausų atnešė jam Deimantinį apdovanojimą. Tikėtina, „Scenos"" taip pat bus klausomos milijonus kartų, nes pirmieji singlai „Švelnūs Jausmai"", „Šermukšnis"" ir ypač „Meilės Mašina"" jau atkreipė publikos dėmesį. „Eksperimentuodami nepametame savo misijos „jaudinti ir judinti"" - ne tik perteikti mintį, jausmą ar būseną, bet ir užvesti šokiui,"" - pasakoja vienas grupės muzikos ir tekstų autorių Vytautas Leistrumas ir priduria: „Garso dizaino prasme, naujieji kūriniai yra gilesni, aštresni, detalesni. Greta gyvų balsų visąlaik girdėti organiškas, „purvinas"", šiek tiek eksperimentinis elektroninis skambesys. Mūsų tekstai nurodo aiškią kryptį, bet palieka erdvės klausytojo fantazijai. Albumas labai skirtingas savo nuotaikų prasme: auga ir kinta, veda nuo „nunešančių"" meditacijų iki kojas judinančių ritmų. Labai džiaugiamės paleisdami į pasaulio scenas savo naują albumą!"" Naujasis grupės „SOLO ANSAMBLIS"" albumas „Scenos"" kur kas ekstravertiškesnis ir atviresnis nei ankstesni grupės įrašai. Nors kiekviena „scena"" - skirtingas asmeninis pasakojimas, visi jie tarpusavy subtiliai susiję ir fiksuoja trumpalaikių emocijų bei išgyvenimų esmę. Albumas nagrinėja suvokimo, savianalizės, gyvenimo laikinumo bei jo siurrealizmo temas. Gegužės 3-ają didžiausioje Vilniaus arenoje įvyks vienintelis ir unikalus Lietuvoje albumo „Scenos"" pristatymo koncertas. Šis renginys - didžiausias grupės gyvavimo istorijoje, tad jam didžiulė komanda ruošiasi ypatingai: žiūrovų laukia daug pojūčių apimanti patirtis, kurioje muzika, šviesa ir dramaturgija apsijungs taip, kaip tai sugeba tik šie keturi, artimai su teatru susiję muzikantai. „Scenas"" išleidžia įrašų kompanija „Artoffact Records"" iš Kanados, kurios kataloge neseniai Vilniuje koncertavę „Ultra Sunn"", taip pat - anksčiau Lietuvoje pasirodę „Kælan Mikla"", „Ploho"", „Urban Heat"" ir kiti. Su šiuo Toronte įsikūrusiu „leiblu"" „SOLO ANSAMBLIS"" bendradarbiauja jau senokai - būtent „Artoffact Records"" išleido ankstesnį grupės albumą „Olos"". Deja, 2020-taisiais pandemija užkirto kelią pilnavertei sklaidai, o štai balandžio pabaigoje „SOLO ANSAMBLIS"" išvažiuoja pristatyti „Scenas"" Varšuvoje ir Berlyne.","Grupė „SOLO ANSAMBLIS“ išleido naują albumą „Scenos“, kuris pasižymi ekstravertiškumu ir nagrinėja suvokimo bei gyvenimo laikinumo temas, o jo pristatymo koncertas vyks gegužės 3 d. Vilniuje. Albumą išleido Kanados įrašų kompanija „Artoffact Records“, o grupė ruošiasi koncertams Varšuvoje ir Berlyne."
"Po mačo Andrea Trinchieri išskyrė esminę pralaimėjimo priežastį, tačiau akcentavo ir ASVEL sėkmę, kuomet įkrito sudėtingi tolimi metimai. „Mes stipriai laimėjome kovą dėl atšokusių kamuolių, išdalinome daugiau rezultatyvių perdavimų. Rungtynes pralaimėjome dėl dviejų priežasčių. Pirma - klaidos. 20 klaidų yra ryškiai per daug. Turime išmokti adaptuotis pereinant nuo vienų rungtynių iki kitų. ASVEL žaidžia kitaip nei „Monaco"". Mes neturėjome dėl to problemų prieš 48 valandas, bet šiandien ASVEL atletiškumas... Jie išmušė kamuolį iš mūsų rankų 20 kartų. Tai nužudė visas mūsų viltis. Galima sakyti, kad bent 3 jų tritaškiai buvo dėl sėkmės. Tau taip pat reikia šiek tiek sėkmės, kad laimėtum tokias rungtynes. Žaidėme fiziškai, likome rungtynėse, nenorėjome pasiduoti, bet to neužteko."" Italas buvo paklaustas apie nesėkmingą sezoną Eurolygoje. Jis neslėpė apmaudo, tačiau įžvelgė ir nemažai pozityvo, gindamas savo žaidėjus. Sunku. Labai sunku. Jaučiuosi, kad dabar sėdėčiau pas psichologą ant sofos. Kaip aš jaučiuosi? Negaliu būti laimingas. Liūdna dėl žaidėjų. Aš juos įtikinau kovoti. Aš manau, kad mes nepasiduosime ir vis dar tikiu, kad mes sužaisime dvejas geras rungtynes. Viskas priklauso nuo to, kaip žiūri į situaciją. Daug komandų kovoja dėl atkrintamųjų. Daug komandų su daug daugiau išteklių. Turėjome pakeisti savo mikroklimatą keturis kartus. Esame pirmi LKL, laimėjome KMT ir iš Eurolygos buvome eliminuoti po 32 rungtynių. Nesu laimingas, bet jaučiu, kad turiu apsaugoti savo komandą, nes konkurencija Eurolygoje yra labai aukšta"", - sakė specialistas. - Sunkūs D.Lighty ir P.Lee tritaškiai - kiek jie kirto per galvą? - Kartais viskas paprasčiau nei galvojame. Negali leisti, kad tokie metimai įlystų į tavo galvą. Kai pralaimėjome laimėtą mačą, tai nužudė mūsų emocijas, įvedė frustracijos. Bet šiandien mes žaidėme, nepasidavėme. Dažniausiai, kai komandos ateina po tokio skaudaus pralaimėjimo... Aš galvoju, kad mūsų vyrukai nusipelno pagarbos. Aišku, mums kažko trūksta, tai yra akivaizdu. „Baskonia"", „Monaco"", ASVEL. Mes kovojame, turime discipliną, bet tam tikrais momentais mes pametame discipliną. Neturėtume kaltinti „Žalgirio"" žaidėjų. Jie daro viską, ką gali. - Kartais žalgiriečiai nesugebėdavo užpulti per 24 sekundes. Ar matote, kad kai kurie žaidėjai dvejoja? - Šiandien to daug nemačiau. To daugiau buvo Monake. ASVEL atletiškumas ir dydis. Prieš tokias komandas mums žaisti neparanku. Jie yra aukšti, gali trukdyti metimui. Mes išsimetėme metimus, kuriuos turėjome išsimesti. - Suteikėte šansą Brady Manekui, tačiau jis greit susirinko -3 naudingumo balus ir daugiau į aikštelę nebuvo mestas. Kaip galėtumėte tai pakomentuoti? - Jis nusipelnė galimybės, tai nesuveikė. Aš bandysiu vėl. - Bryantas Dunstonas ir Arnas Butkevičius nežaidė antroje pusėje. Kodėl? - Jie išnaudojo labai daug energijos antradienį. Jie žaidė labai fiziškai, norėjau juos pailsinti ir puolime mums sekėsi gerai. - Šie du pralaimėjimai nubraukė paskutinius šansus kovoje dėl įkrintamųjų. Kiek skaudu dėl to? - Sunku. Labai sunku. Jaučiuosi, kad dabar sėdėčiau pas psichologą ant sofos. Kaip aš jaučiuosi? Negaliu būti laimingas. Liūdna dėl žaidėjų. Aš juos įtikinau kovoti. Aš manau, kad mes nepasiduosime ir vis dar tikiu, kad mes sužaisime dvejas geras rungtynes. Viskas priklauso nuo to, kaip žiūri į situaciją. Daug komandų kovoja dėl atkrintamųjų. Daug komandų su daug daugiau išteklių. Turėjome pakeisti savo mikroklimatą keturis kartus. Esame pirmi LKL, laimėjome KMT ir iš Eurolygos buvome eliminuoti po 32 rungtynių. Nesu laimingas, bet jaučiu, kad turiu apsaugoti savo komandą, nes konkurencija Eurolygoje yra labai aukšta.","Andrea Trinchieri po rungtynių pabrėžė klaidų svarbą pralaimėjime prieš ASVEL, tačiau išsakė pagarbą savo žaidėjams ir išreiškė viltį dėl gerų rezultatų ateityje, nepaisant sudėtingos Eurolygos konkurencijos."
"Kartu su pavasario lygiadieniu į namų kino ekranus atkeliauja ir ilgai lauktos filmų premjeros. Pelningiausi praėjusių metų filmai, kino pasaulį sudrebinęs erotinis trileris, puikūs aktoriai, šviesos ir meilės miestas Paryžius bei truputis intrigos dėl smagumo. Jūsų laukia gero kino seansas su „Telia Play"". „Mes dedame tašką"" („It Ends with Us""), rež. Justinas Baldonis, 2024 m. Viena populiariausių praėjusiais metais kino teatruose pasirodžiusių romantinių dramų, sukurta pagal po paties pavadinimo amerikiečių rašytojos Colleen Hoover bestselerį. Juostoje pagrindinį vaidmenį atlieka aktorė Blake Lively, kuri žiūrovams puikiai pažįstama iš kultinio jaunimo serialo „Liežuvautoja"". Filmo istorija sukasi apie merginą Lilę, kuri atsikrausto į Bostoną pradėti naujo gyvenimo ir įkuria jaukią floristikos parduotuvėlę. Vieną vakarą visai netikėtai ji susipažįsta su charizmatišku neurochirurgu Railiu ir tarp jų įsiliepsnoja aistringa meilė. Viskas skamba tarytum saldžiausiame meilės romane, tačiau, deja, jų santykiai virsta problemiškais, atskleisdami tamsiausią savo pusę. Jausmų sumaišties įneša ir Lilės gyvenime pasirodęs pirmasis jos vaikinas Atlas. Juosta puikiausiai parodo, kaip knygos puslapių vertos gražiausios meilės istorijos piršto spragtelėjimu gali virsti pavojingais ir toksiškais santykiais. „Mes dedame tašką"" („It Ends with Us"") / „Telia Play"" nuotr. Nuoroda į romantinę dramą „Mes dedame tašką"" „Piktoji"" („Wicked""), rež. Jonas M. Chu, 2024 m. Kultinio „Brodvėjaus"" miuziklo adaptacija didžiajame ekrane taip pakerėjo žiūrovus, jog šis muzikinis filmas, pasirodęs kino teatruose tik praėjusių metų pabaigoje, spėjo tapti vienu iš pelningiausių metų filmų. Juosta pasakoja apie dvi absoliučiai skirtingas merginas Glindą ir Elfabą, kurios susipažįsta ir susidraugauja besimokydamos Ozo šalies Šizo magijos universitete. Taip ganėtinai paprastai ir prasideda šio legendinio miuziklo istorijos magija. Klasikinių miuziklų gerbėjai ir kino kritikai giria filmą už puikią vaidybą, vizualinius efektus ir teatro scenų vertus muzikinius pasirodymus. Filme pagrindinius vaidmenis atlieka britų aktorė Cynthia Erivo bei amerikiečių popmuzikos superžvaigždė Ariana Grande. Beje, jei kino teatruose nebuvo galimybės dainuoti kartu su herojais, drąsiai galėsite tą padaryti patogiai sėdėdami ant sofos, nes „Piktoji"" oficialiai atkeliavo į namų kino ekranus. Nuoroda į miuziklą „Piktoji"" „Gardutė"", rež. Eglė Vertelytė, 2024 m. Tai yra pati pirmoji kulinarinio pobūdžio lietuviška komedija, pasakojanti apie aistringas virėjas Saulę ir Oną, dirbančias Kauno valgykloje „Gardutė"". Vieną dieną Saulė užregistruoja jas į kulinarinį realybės šou, kurio pagrindinis prizas - nuosavas restoranas. Kas laukia merginų, papuolusių po televizinėmis rampų šviesomis, ir ar išaugęs dėmesys nepakenks jų draugystei? Pasiruoškite geram vakarui su skaniu lietuvišku humoru. Beje, filme vaidina ne tik žinomi teatro aktoriai, bet svečio teisėmis pasirodo ir keli Lietuvoje žinomi virtuvės šefai. Gardutė / „Telia Play"" nuotr. Nuoroda į lietuvišką komediją „Gardutė"" „Gera mergaitė"" („Babygirl""), rež. Halina Reijn, 2024 m. Šis erotinis trileris pasakoja apie įmonės vadovę Romy, kuri rizikuodama savo šeima, darbu ir reputacija užmezga aistringą romaną su savo praktikantu. Istorija nubloškia žiūrovus į aistrų ir intrigų kupiną nepadorų nuotykį, kuriame pagrindiniu smuiku griežia erotiniai galios žaidimai tarp vadovės ir pavaldinio. Venecijos kino festivalyje aktorė Nicole Kidman už Romy vaidmenį buvo apdovanota kaip geriausia aktorė, tad galite nujausti, kokie stiprūs potyriai jūsų laukia namų kino ekrane. Beje, būtų nusikaltimas nepaminėti ir aktoriaus Harriso Dickinsono, kuris šiame filme tikrai nenusileido savo žymiajai partnerei ir parodė ne tik savo aktorius sugebėjimus, bet ir puikiai atidirbtą viliojimo meną. Nuoroda į erotinį trilerį „Gera mergaitė"" „O, Paryžiau!"" („Dear Paris""), rež. Marjane Satrapi, 2024 m. Prancūziškų komedijų gerbėjai tikrai neturėtų praleisti šio kinematografiško meilės laiško Paryžiui. Filmas žiūrovus supažindina su keliomis tarpusavyje persipynusiomis istorijomis, kurios nutinka šiame mieste gyvenantiems herojams. Juos visus šioje komedijoje vienija akistata su mirtimi. Jei mėgstate aštresnį humorą, nesate abejingi Paryžiui, žavitės italų aktore Monica Bellucci, šis paryžietiškas filmas bus puikus pasirinkimas vakaro seansui.","Į namų kino ekranus atkeliauja įvairių žanrų filmų premjeros, įskaitant romantinę dramą „Mes dedame tašką“, miuziklą „Piktoji“, lietuvišką komediją „Gardutė“, erotinį trilerį „Gera mergaitė“ bei prancūzišką komediją „O, Paryžiau!“, kurios siužetai pritrauks žiūrovus įdomiomis meilės ir intrigų istorijomis."
"Trečiadienio vakarą, žinoma verslininkė, nuomonės formuotoja ir „Marabel"" butiko įkūrėja Gintarė Albrichtė pačiame Vilniaus centre, Konstitucijos prospekte, atvėrė jau trečiojo savo butiko duris. Vos prieš dieną gimtadienį atšventusios Gintarės su dviguba švente pasveikinti atvyko didžiulis būrys bičiulių ir ištikimų butiko klienčių, tarp kurių ir laidų vedėjos Justė Žičkutė bei Renata Šakalytė, nuomonės formuotoja Vaida Gudo, stilistė Milda Metlovaitė, atlikėja Diana Dargienė, stilistė Milda Metlovaitė ir daugelis kitų. Vakaro metu išskirtiniais skoniais stebino virtuvės šefas, „Mobis dikas"" įkūrėjas bei Gintarės vyras Gediminas Albrichtas, o pati vakaro kaltininkė džiaugėsi matydama gausų išskirtinai atrodančių moterų būrį, linkėdama sukurti vis daugiau progų išlipti iš patogių sportinių drabužių ir puoštis, rašoma pranešime spaudai. Renginio akimirka Ginarė juokiasi, paklausta apie savo verslo pradžią: „Svajojau būti dainininke, o tapau drabužių magnate. O tiesa ta, kad kažkada pati buvau įsidarbinusi į butiką, dažnai fotografuodavausi su drabužiais, keldavau į socialinius tinklus ir pagalvojau, kodėl gi aš dirbu ir generuoju pinigus kitiems, kai galiu pati kurti savo verslą. Aš nusprendžiau, kad nebenoriu kažkam dirbti ir laikas pradėti kurti kažką savo. Tuomet pati pradžia dar buvo namie per karantiną. Neturėjau dar aiškios vizijos, drabužius rinkdavau pagal pajautimą, tuos, kurie patikdavo man pačiai. Tačiau su laiku, keičiausi aš pati ir labai keitėsi visų drabužių stilius."" Noras atnaujinti savo butiko erdvę Gintarei gimė susilaukus dukters. Moteris pripažįsta, jog su laiku labai norėjosi pokyčių, trūko motyvacijos ir norėjosi kažko daugiau. Metus trukusios tobulos vietos paieškos galiausiai padėjo atrasti svajonių erdvę - tokią, kurioje Gintarė laukia ne tik visų, savo drabužių spintą atsinaujinti norinčių moterų, bet ir tų, kurios dar tik ieško savo asmeninio stiliaus: „Iš tikrųjų, kai pagimdžiau dukrą, labai pasikeitė mano suvokimas ne tik apie stilių, bet ir spalvas. Anksčiau mėgau gilias iškirptes, trumpas sukneles ir dažniausiai tik juodus ar baltus drabužius. Susilaukus dukters, supratau, kad noriu spalvų, todėl jų žymiai daugiau atsirado ir mūsų asortimente. Moteriški siluetai, ilgos suknelės, kokybiški kašmyriniai paltai, kostiumėliai - manau, kad kiekviena klasiką mėgstanti moteris čia atrastų savo tobulą drabužių derinį."" Apie stilių netilo kalbos ir viso vakaro metu. Laidų vedėja Renata Šakalytė juokėsi, kad savo asmeninį stilių jau yra atradusi, tik šis kasdienybėje vis dar labai orientuotas į patogumą: „Mėgstu pasidomėti kokios yra naujausios tendencijos ir kažką įkomponuoti į savo kasdieninius derinius, bet mano stilius, sakyčiau, vis dar toks sportinis ir patogesnis. Man svarbiausia, kad drabužiai man tiktų ir ne tiek svarbu ar jie labai madingi. Rytais dažniausiai galva užimta buitiniais dalykais, todėl ilgai negalvoju, ką apsirengti - šoku į patogius ir stilingus treningus ir einu pro duris. Tačiau, kai ateina proga puoštis - filmavimuose renginiuose, čia mėgstu eksperimentuoti. Visuomet kreipiuosi į Gintarę, kai reikia apsirengti filmuojant laidas, tuomet jau mėgstu drąsesnius ir ryškesnius įvaizdžius. Ir žinoma, niekada nepamirštu, kad gražiausias mano aksesuaras yra tiesiog šypsena."" Laidų ir renginių vedėja Justė Žičkutė pasakojo, jog kasdien galvodama kuo apsirengti, daug laiko sutaupo dėl to, jog jau yra pasirūpinusi visais svarbiausiais baziniais drabužiais, kuriuos lengvai ir greitai gali suderinti tarpusavyje: „Kasdienybėje mano deriniai labai paprasti: juoda, balta, beige spalvos - kad būtų kuo paprasčiau. Bet kadangi vedu daug renginių, ten jau reikia kažko ypatingesnio ir įdomesnio. Su Marabel butiku dažnai išbandom naujų spalvų, moteriškesnių siluetų. Manau, kad pati neturiu to įgimto stiliaus pojūčio, todėl mėgstu pasitarti su profesionalais ir kartais atrandu tai, kas niekada nebūčiau pagalvojus, kad man tiktų."" Fotogalerija:","Gintarė Albrichtė, žinoma verslininkė ir „Marabel"" butiko įkūrėja, atidarė trečiąjį savo butiką Vilniaus centre, kur šventėje dalyvavo daugybė žinomų žmonių ir bičiulių. Renginio metu buvo aptariamas stilius, o Gintarė dalinosi savo verslo pradžios istorija ir pokyčiais st"
"„Ne, nesu pagalvojusi, ką dirbčiau, jei gyvenimas būtų pasukęs kita vaga ir nenorėčiau kitos profesijos. Darbas, visiškai priešingas rutinai, negali nusibosti"", - sako žurnalistė, M-1 Informacijos tarnybos vadovė Aurelija Gintautaitė-Norkūnienė. Jau 25 metus ji rūpinasi, kad radijo stočių M-1, „M-1 Plius"" bei „Lietus"" eteryje kas valandą nuskambėtų karščiausios, objektyviausios bei profesionaliausiai parengtos 200 sekundžių informacijos. Naujausios apklausos rodo, kad per šias radijo stotis žinių klausosi net 35 procentai visų klausytojų - tai gerokai daugiau, nei visų kitų radijo stočių žinių auditorija. - Aurelija, ar pamenate, kodėl apskritai pasukote į žurnalistiką, kodėl rinkotės „niekada nemiegantį"" darbą su naujienomis, aktualijomis? - Kodėl žmonės pasirenka vieną ar kitą profesiją, nebūna vienos priežasties. Greičiau tai - aplinkybių sutapimų virtinė. Stojau į žurnalistiką 1993 metais, žurnalisto profesija vos atkūrus Nepriklausomybę buvo jau visiškai kitokia nei iki tol, tapusi tam tikru laisvės simboliu. Tais pačiais metais buvo įvykdytas vienas garsiausių nusikaltimų prie žurnalistus Lietuvoje - nužudytas tiriamosios žurnalistikos pradininkas Vitas Lingys, daugelis matėm, kaip žurnalistai fiksavo istorinius įvykius kovo 11-tąją ir sausio 13-tąją. Todėl ir mes rinkomės šią profesiją remdamiesi idealistiniais kriterijais - norėdami keisti pasaulį. Tikiuosi, kad ir dabar į žurnalistiką stojantys jauni žmonės tokių tikslų turi. - Ar kada esate pagalvojusi, kad jei ne žurnalistika, būčiau…? - Ne, nesu pagalvojusi ir nenorėčiau kitos profesijos. Darbas, visiškai priešingas rutinai, negali nusibosti. Kiekvienas žurnalistas yra „multifunkcinis"" universalas, ypač dirbant Informacijos/žinių/naujienų redakcijoje. Per vieną dieną dažnai tenka ir pasigilinti, kodėl susipyko valdančiosios koalicijos partneriai ir panagrinėti BVP skaičiavimo ypatybes. Tai tikslusis mokslas, nes turi būti preciziškai tikslus faktuose ir detalėse, bet kartu menas - visa tai reikia perduoti klausytojams kaip patrauklų ir lengvai suprantamą tekstą. Ir žodžio, ir garso prasme. Ypač tas svarbu radijuje. Aurelija Gintautaitė-Norkūnienė / Jurgio Sakalausko nuotr. - Kodėl „nusėdote"" radijo naujienų tarnyboje? Kuo žavi radijo specifika? - Radijas nėra vien tik kanalas, kuriuo gauname informaciją ar pramogas. Ne vienas kolega yra pastebėjęs, kad radiju „susergama"". Tai galimybė tiesiogiai ir greitai pasiekti daugybę klausytojų, būti operatyviam, nepriklausomam nuo laikui imlių vaizdo technologijų. Ir kartu - nematomam. Tai klausytojams taip pat patrauklu, nes šiek tiek išlieka paslapties ir kiekvienas gali įsivaizduoti balso savininką taip, kaip pageidauja. - Radijo stotys, kuriose dirbate, yra klausomiausios Lietuvoje, kaip prie to prisidėjo Žinių tarnyba? - Per visus mano darbo metus šiai grupei priklausančios didžiausios komercinės radijo stotys turėjo didžiausią klausytojų auditoriją. M-1 informacijos tarnyba rengia bendras žinias visoms trims grupės stotims: M-1, „M-1 Plius"" ir „Lietus"", todėl jas išgirsta milžiniška auditorija. Naujausios apklausos rodo, kad per šias radijo stotis M-1 informacijos tarnybos žinių klauso 35 procentai visų klausytojų - tai gerokai daugiau nei visų kitų radijo stočių žinių auditorija. Per 200 sekundžių, kurias trunka mūsų žinios, galima išgirsti svarbiausias naujienas trumpai, aiškiai, greitai ir konkrečiai. Tai taip pat rodo tarptautinį žiniasklaidos monitoringą atliekančios kompanijos „Norstat"" atlikta apklausa: 70 procentų apklaustųjų pripažino, kad M-1 informacijos tarnybos žinios yra patikimos, dar daugiau jaučia, kad pirmieji pateikiame svarbiausias naujienas - 77 procentai mūsų žinias pripažino operatyviomis. Kartu jose telpa ir originali M-1 informacijos tarnybos parengta informacija bei svarbiausi dienos komentarai - galite išgirsti ir Lietuvos, ir pasaulio lyderių balsus, analitikus ir ekspertus, protestų dalyvius ir valdininkų pasiaiškinimus. Radijo privalumas, kad mes visus galime pasiekti bet kurioje pasaulio vietoje, bet kuriuo laiku ir bet kokioje situacijoje, todėl laimi mūsų klausytojai. - Papasakokite apie savo komandą, turbūt galima drąsiai sakyti, kad ja didžiuojatės? - M-1 informacijos tarnyba visą laiką tik stiprėjo: joje dirba profesionalai, didžiąją dalį savo gyvenimo paskyrę būtent radijuj ir būtent M-1 grupei. Žinių redaktorė Danutė Daunoravičiūtė yra viena pirmųjų radijo stoties M-1 darbuotojų. Tiek atidžiai ir kruopščiai surinktos informacijos iš įvairiausių Lietuvos ir užsienio šaltinių, greičiausiai, nepateiks nei vienas kitas žurnalistas. Žurnalistę Simoną Kvederytę turbūt žino kiekvienas, nors kiek atsakingas valdininkas ar pareigūnas ir, manau, jau nėra neatsakinėjusių į jos išsamius ir aštrius klausimus. Daugybę kartų jos išnagrinėtos temos tapo rezonansinėmis ir plėtėsi į kitų žiniasklaidos priemonių puslapius. Kaip ir kitos mūsų žurnalistės - Vaidilutės Dovydaitytės - išsiaiškintos ir paviešintos problemos. Jos greitos reakcijos ir darbo neskaičiuojant laiko ir savaitgaliais, ir naktimis dėka M-1 informacijos tarnybos žiniose galite pirmieji išgirsti apie naujausius įvykius išsamiai ir greitai. Prie tarnybos jungiasi ir jauni žurnalistai, kurie, tikiuosi, taip pat ilgam papildys mūsų radijo komandą. - Kaip manote, kodėl žmonės renkasi M-1 informacijos tarnybos ruošiamas žinias? - Savo klausytojams mes norime pateikti ne tik patį įvykį ar faktą, bet ir tai, kas jį supa: kontekstą, pagrindą, istoriją, ekspertų ar įvykio dalyvių komentarus. Jei yra nors elementari analizė, sakinys apie tai, ką reiškia vienas ar kitas skaičius, įstatymo projektas, politinis ar ekonominis įvykis - jau suprasti žinią yra paprasčiau. Net kai kurie šalies vadovai neoficialiuose pokalbiuose yra sakę, kad dažnai renkasi klausyti būtent 200 sekundžių informacijos, nes per trumpą laiką pakeliui į į darbą ir iš jo išgirsta svarbiausią informaciją trumpai, aiškiai ir konkrečiai. - Dažniausiai žurnalistai prisimena kažkokius ryškius, ypatingus įvykius, kurių metu teko dirbti paromis neišeinant iš redakcijos. Kokie įvykiai labiausiai įsiminė Jums? - Kai išaušta TA diena, darbas vyksta paromis, neišeinant iš studijos ir iš tiesioginio eterio. Man toks įvykis buvo rugsėjo 11-oji. Tuo metu dirbau eteryje, prieš pat žinias pasirodė informacija, kad lėktuvas rėžėsi į dangoraižį. Įsimečiau žinutę ir kaip dažnai tokiais atvejais, tuo momentu yra sunku suprasti apimtis ir viso įvykio reikšmę. Per dar vieną valandą pasipylė pranešimai apie tai, kokio dydžio lėktuvas, ir dar vienas lėktuvas Pentagone, daugybė žuvusių. Informacijos sisteminimas tokiais atvejais yra vienas sunkiausių dalykų: pagauti tai, kas nauja, surašyti viską vienoje vietoje ir skaityti taip, kad visa tai suprastų klausytojai. Ir pastarųjų metų daugeliui žurnalistų tapęs išbandymu įvykis - plataus masto Rusijos invazijos Ukrainoje pradžia. Apie tai, kad prasidėjo karas, sužinojau dar lovoje, dirbti ryte turėjo Danutė, iš jos ir gavau informaciją apie karo pradžią. Kelios minutės po penktos ryto, kai pasirodė pirmieji pranešimai apie raketų smūgius Ukrainoje, jau buvom visi sukilę ir pirmosiose ryto žiniose jau buvo Ukrainos prezidento Volodymyro Zelenskio ir Europos vadovų pasisakymai. Tai informacinės žurnalistikos kuliminacijos pavyzdžiai, kurių galėtų būti mažiau. - Ar yra buvę kokių kuriozinių situacijų eteryje ar už jo ribų? Kokių pamokų iš to gavote? Koks darbas tiesioginiame eteryje be ekstremalių situacijų? Džiaugiuosi, kad kol kas, priešingai įvairioms prognozėms, žurnalistikoje dirba žmonės ir žinias skaito būtent jie, o ne dirbtinis intelektas. Todėl žmogiška skaitant žinias atsidurti įvairiose, kartais ir labai įdomiose situacijose. Turbūt kiekvienas tiesioginio eterio žmogus yra sapnavęs košmarą, kai girdi žinių pradžios signalą ir turėtų skaityti žinias, bet yra kažkur toli ir tikrai nespės. Arba atsiverčia žinių lapą kompiuteryje, o ten tuščia ir bando kažką pasakoti iš atminties.","Aurelija Gintautaitė-Norkūnienė, M-1 Informacijos tarnybos vadovė, dalinasi įžvalgomis apie savo 25 metų patirtį žurnalistikoje bei radijo žinių rengimą. Ji pabrėžia dinamišką darbo pobūdį, radijo privalumus ir M-1 žinių populiarumą, teigdama, kad tiksliai ir greitai pateikiama informacija yra patraukli dideliam klausytojų ratui."
"Interneto knygyno patogupirkti.lt lentynas papildė knygos anglų kalba. Rasite gausybę leidinių skirtų tiek norintiems patobulinti anglų kalbos žinias, tiek ir nekantraujantiems perskaityti naujausias mylimų užsienio autorių knygas, kurios dar nėra išverstos į lietuvių kalbą. Nuoroda Onyx Storm, Rebecca Yarros Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Rebecca Yarros „Onyx Storm"" Amerikiečių rašytojos Rebeccos Yarros gerbėjai su nekantrumu laukia kiekvienos naujai pasirodančios autorės knygos. 2023 metais išleista pirmoji „Empirėjus"" serijos knyga „Ketvirtasis sparnas"" (angl. „The Fourth Wing"") su griausmu įsiveržė į geriausių fantastikos žanro knygų sąrašus ir vis didina savo gerbėjų ratą. Knygų serijoje pasakojama apie dvidešimtmetę Violetą Sorengeil, kuri neperkalbamos motinos, generolės Sorengeil įsakymu turi prisijungti prie šimtų kandidatų, trokštančių tapti Navaros elitu - drakonų raiteliais. Mažesnė ir silpnesnė nei kiti kandidatai, Violeta augo dienas leisdama prie knygų ir svajojo mokytis tarp raštininkų, tačiau niekaip nenusileidžianti atšiauri motina nusprendė kitaip. Violetos gyvenimas radikaliai pasikeičia pradėjus lankyti Basgiato karo koledžą, kur mirtis tyko už kiekvieno kampo. Įtraukianti fantastinė istorija, kupina romantikos prieskonių, tęsiasi antrojoje ir trečiojoje serijos dalyse „Geležinė liepsna"" (angl. „Iron Flame"") bei „Onyx Storm"". Beje, naujausia serijos dalis „Onyx Storm"" dar nėra išleista lietuvių kalba, tad nusprendę perskaityti knygą anglų kalba sužinos apie Violetos gyvenimą drakonų pasaulyje pirmieji! Nuoroda Hope: The Autobiography, Jorge Mario Bergoglio, Arno Surminski Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Pope Francis, Jorge Mario Bergoglio „Hope"" Popiežius Pranciškus iš pradžių tikėjosi, jog ši knyga bus išleista tik po jo mirties, tačiau 2025-ieji - jubiliejiniai vilties ir tikėjimo metai Vatikane paskatino šį brangų palikimą paskelbti anksčiau. „Hope"" - tai pirmoji autobiografija istorijoje, kurią išleido popiežius. Knyga prasideda ankstyvaisiais dvidešimtojo amžiaus metais, popiežiaus Pranciškaus itališkomis šaknimis ir drąsia jo protėvių migracija į Lotynų Ameriką, prisiminimais apie prabėgusią vaikystę, jaunystės entuziazmą ir rūpesčius, pašaukimą, suaugusiųjų gyvenimą ir visą jo popiežystę. Šviesių minčių, vilties ir šilto humoro kupinoje autobiografijoje popiežius atvirai dalijasi svarbiausiomis savo popiežystės akimirkomis ir pranašiškai rašo apie kai kuriuos kontroversiškiausius šių laikų klausimus: karą ir taiką (įskaitant konfliktus Ukrainoje, socialinę krizę, socialinę padėtį, moterų padėtį, Vidurinius Rytus), technologijų raidą, Bažnyčios ir apskritai, visos religijos ateitį. Popiežiaus Pranciškus autobiografiją papildo jo asmeninės, niekur anksčiau neskelbtos nuotraukos. Nuoroda We Do Not Part, Han Kang Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Han Kang „We do not part"" Kokybiškos literatūros mylėtojams, norintiems neatsilikti nuo knygų pasaulio naujienų - kviečiame susipažinti su 2024 m. Nobelio literatūros premijos laureate, rašytoja iš Pietų Korėjos - Han Kang. Pernai pelniusi prestižinį apdovanojimą „už intensyvią poetišką prozą, kurioje susiduriama su istorinėmis traumomis ir atskleidžiamas žmogaus gyvenimo trapumas"", autorė pateikia skaitytojams naujausią savo kūrinį - romaną „We do not part"". Tai pasakojimas apie veikėją Kyungha, keliaujančią iš Seulo miesto į Jeju salos miškus, kad pamaitintų seno draugo Inseono naminį paukštį, kuris, draugui po nelaimingo atsitikimo atsigulus į ligoninę, gali numirti. Mėgindama suspėti pas draugo paukštį, Kyungha yra netikėtai užklumpama sniego audros ir apgaubiama baisaus šalčio. Galiausiai šiaip ne taip pasiekusi draugo namus ji nesitiki, jog bus panardinta į dar gilesnę tamsą ir žiaurius salos istorijos prisiminimus. „We do not part"" - tai kelionė po skausmingą Pietų Korėjos istoriją, lakią vaizduotę ir ištikimą draugystę. Nuoroda Women Living Deliciously, Florence Given Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Florence Given „Women Living Deliciously"" Šiame skubančiame pasaulyje, išmokti gyventi, teikiant pirmenybę savo džiaugsmui ir atsipalaidavimui, yra nelengva misija. Būtent to ir moko autorė Florence Given moterims skaitytojoms skirtoje knygoje „Women Living Deliciously"". Daugelis moterų prarado ryšį su savimi ir tuo, kas daro jas laimingas - dėmesį nuolat patraukia išoriniai ir materialūs dalykai, dėl kurių galiausiai vis vien jaučiasi nepatenkintos. Skaniai gyventi - tai ritualas, kai pirmiausia rūpinamasi savo džiaugsmu ir poilsiu, renkantis pastebėti kasdienybės grožį ir imantis iniciatyvos kurti mažas, malonias akimirkas, skirtas tik sau. Ši žaisminga saviugdos knyga padės skaitytojoms ugdyti valios jausmą, kasdieniame gyvenime atliekant sąmoningus veiksmus, siekiant mėgautis savo gyvenimu kiekvieną akimirką, o ne nuolat tikintis didelių, reikšmingų gyvenimo įvykių. Nuoroda Orbital, Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Samantha Harvey „Orbital"" Ką jaučia astronautai, dienas leisdami kosmoso platybėse? Kokios vidinės dvikovos verda juose, žvelgiant į savo namus už šimtų tūkstančių kilometrų? Mėgstančius knygas apie kosmosą sudomins britų rašytojos Samanthos Harvey knyga „Orbital"". Už šią knygą autorė 2024 m. pelnė prestižinę „Bookerio"" premiją. „Orbital"" pasakoja apie šešis astronautus, besisukančius savo erdvėlaivyje virš Žemės. Jų darbas - rinkti meteorologinius duomenis ir atlikti mokslinius eksperimentus, tačiau dažniausiai jie tiesiog stebi. Kartu astronautai stebi mūsų tylią mėlyną planetą ir jos nesibaigiančius įspūdingo grožio šou, matomus kiekvieną dieną. Vis dėlto, nors ir atskirti nuo pasaulio, jie negali išvengti nuolatinės jo traukos. Juos pasiekia žinios apie motinos mirtį, o kartu ir mintys apie grįžimą namo. Žmogaus gyvenimo trapumas užpildo jų pokalbius, jų baimes ir svajones. Būdami taip toli nuo Žemės jie niekada nesijautė tokia svarbia, ją apsaugančia dalimi. Astronautai kelia kertinius klausimus - koks gyvenimas būtų be Žemės? Ir kokia Žemė būtų be žmonijos? Nuoroda The Housemaid, Freida McFadden Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Freida McFadden „The Housemaid"" Mėgstantiems psichologinius trilerius, kuriuose mistika pinasi su medicina, patiks amerikiečių autorės Freidos McFadden knygų serija „Tarnaitė"" (angl. „The Housemaid""). F. McFadden yra ne tik talentinga, į bestselerių sąrašus patekusi rašytoja, bet dar ir gydytoja, kurios specializacija - smegenų pažeidimai. Knygoje pasakojama apie tarnaitę Milę, įsidarbinusia prestižiniame Niujorko rajone gyvenančioje turtingoje Vinčesterių šeimoje. Tačiau kaip įprastai, turtingose šeimose nestinga grėsmingų paslapčių, o šioje - ir pavojingų žaidimų, į kuriuos įsivelia ir Milė. Intriguojančios Milės gyvenimo istorijos vystosi tęsiniuose anglų kalba „The Housemaids Secrets"" bei „The Housemaid is Watching"". Nuoroda Myth of Normal, Gabor Mate, Daniel Maté Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Gabor Maté, Daniel Maté „The Myth of Normal"" Gabor Maté - visame pasaulyje pagarsėjęs gydytojas iš Kanados, ypač besidomintis vaiko vystymusi, šeimos traumomis ir jų įtaka žmogaus fizinei bei psichinei sveikatai. Kartu su sūnumi Daniel Maté knygoje „The Myth of Normal"" gydytojas šį kartą kviečia atkreipti dėmesį į psichikos ligas, kurios per pastarąjį dešimtmetį nesustabdomai auga. Šiandien maždaug 45 % europiečių kenčia nuo aukšto kraujospūdžio, o beveik 70 % amerikiečių vartoja bent vieną receptinį vaistą. Knygoje autoriai atskleidžia pagrindines šio negalavimo priežastis ir sujungia taškus tarp mūsų asmeninių kančių ir šiuolaikinio gyvenimo spaudimo. Per keturis dešimtmečius gydytojo patirties, G. Maté nustatė, kad įprastas „normalaus gyvenimo"" apibrėžimas yra klaidingas: beveik visos ligos iš tikrųjų yra natūralus gyvenimo nenormalioje kultūroje atspindys, kai mes vis labiau atsiribojame nuo savo tikrosios asmenybės. Vis dėlto, autorius nepalieka skaitytojų neviltyje ir taip pat parodo mums kelią į ryšį su savimi bei išgijimą. Cathryn Kemp „A Poisoner‘s Tale"" Mėgstantiems knygas apie ezoteriką, raganas ir tamsiąją magiją, gardžiais kerais taps autorės Cathryn Kemp knyga „A Poisoner‘s Tale"", nukelsianti skaitytojus į XVII a. Romą. Tamsioje, į šešėlius panirusioje Romos gatvelėje yra ypatinga vaistinė - vieta, kur pagydoma moterų širdgėla ir išsprendžiami įvairiausi rūpesčiai. Čia galima įsigyti vaistažolių, paskatinančių nėštumą, čia vyksta Taro kortų skaitymai, kuriame sužinai savo likimą, čia galima nusipirkti neaptinkamų žudančių nuodų. Patyrusi nuodų kūrėja Giulia Tofana sukuria mirtiną gėrimą, kad išvaduotų nuskriaustas miesto moteris nuo smurtaujančių vyrų. Po sunkios vaikystės potyrių Palerme, ji pasiryžusi padėti kiekvienai pagalbos ieškančiai moteriai, tačiau net ir maro metu nelieka nepastebėta, kai vyrai pradeda kristi kaip musės. Knygoje „A Poisoner‘s Tale"" autorė nagrinėja ir šių dienų pasauliui aktualias temas - ką reiškia būti moterimi, maištaujančia prieš visuomenę, kuo žudikas skiriasi nuo gelbėtojo ir tuo pačiu nukelia skaitytojus į įtemptą, sudėtingą, bet kerinčią kelionę.","Interneto knygyno patogupirkti.lt lentynas papildė gausybė knygų anglų kalba, skirtų tiek anglų kalbos žinių tobulinimui, tiek ir norintiems perskaityti naujausius užsienio autorių kūrinius. Tarp jų yra Rebeccos Yarros „Onyx Storm“, popiežiaus Pranciškaus autobiografija „Hope“, Han Kang romanas „We do not part“, Florence Given kūrinys „Women Living Deliciously“, Samanthos Harvey premijuota knyga „Orbital“, Freidos McFadden trileris „The Housemaid“, Gabor Maté ir Daniel Maté „The Myth of Normal“, bei Cathryn Kemp „A Poisoner‘s Tale“."
"Nuo pirmų minučių žaidęs 20-metis saugas 55-ąją buvo nubaustas geltona kortele, o 63-iąją - pakeistas. Vida Press nuotr./Gvidas Gineitis Ant suolo jis sėdo, kai švieslentėje vis dar degė du nuliai, o komandos draugas Che Adamsas ką tik buvo nerealizavęs baudinio (62 min.). Čia pat Veronos „Hellas"" išsiveržė į priekį - jau kitą minutę po G.Gineičio keitimo pasižymėjo Aminas Sarras (64 min.). Vis dėlto „Torino"" pavyko rezultatą išlyginti ir pratęsti nepralaimėtų rungtynių seriją iki 6-ių iš eilės. Įvartį pelnė Eljifas Elmas (67 min.). Rungtynes „Torino"" dar baigė be pašalinto Samuele Ricci (86 min.). Tai 10-as kartas, kai G.Gineitis šiame sezone „Serie A"" rungtynes pradėjo startinėje vienuolikėje (dar 14 sykių jis kilo nuo suolo). Gineitis tra i titolari, tra poco si parte! 👊 pic.twitter.com/cFfJu8GJ8S — Torino Football Club (@TorinoFC_1906) April 6, 2025 Lietuvio sąskaitoje - 3 įvarčiai, 1 rezultatyvus perdavimas ir 3 geltonos kortelės šio sezono aukščiausioje Italijos lygoje. „Torino"" su 40 taškų pakilo į 10-ąją „Serie A"" vietą. „Hellas"" žengia 14-a.","Gvidas Gineitis pradėjo rungtynes startinėje sudėtyje, gavo geltoną kortelę ir buvo pakeistas, o Veronos „Hellas"" išsiveržė į priekį netrukus po to; tačiau „Torino"" išlygino rezultatą ir pratęsė nepralaimėtų rungtynių seriją iki šešių. „Torino"" šiuo metu užima 10-ąją vietą „Serie A"" su 40 taškų, o Gineičio sąskaitoje šiame sezone – 3 įvarčiai ir 1 rezultatyvus perdavimas."
"„Šiuo metu kalbame, kad LB indėlis į viešuosius finansus būtų arti 300 mln. eurų"", - LRT radijui antradienį sakė G.Šimkus. Anot jo, Seimui pritarus prezidento Gitano Nausėdos iniciatyvai padidinti LB pelno įmoką į valstybės biudžetą dalį šių lėšų skiriant Valstybės gynybos fondui, centrinis bankas už 2024 metus pervestų apie 130 mln. eurų. Dar apie 160 mln. eurų jis jau sumokėjo palūkanų už valstybės laikomas lėšas Lietuvos banke - šios lėšos pervestos taip pat už 2024 metus. „Jeigu būtų priimtas įstatymas ir būtų paskirstytas pagal naują Lietuvos banko įstatymo redakciją LB pelnas, mes kalbėtume ne apie 14 mln. eurų, kaip buvo užpraeitais metais, bet (...), kalbėsiu abstrakčiai, apie 130 mln. eurų LB įmoką į valstybės biudžetą"", - kalbėjo centrinio banko vadovas. „Trumpu laikotarpiu centrinio banko veikla gali būti nuostolinga ir, laimei, LB yra graži išimtis - tiek užpraeitais metais, tiek praėjusiais metais LB yra pelningas, o praėję metai yra įspūdingi šita prasme (...). Mes turime rekordinį LB pelną"", - teigė G.Šimkus. Be to, dar apie 160 mln. eurų LB jau sumokėjo palūkanų už valstybės laikomas lėšas centriniame banke. „LB yra nustatęs maksimalias palūkanų normas už valstybės laikomas lėšas Lietuvos banke - tai yra apie 160 mln. eurų vien už praėjusius metus"", - aiškino G.Šimkus. Seimas kovo pabaigoje po pateikimo pritarė Prezidentūros teiktoms LB įstatymo ir Valstybės gynybos fondo įstatymo pataisoms ir jas ketina toliau svarstyti antradienį, o priimti ketvirtadienį. Prezidento patarėjas ekonomikos klausimais Vaidas Augustinavičius tuomet sakė, kad didesnė LB pelno įmoka Gynybos fondą pasiektų jau gegužės pradžioje. Pataisomis siūloma pakeisti LB pelno įmokų mokėjimo tvarką - kasmet būtiną pelno dalį skyrus banko kapitalui visa likusi suma būtų skiriama į valstybės biudžetą, atsisakant nuostatos jai skirti iki 70 proc. pastarųjų trejų finansinių metų LB pelno (nuostolio) vidurkio. Todėl siūloma įtvirtinti naują šio fondo lėšų šaltinį - LB pelno įmokos dalį, viršijančią 14 mln. eurų. Ši finansinė riba nustatyta atsižvelgiant į LB pernai pervestą pelno įmoką. G.Šimkus sausį teigė, kad 2023 metais bankas uždirbo daugiau nei 20 mln. eurų pelno, tuo metu 2022 metai nebuvo pelningi, tačiau valstybei centrinis bankas skiria lėšų ir kitais būdais. 2023 metais uždirbęs 23,64 mln. eurų pelno, pernai centrinis bankas į valstybės biudžetą pervedė 14,38 mln. eurų. Pagal LB įstatymą dabar jo pelno įmoka į biudžetą paskirsčius pelną atsargos kapitalui neturi viršyti 70 proc. paskutinių trejų finansinių metų pelno vidurkio.","Lietuvos bankas svarsto padidinti pelno įmoką į valstybės biudžetą, siekiančią apie 130 mln. eurų, kad paremti Valstybės gynybos fondą, o dar 160 mln. eurų jau sumokėjo kaip palūkanas už valstybės laikomas lėšas. Seimas svarsto įstatymo pataisas, kurios leistų pervesti visą perteklinį pelną į biudžetą, keisdamos dabartinę tvarką."
"Grilio pradžiamokslis: ką darome ne taip? Viena iš dažniausių pradedančiųjų klaidų - nepakankamai įkaitintas grilis. Daugelis pradeda čirškinti mėsą, vos uždegęs anglis ar įjungęs dujinę kepsninę, nepalaukęs, kol grotelės įkais iki reikiamos temperatūros. O tada - liūdna seka: mėsa prilimpa ir kepa netolygiai. Net jei viskas paruošta tinkamai ir grilis įkaitintas iki reikiamos temperatūros, rezultatą įprastai pablogina pernelyg dažnas mėsos vartymas. Neretai manoma, kad kuo dažniau apversime kepsnį, tuo greičiau ir tolygiau jis iškeps. Tačiau iš tikrųjų tai gali trukdyti mėsai gražiai apskrusti. Geriausia mėsą versti tik kartą ar du - kai pirmoji pusė jau pakankamai apskrudusi ir lengvai atsiskiria nuo grotelių. Jei jaučiate, kad mėsa vis dar limpa ar sunkiai nusiima, vadinasi, ji dar nėra pasiruošusi būti apversta. Dar viena dažnai nepastebima klaida - netinkamas marinato naudojimas. Nors jis gali būti puikus būdas pagyvinti mėsos skonį, per ilgas marinavimas, ypač su rūgščiais ingredientais, tokiais kaip actas ar citrinų sultys, gali pakeisti mėsos struktūrą. Tokiu atveju mėsa ima „virti"" dar prieš patekdama ant grilio, o rezultatas - per minkšta ar net guminė tekstūra. Laimei, šios klaidos galima išvengti, naudojant jau marinuotus ir paruoštus kepti „Grill & Fun"" gaminius: viščiukų sparnelių petelius, marinuotą lašišos filė, kiaulienos mentės šašlyką majonezo marinate ir kitus, kuriuos belieka tik iškepti. Jau paruoštų kepti „Grill & Fun"" produktų skonių įvairovė tikrai nustebins tiek artimuosius, tiek išrankiausius svečius. Grilyje kepti viščiukų sparnelių peteliai su pikantišku jogurto padažu Kai norisi greito ir gardaus patiekalo - marinuoti „Grill & Fun"" viščiukų sparnelių peteliai yra puikus pasirinkimas. Jie jau paruošti kepimui, tad belieka pasiruošti tinkamus priedus. Jums reikės: 1 pakelio „Grill & Fun"" viščiukų sparnelių peteliai su paprikų marinatu; Šlakelio alyvuogių aliejaus; 150 g natūralaus „Pilos"" graikiško jogurto; 1 šaukštelio citrinos sulčių; Žiupsnio druskos, pipirų; Smulkinto česnako skiltelės; Kapotų krapų (pagal skonį); Grilį įkaitinkite iki vidutinės kaitros. Jei kepate ant grotelių, patepkite jas alyvuogių aliejumi, kad mėsa nepriliptų. Sudėkite sparnelius ir kepkite apie 6-7 minutes iš kiekvienos pusės, kol mėsa bus gražiai apskrudusi, o vidus - visiškai iškepęs. Laiką, kol kepa sparneliai, išnaudokite padažui paruošti: jogurtą sumaišykite su citrinos sultimis, druska, pipirais ir kapotais žalumynais. Jeigu norite, kad skonis būtų šiek tiek intensyvesnis - įdėkite česnako. Sudėkite iškepusius ir apskrudusius sparnelių petelius į lėkštę, šalia - dubenėlį jogurto padažo. Galite papildyti keliomis citrinos skiltelėmis ir saujele žalumynų. Garnyras: gaivios bulvės su žalumynais ir citrina Šis lengvas, šviežias ir kvapnus garnyras puikiai papildys bet kokį grilio patiekalą - nuo keptų sparnelių iki dešrelių ar net žuvies. Be to, jam pagaminti nereikia nei daug laiko, nei ilgo sąrašo ingredientų, o rezultatas - nepaliks abejingų. Jums reikės: 500 g virtų mažųjų bulvių (geriausia - su lupenomis); 2-3 šaukštų alyvuogių aliejaus; Saujos šviežių kapotų krapų (arba petražolių); 1-2 šaukštų šviežiai spaustų citrinos sulčių; Druskos pagal skonį. Bulves išvirkite ir leiskite šiek tiek atvėsti. Tuo metu dubenyje sumaišykite alyvuogių aliejų su citrinos sultimis ir žiupsneliu druskos. Sudėkite bulves, apibarstykite kapotais krapais ir viską atsargiai, bet gerai išmaišykite, kad prieskoniai pasiskirstytų tolygiai. Patiekti galima tiek šiltas, tiek visiškai atvėsusias. Lengvas garnyras: grilio daržovės su fetos trupiniais Kai grilis jau įkaitęs ir ant jo kepa viščiukų sparnelių peteliai, puikus metas pasirūpinti ir daržovėmis. Šis patiekalas - lengvas, spalvingas ir puikiai derantis su įvairiais grilio skanėstais. Jame dera švelnus daržovių saldumas, žolelių aromatas ir lengvas fetos sūrumas. Jums reikės: 1 nedidelės cukinijos; 1-2 paprikų; 1 vidutinio dydžio raudonojo svogūno; 2-3 šaukštų alyvuogių aliejaus; 80-100 g fetos sūrio; Šviežiai maltų juodųjų pipirų (pagal skonį); Šlakelio citrinos sulčių. Cukiniją supjaustykite griežinėliais ar juostelėmis, paprikas - stambesniais gabalėliais ar juostelėmis, o raudonąjį svogūną - skiltelėmis. Svarbu, kad gabalėliai būtų panašaus dydžio - taip jie tolygiai iškeps. Sudėkite visas daržoves į dubenį, apšlakstykite alyvuogių aliejumi, pabarstykite raudonėliu, čiobreliais, šviežiai maltais pipirais. Gerai išmaišykite, kad prieskoniai tolygiai pasiskirstytų. Paruoštas daržoves sudėkite tiesiai ant grilio grotelių. Kepkite apie 3-5 minutes iš kiekvienos pusės, kol daržovės švelniai apskrus, bet išlaikys savo struktūrą ir spalvą. Viską sudėkite į serviravimo lėkštę, apibarstykite trupinta feta ir užlašinkite kelis lašus citrinos sulčių. Skanaus! Šiuo metu Lietuvoje veikia 81 „Lidl"" parduotuvė 29 šalies miestuose: Vilniuje, Kaune, Klaipėdoje, Šiauliuose, Alytuje, Marijampolėje, Kėdainiuose, Telšiuose, Kretingoje, Mažeikiuose, Tauragėje, Jonavoje, Panevėžyje, Ukmergėje, Utenoje, Plungėje, Palangoje, Elektrėnuose, Visagine, Šilutėje, Radviliškyje, Vilkaviškyje, Druskininkuose, Rokiškyje, Kaišiadoryse, Nemenčinėje, Gargžduose, Molėtuose ir Jurbarke.","Grilio pradžiamokslis aptaria dažniausias pradedančiųjų klaidas, tokias kaip nepakankamai įkaitintas grilis ir pernelyg dažnas mėsos vartymas, bei pateikia patarimus, kaip to išvengti. Taip pat siūlo naudoti jau paruoštus „Grill & Fun“ gaminius, kad būtų išvengta netinkamo marinato naudojimo ir užtikrintas"
"Varšuva Baltarusiją ir jos sąjungininkę Rusiją kaltina tuo, ką ji vadina hibridine operacija, kuria siekiama didinti migracijos spaudimą prie rytinės ES sienos ir taip destabilizuoti bloką. Ir Minskas, ir Maskva kaltinimus neigia. Praėjusią savaitę Lenkijos vyriausybė sustabdė užsieniečių teisę teikti tarptautinės apsaugos prašymus Lenkijos ir Baltarusijos pasienyje, nors teisių gynimo grupės pasipiktino šiuo žingsniu, kuriuo siekiama atgrasyti nelegalius migrantus. „Netrukus pradėsime informacinę kampaniją septyniose šalyse, iš kurių atvyksta daugiausiai migrantų, bandančių nelegaliai kirsti Lenkijos sieną"", - penktadienį parašė D. Tuskas socialiniame tinkle „X"". Jis nenurodė konkrečių šalių, į kurias bus nutaikyta ši kampanija. Gegužę jis minėjo Somalį, Eritrėją, Jemeną ir Etiopiją, kai kalbėjo apie šalis, kuriose Rusija siekia „užverbuoti"" migrantus ir nusiųsti juos prie Lenkijos sienos, skraidindama juos į Maskvą, o paskui neva perkeldama į Baltarusiją. „Mūsų žinia bus paprasta: Lenkijos siena yra uždaryta. Netikėkite kontrabandininkais, netikėkite (Aliaksandru) Lukašenka, netikėkite (Vladimiru) Putinu"", - pažymėjo D. Tuskas, turėdamas omenyje Baltarusijos ir Rusijos vadovus. „Jie jums meluoja, kai sako, kad tai kelias į Europą"", - pridūrė jis. 2022 metais Lenkija palei 186 km sieną su Baltarusija pastatė 5 m aukščio plieninę užtvarą. Ji yra pagrindinė sienos apsauga nuo nelegalių migrantų antplūdžio. Ją papildo tūkstančių kamerų ir judesio jutiklių sistema.","Varšuva kaltina Baltarusiją ir Rusiją dėl hibridinės operacijos, siekiant padidinti migracijos spaudimą ES rytinėje sienoje, o Lenkija, reaguodama, sustiprino sienos apsaugą ir pradeda informacinę kampaniją prieš nelegalią migraciją."
"Daugiau apie automobilius - rubrikoje Gazas.lt Dar šiemet tikimasi pradėti trečiąsias - sujungti Neries krantus tarp Senamiesčio ir Brastos gatvės. Ir tai dar ne viskas: praėjusį mėnesį startavo viaduko statyba per A1 magistralinį kelią ties Ašigalio gatve. Statybos - pagal planą „Patogus keliavimas mieste išlieka vienu pagrindinių Kauno prioritetų. Gatvių tvarkymas jau nieko nebestebina - tai seniai tapo elementaria ir būtina miesto higiena. Visgi pastarieji metai labiausiai išsiskiria didžiaisiais projektais - tiltų statybomis. Veiksmo tiek, kiek nebuvo nuo pat nepriklausomybės atkūrimo. Kauno miesto savivaldybės nuotr./Ašigalio viaduko statyba 2022-ųjų pradžioje duotas pažadas per ketverius metus pradėti trijų naujų tiltų ir vieno viaduko statybas vyksta pagal planą. Didžioji dalis darbų jau matomi. Liko sukrusti ties Senamiesčiu, tarp Neries krantų. Visą infrastruktūrą tobuliname kompleksiškai, galvodami apie patogumą žmonėms, darnų judumą ir miesto plėtros kryptis. Tokių prioritetų laikysimės ir toliau"", - sako Kauno meras Visvaldas Matijošaitis. Abipus Nemuno jau matomi dviejų naujų jungčių kontūrai. Tarp Brastos ir Užnemunės gatvių statomas vadinamasis Kėdainių tiltas ilgainiui ne tik sukurs patogesnį ir greitesnį susisiekimą, aplenkiant miesto centrą, bet ir žymiai sumažins spūstis. Būsimojo tilto dešiniajame krante įrengtos atramos, pradėta montuoti perdangą, Užnemunės gatvėje statomos tunelio atraminės sienos. Jis savo ilgiu (417 m) nusileis tik M.K.Čiurlionio (475 m) ir Č.Radzinausko-Lampėdžių (446 m) tiltams. 23,2 m plotyje išsiteks keturios eismo juostos ir pėsčiųjų bei dviračių eismui skirtos zonos. Kauno miesto savivaldybės nuotr./Brastos tilto vizualizacija Prieigose bus įrengtos dvi sankryžos. Brastos gatvės pusėje - žiedinė dviejų eismo juostų, o Užnemunės gatvėje nepertraukiamą eismą užtikrins viadukas. Abipus šių arterijų numatytos ir triukšmą mažinančios užtvaros. Pėstiesiems ir dviratininkams Per metus darbai pasistūmėjo greta Mokslo ir inovacijų populiarinimo centro. Tarp Nemuno salos ir Žemosios Fredos įrengtos būsimojo pėsčiųjų ir dviratininkų tilto tarpinės atramos, imamasi prietilčių ir krantinės atramų. Pėstiesiems ir dviratininkams skirtas tiltas sudarys vientisą jungtį su prieš kelerius metus pastatytu mažesniuoju ties I.Kanto gatve ir vadinamaisiais Ugniagesių rūmais. Pagal projektą statinio konstrukcijų ilgis sieks 294 m, o plotis - virš 6 m. Kauno miesto savivaldybės nuotr./Ryškėja vadinamojo Kėdainių tilto kontūrai Šiemet dar vieno analogiško tilto statybą planuojama pradėti tarp Brastos gatvės ir Senamiesčio. Šis bus 302 m ilgio ir 6,5 m pločio, sudarytas iš nekarpytos kombinuotos sistemos plieno. Šiuo metu vyksta rangos darbų pirkimo procedūros. Dėmesys - ir viadukams Praėjusį mėnesį statybos startavo ir ties Ašigalio gatve. Čia atsiras dar viena patogi Kauno jungtis su A1 magistrale. Ji leis patogiai įvažiuoti į miestą nuo Vilniaus pusės ir išvykti pajūrio link. Abipus magistralės įrengtos viaduko statybvietės, pradedamas pamatų įrengimas, rekonstruojami jungiamieji keliai. Kaune tiltų ir viadukų priežiūra didelio dėmesio sulaukia pastaruosius penkerius metus. Vien 2021-aisiais užbaigtos dvi svarbios statybos. Prieš ketverius metus pastatytas naujasis pėsčiųjų tiltas nuo Karaliaus Mindaugo prospekto kaip Nemuno gatvės tęsinys. Jo prieigas papuošė rekonstruota požeminė perėja, jau pakrikštyta Gaisrininkų tuneliu. Šis driekiasi nuo Kauno apskrities priešgaisrinės gelbėjimo valdybos ir išnyra tiesiai į kitapus prospekto atsiveriančią Nemuno krantinę. Taip pat naujai perstatytas daugiau kaip 60 metų skaičiuojantis Žaliakalnio viadukas, po kuriuo tęsiasi sutvarkyta P.Kalpoko gatvė. Po rekonstrukcijos važiuojamoji viaduko dalis šiek tiek praplatėjo - įrengtos dvi 3 m pločio eismo juostos. Statinio šonuose pėstiesiems nusidriekė beveik 2 m pločio siekiantys šalitilčiai.","Kaune vyksta intensyvios infrastruktūros plėtros darbai, įskaitant naujų tiltų ir viadukų statybas, kurios siekia pagerinti miesto susisiekimą ir sumažinti spūstis. Tarp svarbiausių projektų yra Kėdainių tiltas ir viadukas ties Ašigalio gatve, kurie bus svarbios jungtys miesto eisme."
"Seimo narė, buvusi vidaus reikalų ministrė Agnė Bilotaitė atvirai pasidalijo mintimis apie savo politinį kelią, Dakaro ralį ir požiūrį į santuoką. Agnė laidoje „Šeškinės 20"" pripažino, kad pasienyje praleido daugiausiai laiko per savo kadenciją, rašoma LNK televizijos pranešime spaudai. „Nemažai laiko teko praleisti lauke, manau, buvau iš tų ministrų, kurie daugiausiai laiko buvo pasienyje. Per tuos metus daug padarėme ir šiandien galime didžiuotis, kad mūsų pasienis, mūsų išorės siena, yra pavyzdinė Europos Sąjungoje. Pastatėm tvorą, apginklavom pasieniečius. Iš tikrųjų šiandien nelengva praeiti"", - pasakojo Agnė. Agnė Bilotaitė / LNK nuotr. A.Bilotaitė taip pat atvirai pasakojo apie savo politinę karjerą ir stereotipus, su kuriais teko susidurti. „Kai pradėjau politinę karjerą, buvo labai retas atvejis, kai jauni žmonės ateina į politiką. Buvo tokių pasakymų: „Tu gal dar palauk kokius aštuonerius metus, gal dar per anksti."" Buvo nusistatymas, kad per jauniems galbūt ne vieta politikoje. Dabar visai kitas požiūris ir dabar daug jaunimo. Vis daugiau ir daugiau atsiranda stiprių, protingų ir kompetentingų moterų, kurios gerai tvarkosi ir pralaužia stereotipų lubas"", - atviravo Seimo narė. Dakaro ralis - dar vienas iššūkis, kurį Agnė Bilotaitė priėmė nedvejodama. „Jeigu gyvenimas pasiūlo kažkokias galimybes, aš galiu gal abejoti, ar man pavyks, bet aš visada žinau, kad gyvenime yra išeitys ir yra sprendimai. Jeigu aš kažko nemoku, žinau, kad dėsiu visas pastangas ir išmoksiu. Mano pabuvimas visose patirtyse padarė tai, kad aš dabar negaliu būti abejinga šitam sportui - jis mano gyvenime ir mano kraujyje"", - su šypsena veide pasakojo Agnė laidoje „Šeškinės 20"". Agnė Bilotaitė / LNK nuotr. Ji taip pat dalijosi apie savo patirtį šturmanės vaidmenyje ir kokių išbandymų teko patirti su gyvenimo partneriu Gintu Petrumi. „Pirmas dalykas, mes pasitikrinam, ar mes galim būti kartu, nes įsivaizduokit, dvi savaites važiuoti kartu, būna įvairių situacijų. Mes pasitikrinome ir supratome, kad mes galim sėkmingai įveikti bet kokius gyvenimo iššūkius"", - atviravo A.Bilotaitė. Agnė Bilotaitė ir Gintas Petrus / 15min nuotr.","Seimo narė Agnė Bilotaitė atvirai pasidalijo savo patirtimis apie politinę karjerą, Dakaro ralį ir asmeninį gyvenimą, pabrėždama iššūkių įveikimą bei stereotipų laužymą. Ji pasidžiaugė pasiekimais pasienyje ir atskleidė, kaip dalyvavimas Dakaro ralyje sustiprino jos ryšį"
"Avinas 15min nuotr./Avinas Ši diena atneš naujų iššūkių, tačiau jūsų energija ir užsispyrimas padės juos įveikti. Svarbu išlikti kantriems ir nepriimti skubotų sprendimų ypač finansiniuose reikaluose. Jautis 15min nuotr./Jautis Ramybė ir stabilumas bus jūsų stiprybė. Galite sulaukti gerų naujienų darbe arba asmeniniuose santykiuose. Klausykite intuicijos, ji padės priimti teisingus sprendimus. Dvyniai 15min nuotr./Dvyniai Šiandien gali būti daug bendravimo ir netikėtų susitikimų. Gali kilti naujų idėjų, kurios ateityje atneš finansinę naudą. Būkite atviri galimybėms ir stebėkite ženklus. Vėžys 15min nuotr./Vėžys Emocijos gali svyruoti, todėl svarbu išlikti ramiems ir nesivelti į konfliktus. Diena palanki savianalizei ir planavimui. Skirkite laiko sau ir savo poreikiams. Liūtas Shutterstock nuotr./Liūtas Laukia produktyvi diena, kupina galimybių išreikšti save. Jūsų charizma pritrauks aplinkinių dėmesį, o naujos pažintys gali būti naudingos ateityje. Mergelė 15min nuotr./Mergelė Tvarka ir nuoseklumas šiandien bus svarbiausi dalykai. Gali kilti situacijų, reikalaujančių jūsų dėmesingumo detalėms. Finansinė situacija gali pagerėti, jei priimsite apgalvotus sprendimus. Svarstyklės 15min nuotr./Svarstyklės Ši diena skirta harmonijai ir santykiams. Gali kilti galimybės susitaikyti su kažkuo iš praeities arba užmegzti naujus ryšius. Svarbu rasti balansą tarp darbo ir asmeninio gyvenimo. Skorpionas 15min nuotr./Skorpionas Šiandien būsite energingi ir pasiryžę veikti. Gali pasitaikyti galimybė išspręsti ilgai atidėliotą klausimą. Drąsa ir atkaklumas padės siekti tikslų. Šaulys 15min nuotr./Šaulys Jūsų optimizmas ir nuotykių troškimas skatins imtis naujų veiklų. Galite sulaukti įdomių pasiūlymų susijusių su kelionėmis ar mokymusi. Pasitikėkite savo intuicija. Ožiaragis Ožiaragis Šiandien teks daugiau dėmesio skirti finansams arba karjerai. Jūsų pastangos neliks nepastebėtos, tačiau svarbu neprarasti lankstumo ir būti atviriems naujovėms. Vandenis 15min nuotr./Vandenis Kūrybiškumas ir inovacijos šiandien bus jūsų stiprybė. Jei turite idėjų ar planų, tai dabar pats laikas pradėti veikti. Gali atsirasti netikėtų, bet įdomių pokyčių. Žuvys 15min nuotr./Žuvys Ši diena palanki poilsiui ir savęs pažinimui. Jūsų intuicija bus itin stipri, todėl klausykitės vidinio balso. Gali atsiskleisti naujos įžvalgos apie ateitį. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šiandien horoskopai pateikia skirtingus patarimus 12 zodiako ženklų atstovams, pabrėždami tokias temas kaip karjeros galimybės, asmeniniai santykiai, finansiniai sprendimai ir savęs pažinimas. 15min ragina skaitytojus šią informaciją vertinti kritiškai, nes horoskopai dažnai naudojami kaip pramoga."
"Greitis išlieka didžiule problema ne tik mūsų šalyje, bet ir visame pasaulyje. Atsižvelgdami į tai, tokie didieji automobilių gamintojai kaip „Renault"" ieško įvairių būdų, kaip užtikrinti didesnį saugumą keliuose. Tam populiariausias pasaulyje prancūziškų automobilių gamintojas kuria ne tik pažangiausiomis saugumo technologijomis aprūpintus modelius, bet imasi ir kitų prevencinių veiksmų. Vienas jų - naujoji informacinė kampanija, kurios veidu tapo „Formulės-1"" žvaigždė Pierre'as Gasly. Išskirtinė programa - tikrosioms avarijų priežastims nustatyti Nepaisant pastangų mažinti eismo įvykių skaičių ir jų pasekmių sudėtingumą, nuo 2010 m. žūčių keliuose mažėjimas sulėtėjo. Šiuo metu 52 proc. mirtinų avarijų, susijusių su viršytu greičiu, įvyksta dalyvaujant jaunesniems nei 35 metų asmenims. Atsižvelgdama į neraminančias tendencijas, „Renault"" siekia didinti jaunų vairuotojų sąmoningumą apie per didelio greičio keliamą pavojų. Ta proga populiariausias pasaulyje prancūziškų automobilių gamintojas pradėjo informacinę kampaniją jauniesiems vairuotojams, kurią remia „Formulės-1"" pilotas, „BWT Alpine Formula One Team"" komandos lenktynininkas Pierre‘as Gasly. Minėta kampanija - dar 2023 metais „Renault"" inicijuotos unikalios programos „Human First"" dalis. Ši programa yra akivaizdus gamintojo įsipareigojimo užtikrinti vairuotojų, keleivių ir kitų eismo dalyvių saugumą visame pasaulyje įrodymas. Greičiui vieta trasoje, ne kelyje „Renault"" inicijuotos informacinės kampanijos vaizdo klipe Pierre‘as Gasly tampa treneriu, padedančiu jaunam vairuotojui „Clio"" automobiliu įveikti Monako „Grand Prix"" trasą. Žinomas lenktynininkas dalijasi patarimais ir patirtimi apie greitį, kad padėtų jaunajam vairuotojui įgyti pasitikėjimo prie vairo, pabrėždamas esminę mintį: greičiui vieta trasoje, o ne kelyje. Ši pasaulinė kampanija pradėta balandžio 6 d., pirmą kartą parodyta Prancūzijos televizijoje „Formulės-1"" Japonijos lenktynių metu. Ji taip pat platinama socialiniuose tinkluose, siekiant tiesiogiai pasiekti 18-24 metų amžiaus grupę. Greitį ribojantis paketas, skirtas „Clio"" Klipe matomas „Renault Clio"" pasirinktas neatsitiktinai - dažnai tai yra vienas populiariausių pasirinkimų tarp jaunųjų vairuotojų, kurie dar tik lavina savo įgūdžius prie vairo. Atitinkamai „Renault"" siūlo praktinį sprendimą, orientuotą į didesnį jaunųjų vairuotojų saugumą, - galimybę apriboti automobilio didžiausią greitį iki 110 km/val. Greičio apribojimo funkcija įdiegiama po pardavimo sukonfigūravus variklio valdymo bloką, apribojant važiavimo greitį ir pastovaus greičio palaikymo bei greičio ribojimo funkcijas. Įrengus ribotuvą, vairuotojas vis dar gali naudotis pastovaus greičio palaikymo ar greičio ribojimo funkcija, tačiau neviršydamas 110 km/val. Šią konfigūraciją galima atšaukti, grąžinant automobilį į pradinę būseną dar kartą apsilankius „Renault"" atstovybėje. Tiesa, ši paslauga, kolkas, siūloma tik Prancūzijoje, išskirtinai šalyje parduodamiems „Clio"" modeliams.","„Renault“ pradėjo informacinę kampaniją, kurioje dalyvauja „Formulės-1“ lenktynininkas Pierre'as Gasly, siekdama didinti jaunųjų vairuotojų sąmoningumą apie per didelio greičio pavojus. Kampanijos metu taip pat siūloma greičio apribojimo funkcija „Clio“ automobiliams, skirta jaunų vairuotojų saugumui užtikrinti, tačiau šiuo metu ji prieinama tik Prancūzijoje."
"Dizainerė V.Jakučinskaitė kuriam laikui savo patogius nuosavus namus iškeitė į butą daugiaaukštyje. Kol tvarkoma virtuvė, dizainerė su šeima ir kalyte Kola persikėlė į dviejų kambarių butą. Tačiau gana greitai patyrė kaimynų „krikštą"" - sulaukė nemalonių raštelių už durų, kuriuose žmonės piktinosi nuolatiniu šuns lojimu, kol šeimininkų nėra namuose. Pati Viktorija neslėpė, kad tą kartą namie nei jos, nei vyro ar vaikų namuose nebuvo penkias valandas ir, kaip paaiškėjo, Kola lojo visą tą laiką. Ieškant sprendimo, kaip elgtis šioje situacijoje, moters sutuoktinis Vitalijus nusprendė augintinei nupirkti specialų antkaklį, kuris gyvūnui lojant siunčia vibraciją ir taip ilgainiui atpratina jį nuo šio įpročio. Eriko Ovčarenko / BNS nuotr./Viktorija Jakučinskaitė Pasidalijusi šiuo sumanymu su savo sekėjais, V.Jakučinskaitė užvedė aršią diskusiją. Vieni tikino šį prietaisą sėkmingai naudojantys su savo gyvūnais, kiti tokį sprendimą pasmerkė. „Viktorija, nekankinkit šuns. Toliau vedžiokit su savimi, juk tik mėnesį teks pakentėt. Jai atsiskyrimo panika, tai psichologinė problema. Uždėsit antkaklį ir įvarysit kokią nors ilgalaikę traumą. Nesąmonė, nuoširdžiai patariu jai tokių naujovių netaikyti. Šuo strese dėl naujos vietos ir taip"", - rašė viena iš dizainerės sekėjų. „Netraumuokit Kolos. Aš turėjau tą pačią problemą su savo šuniu, kai persikraustėm. Nauja patalpa jiems stresas. Nuo šoko antkakliui jai dar didesnis stresas bus. Gal bandykite surasti vietą, kur ji galės pabūti tol, kol jūs grįšite atgal į namus"", - pritarė kita. Buvo ir tokių, kurie Viktorijai siūlė augintinę užrašyti į šuniukų darželį, nuvežti į šunų viešbutį ar net pasamdyti auklę, kuri su Kola praleistų visą dieną. Taip pat išeinant palikti įjungtą radiją arba televiziją, tačiau žinoma moteris sakė šį metodą jau išbandžiusi, bet sėkmingo rezultato nesulaukusi. Tomo Petrovskio / tomasfoto.lt nuotr./Viktorija Jakučinskaitė su vyru Vitalijumi Neigiamų replikų sulaukusi V.Jakučinskaitė galiausiai kreipėsi į sekėjus ir jiems savo situaciją paaiškino vaizdo įraše. Ji patikino, kad specialus šuns antkaklis bus naudojamas tik kelias valandas per dieną, o grįžus gyventi į nuosavus namus jo bus atsisakyta. Šia istorija žinoma moteris sutiko pasidalinti su Žmonės.lt. „Gavau įvairių jūsų žinučių. Merginos, nebūkite vaikiškos. Sakote, kad šuniukui bus blogai su psichika. Bet juk aš šitą prietaisą pirkau ne juodoje rinkoje, ne kaip koksą kokį ar ginklą. Aš jį pirkau legalioje gyvūnų parduotuvėje. Tai ne tik legalu, bet ir praktikuojama, jeigu norite šuniuką atpratinti loti be reikalo. Ji juk gyveno su mumis dideliame name, o ten loja kiek tik nori, mes nedraudžiame. Tačiau dabar mes įsikėlėme į penkių aukštų blokinį namą. Visi butai yra kone už popierinių sienų, kodėl nepagalvojate apie tų žmonių psichiką, kai šuo loja visą dieną? Įsivaizduokite patys - gyvenate ramiai savo bute ir staiga įsikėlė kažkokie kaimynai, kuriems išėjus šuo loja nuo ryto iki vakaro, be perstojo... Kaip jūs išgyventumėte? Kaimynų raštelis Viktorijai Jakučinskaitei Sakote, kad to daikto nedėtumėte. Taip, ir aš nedėčiau savo name. Dar sakote vedžiotis šunį visur su savimi. Merginos, kur jūs gyvenate, kokį gyvenimą kuriate ir kur jūs dirbate? Aš su ja jau buvau filmavimuose, kirpykloje ir visur kitur, kur galima. Tačiau jos vestis kartu negalima į sporto klubą ar maisto prekių parduotuvę. Darbo reikalais su vyru važiuosime į Italiją ir Kola liks su dukromis. Į mokyklą šuns irgi imti juk negalima. Ar girdėjote apie tai, o gal jums staigmena ir jūsų vaikai kiekvieną rytą su šuniukais eina į mokyklas? Viktorija Jakučinskaitė / Gedmanto Kropio nuotr. Mes tikrai visą laiką nenaudosime to prietaiso, o tik tada, kai vaikai bus mokykloje ar tikrai nebus kam jos pasiimti. Aš nusprendžiau to imtis iš pagarbos kaimynams, nes jie girdėjo visi - nuo pat pirmo iki penkto aukšto. Daug kas pasakė, kad girdisi. Tikiuosi, kad ji atpras be perstojo loti gana greitai. Galbūt pabus keletą kartų ir problema išsispręs, o grįžus namo vėl galės loti tiek, kiek nori. Štai koks namų ir buto skirtumas"", - savo mintis dėstė V.Jakučinskaitė. Žmonės.lt komentaro dėl šunims naudojamų antkaklių, kurie skleidžia vibracijas kreipėsi į žinomą veterinarą, „TV pagalbos"" vedėją P.Morkūną. Šis patikino, kad tokios augintinių drausminimo priemonės yra laikinos, todėl teisti šeimininkų už tai nėra prasmės. „Nemanau, kad čia yra labai ką teisti. Tikriausiai kai kurie galvoja, kad tas antkaklis baisiai purto, tačiau ten yra skirtingi lygiai. Mažam šuniukui kartais užtenka labai minimalios vibracijos ir gyvūnas suvokia, kad kažką daro negerai. Tas antkaklis sukurtas tam, kad padėtų žmonėms, kurie nežino, kaip kitaip spręsti nuolatinio šuns lojimo problemą. Po kurio laiko gyvūnas supranta, kad elgiasi ne taip, kaip nori šeimininkas ir atpranta loti be priežasties. Todėl tokia priemonė yra laikina. Yra šunų, kurie net savo namų kiemuose pradeda be priežasties loti naktimis, o su vibruojančiais ar vandenį purškiančiais antkakliais nuo to atpranta. Ir įdomu, kad jei po kurio laiko problema pasikartoja, jiems neretai užtenka tą antkaklį uždėti net ir be baterijų. Šuo supranta"", - teigė veterinaras. Asmeninio albumo nuotr./Paulius Morkūnas Tiesa, jis patarė gyvūną prie priemonės pratinti palengva. Taip pat patikino, kad kartą pats bandė užsidėti vibruojantį antkaklį, todėl neabejoja, jog teisingai parinkta priemonė nekenkia. „Pradžiai siūlyčiau pabandyti gyvūną palikti vieną trumpam ir jei ta minimali antkaklio skleidžiama vibracija jį sudrausmina, tikėtina, kad gana greitai jis atpras būdamas vienas loti. Tokie antkakliai gali pakenti nebent jei ta vibracija yra netinkamai parinkta. Jei ten smarkiai kratoma, atsiranda žaizdos. Bet parduotuvėse juos perkama pagal svorį, juk mažam šuniukui nedėsite to, ką vilkšuniui. Aš esu ir pats kažkada tokį užsidėjęs ant savęs pabandyt, tai galiu pasakyti, kad ta vibracija vos juntama. Suprantu, kad, žiūrint iš šalies, žmonėms tai atrodo keista ir jie linkę kritikuoti, bet reikia įsigilinti į situaciją. Juk geriausiai augintinį pažįsta jo šeimininkai"", - įsitikinęs P.Morkūnas. Pasiteiravus, ar tokie vibruojantys antkakliai dažnas reiškinys, veterinaras patikino, kad tikrai taip. O kaip to alternatyvą pasiūlė ir kitą variantą - pabandyti šuniukui nupirkti narvą. Renginio organizatorių nuotr./Paulius Morkūnas su šunimi „Vibruojantys antkakliai naudojami tikrai dažnai. Antkaklio paskirtis tikrai nėra nuskriausti ar sužaloti gyvūną. Yra daug augintinių, kurie nesupranta, ką jų šeimininkai bando jiems ištransliuoti - kaip pasakyti šuniukui, kad jis nelotų? Dažnai kaimynai tokiais atvejais net policiją kviečia. Persikrausčius gyvūnai neretai loja, nes jiems baisu ir jie nepratę prie aplinkos. Vieni bando įsigiję narvelius juos uždaryti į mažesnę erdvę, o kiti naudoja antkaklius"", - Žmonės.lt teigė veterinaras Paulius Morkūnas.","Dizainerė Viktorija Jakučinskaitė, susidūrusi su kaimynų skundais dėl šuns lojimo persikėlusi į butą, nusprendė naudoti vibruojantį antkaklį, siekdama išspręsti problemą, tačiau šis sprendimas sukėlė diskusijas tarp jos sekėjų. Veterinaras Paulius Morkūnas patvirtino, kad tokie antkakliai yra saugūs ir laikini, jei naudojami teisingai."
"VILIJĄ žinome ne tik iš įvairių televizijos projektų, bet ir kaip muzikos dainų autorę ir atlikėją, kuri su savo autorine daina „Attention"" 2014 m. atstovavo Lietuvai „Eurovizijos"" dainų konkurse Danijoje ir nuo to laiko savo autorine kūryba vis dažniau dalinasi su jos muzikos gerbėjais. Tad ir šįsyk ji pristato savo naują singlą „Tavo akyse"", kuris yra bendro darbo su muzikos prodiuseriu, dainų autoriumi, „Sungazer project"" įkūrėju ir gitaristu Eligijumi Žilinsku rezultatas: „Su Vilija susipažinome bendro projekto „Geismų tramvajus"" Telšių Žemaitės dramos teatre metu, kur buvau pakviestas būti spektaklio kompozitoriumi. Apie šią dainininkę, be abejo, kaip ir visa Lietuva žinojau nuo seniai, tačiau iki šiol niekad nėra tekę dirbti kartu. Po spektaklio premjeros tiesiog parašiau jai su pasiūlymu paklausyti mano sukurtos dainos ir per kelias dienas mudu ne tik sutarėme dėl darbo sąlygų, bet suredagavome muzikos tekstą ir mano studijoje Šiauliuose pasidarėme įrašus. Procesas buvo labai greitas, abu mėgavomės tokiu darbo tempu, nes esam maksimalistai ir toks bendras intensyvumas abiems priimtinas, tad likome patenkinti ir vyksmu, ir rezultatu, kuriuo dabar su malonumu norime pasidalinti su klausytojais."" Asmeninio albumo nuotr./Vilija Matačiūnaitė Apie patį kūrinį prodiuseris pasakė tik tiek, jog tai yra vienas iš pirmų „gabalų"", kur jis nepanaudojo gitaros, o stengėsi maksimaliai išnaudoti analoginius sintezatorius, pabandė grįžti į laikus, kai muzika buvo kuriama ne kompiuteriu. Savo ruožtu VILIJA džiaugiasi plečianti pažintis muzikos srityje, išeinanti iš, kaip pati sako, savo komforto zonos ribų, nes tai yra pirmas įrašas, po ilgo laiko, kur ji atlieka kito autoriaus dainą, nepaisant to, jog prisidėjo prie teksto rašymo ir redakcijų. „Man smagu, kad šalia savo teatrinių veiklų, koncertinės veiklos su Klaipėdos koncertų salės choru „Aukuras"" (P.S.: šįvakar kaip tyčia koncertas su Vytauto Miškinio programa, kur pats maestro diriguos), atgimstančių senų „Kelias į žvaigždes"" laikų dainų ir ruošiamo jubiliejinio turo, vis turiu progą kurti ir dalintis naujais muzikiniais kūriniais, o ši bendro darbo su Eligijum patirtis man apskritai yra superinė, nes toks susikalbėjimas ir abiejų užsivedimas, kai taip sutapo mudviejų laiko ir greičio poreikiai, - praktiškai magiškas ir super retas dalykas, net kalbėjom apie tai, kad esant galimybei, tikrai pamėgintume kartu padirbėti ateity, gal net bendraautorių formatu"", - džiaugiasi atlikėja ir kviečia klausyti naujos dainos visose muzikos platformose jau nuo šiandien. VILIJA - Tavo akyse:","Vilija Matačiūnaitė, žinoma muzikos dainų autorė ir atlikėja, pristato naują singlą „Tavo akyse“, sukurtą kartu su muzikos prodiuseriu Eligijumi Žilinsku. Šis kūrinys, kuriame naudojami analoginiai sintezatoriai, žymi Vilijos žingsnį iš komforto zonos ir pirmą kartą po ilgo laiko ji atlieka kito"
"Mūsiškiams - tai pirmasis taškas atrankoje į 2026 m. pasaulio čempionatą. Suomiai G grupėje turi keturis. Žvarboką vakarą į Dariaus ir Girėno stadioną Kaune susirinko 10 tūkst. 421 žiūrovas - tai ketvirta pagal didumą minia Lietuvos rinktinės namų rungtynėse per visą istoriją. Mačo pradžioje grubiai klydę ir 0:2 greitai atsilikę lietuviai sugebėjo nepalūžti. Pirmojo kėlinio gale viltį atgaivino A.Kučys (39 min.), vėliau priverstinai pakeistas dėl traumos, o lygiąsias galiausiai išplėšė tolima G.Gineičio patranka (69 min.), pakėlusi ant kojų tribūnas. Eriko Ovčarenko / BNS nuotr./Lietuvos futbolininkų emocijos O prasidėjo susitikimas košmariškai. Aštuonių pralaimėjimų seriją (įskaičiuojant po baudinių pralaimėtą Baltijos taurės finalą) į dvikovą atsinešę lietuviai jau 4 minutę nesugaudė varžovo kairiajame krašte, o suomių ataką įvarčiu pavertė Kaanas Kairinenas. Dar didesnė nelaimė nutiko 17 minutę. Edvinas Girdvainis atidavė kamuolį varžovams prie savo vartų, Edvinas Gertmonas suomio smūgį atrėmė, bet tas pats E.Girdvainis, vėluodamas, nugriovė smūgiavusį varžovą ir teisėjas iš Belgijos Erikas Lambrechtsas skyrė 11 metrų baudinį, kurį realizavo Joelis Pohjanpalo. Suomiai ilgiau žaidė su kamuoliu (56-44 proc.), dažniau atakavo vartus (13-11), bet mūsiškiai buvo tikslesni (dažniau pataikė į vartų plotą 6-4). Pagal tikėtinus įvarčius Suomija buvo pranašesnė 2,00-0,49 (xG). Eriko Ovčarenko / BNS nuotr./Edgaras Jankauskas Kitas rungtynes Lietuvos rinktinės futbolininkai žais birželio 7 dieną išvykoje su Malta. Standings provided by Sofascore Rungtynių eiga: 90+4 min. Finalinis švilpukas. 2:2. 90 min. Pridedamos 4 papildomo laiko minutės. 90 min. Suomiai mačo pabaigoje atkunta ir rezga pavojingesnes atakas. 86 min. Pavojinga suomių ataka... Bet kamuolį sugriebia E.Gertmonas. 81 min. Skelbiama oficiali statistika - mačą stebi 10421 žiūrovas. Eriko Ovčarenko / BNS nuotr./Tribūnos 75 min. Suomiai klysta lygioje vietoje, o lietuviai didina spaudimą. E.Utkų, šįvakar žaidusį aikštės viduryje, keičia M.Remeikis. 69 min. ĮVARTIS!! G.Gineičio patranka iš toli ir kamuolys spurda vartų tinkle. Lygu - 2:2! Fantastiškas smūgis! 66 min. Dar vienas keitimas: G.Matulevičių keičia F.Černychas. J.Lasickas jam atiduoda kapitono raištį. 63 min. K.Kažukolovas nepataiko į kamuolį... Laimei, čia pat pats gelbėja situaciją, išmušdamas kamuolį varžovui iš po kojų, kuris jau taikėsi smūgiui. 57 min. Laukia priverstinis keitimas. G.Paulauskas dėl ligos šįvakar - neregistruotas, tad į aikštę žengs M.Ruzgis, štampuojantis įvarčius antroje Albanijos lygoje. 55 min. Nemalonus epizodas... A.Kučys griauna varžovą ir pats susižeidžia. 49 min. Lietuviai aktyviau pradeda antrąjį kėlinį. Tiesa, tas noras kol kas dažniau virsta pražangomis prieš varžovus. 46 min. E.Jankauskas atlieka keitimą iš kartą po pertraukos. Vietoje A.Dolžnikovo žais P.Golubickas. Keitimą atlieka ir suomiai - vietoje geltoną kortelę užsidirbusio gynėjo Miro Tenho žais Leo Vaisanenas. Pirmas kėlinys 45+3 min. Pridedamos trys minutės pirmajame kėlinyje. Lietuviai jau žaidžia visai kitaip, bet suomiai gina rezultatą. 42 min. Lietuviai pasileidžia į dar vieną ataką. J.Lasickas griaunamas ir teisėjas iš Belgijos Erikas Lambrechtsas traukia geltoną kortelę. 39 min. ĮVARTIS! A.Kučys šauna tiksliai. Suomiai protestuoja, prašydami pražangos - laukia VAR peržiūra. Įvartis įskaitomas (1:2)! 37 min. A.Kučys dar sykį atitrūksta nuo varžovų, bet kampas aštrus, o L.Hradecky kamuolį gaudo. 33 min. Lietuviai bando spustelti varžovus, bet suomiai išsivaduoja ir pasileidžia link šeimininkų vartų. Laimei, jų smūgis blokuojamas. 28 min. A.Kučys šauna iš toli, bet itin patyręs 35-erių Lukašas Hradecky, žaidžiantis Lėverkuzeno „Bayer"" klube, nukreipia kamuolį į kampinį. G.Gineitis jį kelia, E.Utkus smūgiuoja, bet L.Hradecky - vėl vietoje. 25 min. P.Širvys purto galvą... Suomiai kels dar vieną kampinį. 21 min. Šiokie tokie atsigavimo ženklai... A.Dolžnikovas įsiveržia į baudos aikštelę, kelia kamuolį, bet perdavimas - kiek per stiprus. 18 min. Pirmasis lietuvių smūgis. G.Gineitis kelia kamuolį, E.Utkus smūgiuoja galva, bet kamuolys skrieja aukštai virš vartų. 15 min. Skiriamas baudinys į Lietuvos rinktinės vartus... E.Girdvainis grubiai klysta šalia savo vartų, o bandydamas ištaisyti savo klaidą - slysdamas nugriauna varžovą. Baudinį realizuoja J.Pohjanpalo (0:2). 10 min. Mačas kol kas klostosi tikrai ne pagal lietuvių planą. A.Dolžnikovas netrukdomas siunčia kamuolį į užribį ir sustingsta, negalėdamas patikėti, kad viltinga ataka baigiasi šnipštu. 6 min. Dar viena pavojinga suomių ataka... Laimei, nuo tolimo smūgio gelbėja E.Gertmono šuolis. 3 min. Įvartį muša Suomija... Svečiai įsiveržia į lietuvių baudos aikštelę kairiuoju kraštu, Joelio Pohjanpalo smūgis blokuojamas, bet kamuolys atsimuša į Kaano Kairineno kojas ir įskrieja į vartus (0:1). 1 min. Rungtynės vos prasideda, o A.Kučys - jau ant žolės. Suomiai, kaip ir lenkai, žaidžia kietai prieš lietuvių puolėją. Startinės sudėtys Lyginant su penktadienio maču, Lietuvos rinktinės startinėje sudėtyje - trys pasikeitimai. Rungtynes nuo pirmųjų minučių pradės Edvinas Girdvainis, Giedrius Matulevičius ir Titas Milašius. Nuo suolo - Paulius Golubickas, Domantas Antanavičius ir Artemijus Tutyškinas. Suomijos rinktinėje, lyginant su maču Maltoje, taip pat trys pasikeitimai. Prieš rungtynes Lietuviai atranką pradėjo kovingai, bet, deja, ir vėl nesėkmingai - Varšuvoje po vienintelio Roberto Lewandowskio įvarčio po rikošeto 0:1 pralaimėjo vienai iš grupės favoričių Lenkijai. Įskaičiuojant po baudinių serijos pralaimėtą Baltijos taurės finalą Estijai, lietuviams - tai 8-a nesėkmė iš eilės. Tiek ilgai pergalės Europoje šiuo metu nėra iškovojusi tik dar viena rinktinė - Šveicarija (po 8 nelaimėtas rungtynes). Tuo metu suomiai atrankoje startavo pergale - išvykoje 1:0 palaužė be vieno žaidėjo rungtynes baigusią Maltą. Tai bus šeštosios lietuvių ir suomių tarpusavio rungtynės. Trejos įvyko dar tarpukariu. Tarpusavio susitikimai 1933 m. rugpjūtis (Helsinkis) Suomija - Lietuva 9:2 (draugiškas mačas) 1934 m. rugpjūtis (Kaunas) Lietuva - Suomija 1:0 (draugiškas mačas) 1938 m. rugsėjis (Helsinkis) Suomija - Lietuva 3:1 (draugiškas mačas) 1993 m. vasaris (Vanta) Suomija - Lietuva 3:0 (Baltijos taurė) 2014 m. gegužė (Ventspilis) Lietuva - Suomija 1:0 (Baltijos taurė) Tad paskutinį tarpusavio mačą, daugiau nei prieš dešimtmetį vykusį Latvijoje Baltijos taurėje, laimėjo lietuviai. Į 2026 m. pasaulio čempionatą tiesiogiai pateks tik grupės nugalėtojai. Antrąją vietą užėmusios rinktinės dalyvaus papildomoje atrankoje.","Lietuvos futbolo rinktinė sužaidė lygiosiomis 2:2 su Suomija atrankoje į 2026 m. pasaulio čempionatą. Nors pradžioje lietuviai atsiliko 0:2, įvarčiai, kuriuos pelnė A. Kučys ir G. Gineitis, leido iškovoti pirmąjį tašką šioje atrankoje."
"Kaip dalinasi Danguolė Juškevičienė, mokslo darbuotoja iš LAMMC SDI (Lietuvos agrarinių ir miškų mokslo centro Sodininkystės ir daržininkystės instituto), netinkamai laikant svogūnų ropeles sandėliavimo metu, jos linkusios sydygti arba atželti. Ropelėms dygstant, blogėja jų kokybė, mažėja vandens kiekis, keičiasi skoninės savybės. „Dygimo metu garuojant vandeniui atsiranda masės, anliavandenių kiekio nuostoliai, tačiau vitamino C ir mineralinių medžiagų kiekiai mažėja nedaug. Sudygusias ropeles, jeigu jos nepažeistos ligų, galima naudoti maistinėms reikmėms, tačiau jų skoninės savybės jau būna šiek tiek pakitusios palyginti su nesudygusiomis. Todėl tokias ropeles geriausia naudoti troškiniams, džiovinimui arba pasilikti ankstyvam sodinimui į dirvą - pavasarinių laiškų užauginimui"", - pataria mokslo darbuotoja. 123RF.com nuotr./Svogūnai ant palangės Jai antrina ir augalų genetikė, bulvių selekcininkė doc. Dr. Rita Asakavičiūtė, kuri sako, jog jei bulvės dygsta, vadinasi sandėliavimo sąlygos buvo netinkamos. „Suprantama, kad ankstyvų bulvių ramybės periodas trumpas ir jos vistiek pradeda dygti anksčiausiai. Sudygusiuose bulvių stiebagumbiuose bei pažaliavusiuose gumbuose yra solanino (glikozido solano nuodingas alkaloidas, kurį sudaro aglikonas solanidinas ir trisacharidas β‑solatriozė). Bulvių gumbe yra mažiau kaip 0,01 % solanino, toks jo kiekis žmogaus organizmui nekenksmingas, bet bulvių ūgliai turi 0,5 % solanino, todėl jų valgyti negalima. Apsinuodijimas solaninu sukelia virškinamojo trakto ir neurologinius sutrikimus, gali sukelti vėmimą, širdies aritmiją, haliucinacijas. Sandėliuojant bulvės kvėpuoja ir praranda savo vandens dalį, o jei dar pradeda dygti, tai visai gali prarasti prekinę išvaizdą. Jeigu pradėjo dygti, tai patartina nulaužinėti daigus ir taip pristabdyti procesus. Manęs iškarto paklaustų, o kaip sodinti tokias bulves? Derlius sumažės, bet bulvės turi miegančias akutes iš kurių išaugs nauji daigai. Tad jei bulvės turi keletą mažų daigelių, jas galima valgyti, nors skoninės savybės kiek prastesnės. Tačiau svarbu atkreipti dėmesį į tokių bulvių odelės spalvą. Jeigu odelė pažaliavusi, tokių bulvių geriau nevartoti"", - aiškina mokslininkė.","Mokslo darbuotojos Danguolė Juškevičienė ir Rita Asakavičiūtė aptaria svogūnų ir bulvių sandėliavimo problemas, pabrėždamos, kad netinkamos sąlygos skatina dygimą, kuris mažina produktų kokybę ir keičia skonines savybes, o pažaliavusios bulvės dėl solanino kiekio gali būti pavojingos sveikatai."
"Kovo 30 d. apie 6 val. 30 min. Vilniuje, Geležinio Vilko g., automobilis „Opel"", vairuojamas neblaivios (1,59 prom.) moters (gim. 1988 m.), atsitrenkė į kelio atitvarus. Pradėtas ikiteisminis tyrimas pagal LR Baudžiamojo kodekso (BK) 281(1) str. (dėl vairavimo, kai nustatoma 1,51 prom. ir daugiau) 1 d. Kovo 30 d., apie 9 val. Vilniuje, Sodų g., neblaivus (2,85 prom.) vyras (gim. 1975 m.) vairavo automobilį „Opel Zafira"". Pradėtas ikiteisminis tyrimas pagal BK 281(1). Kovo 30 d. apie 17 val. 25 min. Vilniaus r., Rudaminos sen., Daubėnų k., Rudaminos g., neblaivus (1,61 prom.) vyras (gim. 1964 m.) vairavo automobilį „Ford"". Pradėtas ikiteisminis tyrimas pagal BK 281(1). Kovo 30 d. apie 18 val. 22 min. Vilniuje, Šiltnamių g,, neblaivi (1,93 prom.) moteris (gim. 1992 m.) vairavo automobilį. Pradėtas ikiteisminis tyrimas pagal LR BK 2811 str. 1 d. Kovo 30 d. apie 19 val. 8 min. Vilniuje, Ozo g., neblaivus (2,77 prom.) vyras (gim. 1968 m.) vairavo automobilį „Audi A6"". Pradėtas ikiteisminis tyrimas pagal BK 281(1). Kovo 30 d. apie 22 val. 26 min. Vilniuje, Gurių g., automobilis BMW, vairuojamas neblaivaus (1,94 prom.) vyro (1995 m.), nuvažiavo nuo kelio į pakelės griovį. Pradėtas ikiteisminis tyrimas pagal BK 281(1).","Kovo 30 d. Vilniuje ir apylinkėse užfiksuoti keli atvejai, kai neblaivūs asmenys, vairuodami automobilius, sukėlė eismo įvykius arba buvo sulaikyti, pradėti ikiteisminiai tyrimai pagal BK 281(1) straipsnį."
"Galimybė sprinteriams plaukikams IOC Vykdomasis komitetas vienbalsiai pritarė „World Aquatics"" pasiūlymui į 2028 metų Los Andželo olimpines žaidynes įtraukti visas 50 m distancijos rungtis. 50 m plaukimo nugara, delfinu ir krūtine vyrų ir moterų rungtys „SoFi"" stadiono baseine Inglvude sukurs didelio greičio azartišką atmosferą. Tai reiškia, kad plaukime pirmą kartą olimpinių žaidynių istorijoje bus varžomasi net dėl 41 medalio komplekto - šešiais daugiau nei praėjusiais metais Paryžiuje. Iki šiol olimpinėse žaidynėse trumpiausioje - 50 m distancijoje - varžydavosi tik laisvuoju stiliumi plaukiantys sportininkai. Los Andžele vyks 50 m plaukimai tiek krūtine, tiek peteliške, tiek nugara. Tai gali būti puiki žinia Lietuvai, nes moterų 50 m plaukimo krūtine pasaulio rekordas vis dar priklauso Rūtai Meilutytei (29,16 sek.). Priimtais sprendimais džiaugiasi ir Lietuvos tautinis olimpinis komitetas. „Scanpix"" nuotr./Rūta Meilutytė „Tai tikrai laukta ir džiugi žinia Lietuvos sportui. Tikimės, kad tokie faktoriai dar labiau motyvuos Londono olimpinę čempionę Rūtą Meilutytę sieti savo sportinius tikslus su Los Andželu. Faktas, kad šios rungties pasaulio rekordas dar nėra pagerintas ir priklauso mūsų plaukikei, labai motyvuoja. Apskritai, matome link ko eina olimpinių žaidynių programa - visos dinamiškos ir greitos rungtys, sukaustančios žiūrovų dėmesį, sulaukia vis daugiau dėmesio ir pripažinimo"", - sakė LTOK Olimpinio sporto direktorė Agnė Vanagienė. R.Meilutytė tapo Londono olimpinių žaidynių čempione plaukdama 100 m krūtine, tačiau vėliau daugiausiai pergalių Europos bei pasaulio čempionatuose pasiekė neolimpinėje 50 m distancijoje. 50 m plaukimo krūtine rungtyje R.Meilutytė 2022 ir 2024 metais tapo pasaulio čempione. Lyčių lygybės siekis komandinėse sporto šakose Pirmą kartą istorijoje visose komandinėse sporto šakose bus bent tiek pat moterų komandų, kiek ir vyrų komandų, o vandensvydis bus papildytas dviem moterų komandomis, taip pasiekus 12 moterų ir 12 vyrų komandų. Priimant sprendimą dėl sportininkų kvotų ir varžybų skaičiaus, svarbiausias aspektas buvo lyčių pusiausvyra. Pradinėje sporto programoje, kuri numato 10500 sportininkų, moterų sportininkių yra 5333, o vyrų ‒ 5167. Papildomos sporto šakos papildys šį skaičių 322 sportininkėmis ir 376 sportininkais vyrais. Be to, varžybų programa papildyta šešiomis mišriomis rungtimis. Iš 351 varžybų, 161 bus moterų, 165 vyrų varžybos ir 25 mišrios rungtys. Galinga platforma sportininkėms Sporto karalius futbolas pirmą kartą olimpinėse žaidynėse turės daugiau moterų komandų - Los Anžele dėl čempionių titulo varžysis 16 moterų komandų, o vyrų komandų bus 12. Įtraukus boksą, kurį 2025 m. kovo mėn. patvirtino IOC sesija, LA28 sporto programą sudaro 31 sporto šaka, dar penkios sporto šakos, kurias pasiūlė Organizacinis komitetas ir kurias IOC patvirtino 2023 m. Los Andžele boksas taip pat atvers daugiau galimybių moterims - numatyta papildoma moterų svorio kategorija užtikrina visišką lyčių pusiausvyrą visose varžybose, kartu išlaikant vienodas vyrų ir moterų sportininkų kvotas, kaip buvo 2024 m. Paryžiaus olimpinėse varžybose. IOC taip pat numatė pokyčius vandensvydyje - dvi papildomos moterų komandos užtikrins visišką lyčių pusiausvyrą pagal sportininkų kvotas ir komandų skaičių. Vienas iš būdų siekti lyčių lygybės yra mišrios rungtys, Los Andžele numatyta dar daugiau naujovių. Visose šiose sporto šakose ar disciplinose ‒ šaudymas iš lanko, lengvoji atletika (4x100 m mišri estafetė), golfas, gimnastika, pakrančių irklavimas ir paplūdimio sprintas, taip pat stalo tenisas ‒ atsiras naujos mišrių komandų varžybos. Naujos medalių galimybės ir naujovės Pakrančių irklavimo paplūdimio sprinto varžybose debiutuos moterų vienvietės (CW1x), vyrų vienvietės (CM1x) ir mišrios porinės dvivietės (CX2x). „Tai yra svarbus žingsnis Lietuvos irklavimui, kaip žinome, turime stiprių šios rungties atstovų. Tikėsimės juos išvysti olimpinėse žaidynėse. Lietuvos sportui dar vienas svarbus pokytis Los Andžele bus tai, kad į programą įtrauktos skriemulinių lankų varžybos - čia taip pat turime du stiprius mūsų šalies atstovus Ingą ir Ugnių Timinskus, kurie tikrai turi potencialo kovoti dėl olimpinių kelialapių"", - komentavo LTOK Olimpinio sporto direktorė A.Vanagienė. LTOK nuotr./Agnė Vanagienė Laipiojimo sporte nuo šiol atskiriamos boulderingo ir „lead"" laipiojimo varžybos, už jas bus skiriami atskiri medaliai, todėl sportininkams atsiras naujų progų sužibėti. Paryžiaus olimpinėse žaidynėse 3x3 krepšinyje Lietuvos komanda iškovojo bronzos medalius, svarbiausiame sporto renginyje varžėsi tik 8 stipriausios komandos. Dabar nuo Los Andželo olimpinėse žaidynėse dalyvaus po 12 moterų ir 12 vyrų komandų. Skirmanto Lisausko / BNS nuotr./Gintautas Matulis, Aurelijus Pukelis, Šarūnas Vingelis, Evaldas Džiaugys 24 iš 31 tarptautinės olimpinių sporto šakų federacijos pateikė prašymą pakeisti 2024 m. Paryžiaus olimpinių žaidynių programą. Iš viso buvo prašoma 46 naujų rungčių (16 vyrų / 17 moterų / 13 mišrių), iš kurių šešios potencialiai galėjo pakeisti esamas rungtis, taigi iš viso buvo prašoma 40 naujų rungčių. Iš viso prašyta 772 papildomų kvotų vietų prie pradinės sporto šakų ir varžybų programos, apimančios 10500 sportininkų (339 vyrai / 433 moterys). Varžybų programos principai Los Andželo vasaros olimpinių žaidynių programa buvo parengta remiantis prašymais, kuriuos tarptautinės sporto federacijos pateikė Tarptautiniam olimpiniam komitetui. IOC vykdomasis komitetas sprendimą priėmė vadovaudamasi Olimpinių žaidynių programos komisijos rekomendacija ir 2023 m. patvirtintais principais, kuriuose nurodyta, kad žaidynėse turėtų būti užtikrinta lyčių lygybė, jos turėtų būti patrauklios pasauliniu mastu, rengiamos rentabiliai ir atsižvelgiant į sprendimų sudėtingumą, ir orientuotos į sportininkus. Organizaciniai darbai vyksta ir Lietuvos tautiniame olimpiniame komitete. Jau kitą mėnesį vyks atvirų durų dienos Los Andžele Misijos vadovams, kur dalyvaus LTOK Olimpinio sporto direktorė A.Vanagienė.","2028 metų Los Andželo olimpinėse žaidynėse bus įtrauktos visos 50 m plaukimo rungtys, suteikiant sprinteriams plaukikams daugiau galimybių, o įvairiose sporto šakose bus siekiama lyčių lygybės, įtraukiant daugiau mišrių rungčių ir užtikrinant vienodą moterų ir vyrų komandų skaičių. Be to,"
"Pagrindo storo nedariau - nėr čia ko bulkos graužt. Tiesa, daržovėms paminkštėjus nepagailėjau gero sūrio su mėlynuoju pelėsiu, kurio aštrumas atsvėrė moliūgo saldumą. Tartos receptą nusižiūrėjau nuo Agnės Jagelavičiūtės ir Alfo Ivanausko knygos Gal pavalgom? Šiuo receptu, tik dvigubai didesniais produktų kiekiais, jiedu siūlo gaminti kišą. Tartai prireiks: 100 g šalto sviesto 50 ml šalto vandens 200 g miltų 50 g tarkuoto kietojo sūrio žiupsnelio druskos žiupsnelio maltos džiovintos paprikos Įdarui prireiks: 2 nedidelių burokėlių 2 saldžiųjų bulvių gabalėlio kvapiojo moliūgo (Butternut squash) 50 g tarkuoto kietojo sūrio 100 g sūrio su mėlynuoju pelėsiu žiupsnelio druskos ir pipirų Gaminimas: 1 žingsnis: šaltą sviestą susmulkiname ir sublenderiuojam su druska ir miltais. Suberiame sūrį ir paprikos miltelius. Užpilame šalto vandens ir išminkome tešlą. Ją suvyniojame į maistinę plėvelę ir padedame į šaldytuvą. 2 žingsnis: daržoves sutarkuojame juostelėmis arba plonai supjaustome. Apiberiame prieskoniais ir išmaišome. 3 žingsnis: iškočiojame tešlą ir išklojame ja skardą. Subadome šakute. Ant tešlos ratu dėliojame daržoves. Kai tarta pilna, apiberiame daržoves pelėsiniu sūriu. 4 žingsnis: kepame 180 laipsnių orkaitėje apie 40 minučių. Ar daržovės iškepusios, patikriname šakute. Skanaus jums linki tinklaraščio „Salotų nenoriu"" autorė Dovilė.","Receptas siūlo gaminti daržovių tartą su mėlynuoju pelėsiniu sūriu pagal Agnės Jagelavičiūtės ir Alfo Ivanausko knygą ""Gal pavalgom?"", naudojant įvairias daržoves ir kietąjį sūrį, o gamybos procesas apima tešlos paruošimą, daržovių paruošimą ir kepimą orkaitėje."
"Apsilankiusi kanalo „Nusirenk iki pusės"" laidoje, kurią veda Viktorija Jakučinskaitė, Rasa Vilkienė ryžosi išpažinčiai ir atvirai papasakojo apie antros pusės paieškas, kaltinimus plagijavimu ir nelengvą karjeros pradžią sostinėje. Antros pusės paieškos Prieš keletą metų, po 23 santuokos metų pasukus skirtingais keliais su sutuoktiniu Tada Vilkiu, moteris šiuo metu mėgaujasi gyvenimu viena, nors gerbėjų dėmesiu nesiskundžia, tačiau pasimatymams tinkamų kandidatų kol kas nėra. „Man sukūrė klientė „Tinder"" anketą. Parašė keli vyrai: „Rasa, čia jūs?"" Jiems neatrodė, kad aš galėčiau ten būti. Vėliau mane pradėjo erzinti visi skambėjimai, rašinėjimai, tai aš paėmiau ir ištryniau programėlę. Man užtenka to, kad man parašo per „Instagram"" ar „Facebook"". Jeigu pasakyčiau, kad aš neturiu dėmesio - meluočiau. Tikrai pakankamai jo gaunu tik aiškiai atsirenku, kas man tinka, o kas netinka - užblokuoju, kad man nesuktų smegenų"", - kanalo „Nusirenk iki pusės"" laidoje pasakojo Rasa. Išsiskyrusi ir atsikrausčiusi į Vilnių moteris norėjo pilnai atsitiesti po skyrybų, todėl į naujų partnerių paieškas stačia galva nenėrė. „Prieš keturis metus, kai atvykau į Vilnių, du metus vyko skyrybos, paskui įklimpau į bėdas su namu ir galbūt man ne to reikėjo. Visą gyvenimą aš pati save motyvuodavau darbais, pasiekti rezultato. Gavosi, kad aš 23 metus pragyvenau santuokoje, bet mano vyras buvo backas. Aš jį išaugau ir dabar noriu turėti žmogų šalia savęs, kuris man būtų pavyzdys ir imponuotų, nieko vilkti nebenoriu"", - kalbėjo sporto trenerė. Asmeninio albumo nuotr./Rasa Vilkienė Išmokus pamokas iš pirmosios santuokos Rasa žino, koks vyras jai būtų tinkamas. „Aš noriu jaustis už vyro, o ne prieš vyrą. Dažniausiai tokių moterų, kaip aš, vyrai bijo, nes jiems atrodo, kad tokių moterų tu negali pastumti, kaip šlepečių į kampą. Aš žinau, ko aš noriu, žinau, koks vyras man tinka, turiu gyvenimišką patirtį ir manęs daiktais nenupirksi. Vienas ar du briliantai, geresnė mašina man nebeturi jokios motyvacijos. Svarbiausia, kad mašina būtų tvarkinga techniškai, važiuotų, ir kur kas svarbiau, jog šalia manęs važiuotų mano žmogus, o visa kita galime sukurti. Aš noriu turėti žmogų, kuris norėtų mane įkvėpti. Aš noriu būti šiai dienai mylima, o ne mylėti iki begalybės, kaip buvo pirmoje santuokoje"", - laidos vedėjai Viktorijai Jakučinskaitei teigė ji. Ji pasakojo, kad pirmojoje santuokoje santykių puoselėjimas buvo ant jos pečių, todėl kituose santykiuose šių klaidų nekartotų. „Aš manau, kad aš labiau mylėjau, nes visada pagalvodavau - ar pavalgęs, nepavalgęs, nors, visuomet buvo pagaminta maisto, bet laukia kol vis tiek tu pašildysi. Vaikai, namai, darbai viskas buvo ant manęs, todėl šiuo atveju aš noriu kitokio žmogaus"", - mintimis dalinosi pašnekovė. Asmeninio albumo nuotr./Rasa Vilkienė Ji mano, kad jos išrinktasis atsiras tinkamu laiku ir tinkamoje vietoje. „Buvo atvažiavę iš Turkijos ir Italijos žmonės, bet jie nėra man skirti. Gal kažkur iš aukščiau man taip padėliota, kad turi įvykti tas lemtingas susitikimas. Galvoju, kad aš turiu išbūti viena kažkurį laiką"", - pamąstymais dalijosi R.Vilkienė. Kaltinimai plagijavimu Praėjusiais metais R.Vilkienė sulaukė kaltinimų iš sveikos gyvensenos specialistės ir populiarių knygų autorės Modestos Žukauskaitės. Ji teigė, kad Rasa galimai pasisavino jos receptus. Laidoje moteris pirmą kartą atvirai prabilo apie šį skandalą ir papasakojo savo pusę. „Mane apkaltino, kad aš naudojausi jos receptais, nors iki dabar tas žmogus net neįsigilino, kad jos buvęs vyras dirbo du metus pas mane ir normalu, kad jis turi savo braižą ir gali būti sutapimų. Man patikslino advokatė, kad jeigu vietoje juodo pipiro įrašytas - raudonas, tai jau visai kitas receptas. Receptai neturi patento, tad šiai dienai niekas nieko negali pavogti, mes tik galime pagaminti kitaip,"" - „Nusirenk iki pusės"" kanalo laidoje apie skandalą pasakojo R.Vilkienė. Moteris mano, kad tokiu būdu žmogus siekė išpopuliarėti. „Žmogus nori susikrauti sau populiarumą arba parduoti savo receptus susireikšmindama, kad ji yra receptų kūrėja, bet įsigilinus į jos visą praeitį ir pasiekimus, manau, kad būtų galima labai giliai suabejoti, kas kuria tuos receptus. Ji galėtų mane pakviesti į gyvą eterį ir galėtumėme kartu sukurti receptus, sporto programas ir pažiūrėti, kuri daugiau sukurtų ar parodytų sportų programų"", - kalbėjo ji. Asmeninio albumo nuotr./Rasa Vilkienė Kai Modesta svaidėsi kaltinimais Rasa savo nuomonę pasilaikė sau ir viešai nesigynė, atsakė, kodėl taip elgėsi. „Tokie dalykai man yra juokingi. Kai konsultavausi su advokate ji man sakė - ateis laikas, kai bus galima viską šauniai pakelti. Duokime jai pasireikšti, papilti srutas, tegul pila, nes ji yra labai daug klaidų padarius, kurios anksčiau ar vėliau jai atsilieps. Man nereikia gintis. Ginasi tas žmogus, kuris kaltas"", - teigė ji. Rasa Vilkienė Gyvenimą susikūrė Vilniuje Iširus santuokai Rasa viską metė ir nusprendė gyvenimą kurti sostinėje. Tiesa, pradžia buvo nelengva, reikėjo laiko kad užsitarnauti savo vietą. „Šis sprendimas įvyko ne šiaip sau, tai kaupėsi ilgą laiką ir paprasčiausiai ateina viena diena, kai tau trūksta kantrybė, priimi galutinį sprendimą ir išeini. Išvažiavau į Vilnių, kad būti kuo toliau nuo to žmogaus ir aplinkos. Atvykusi neturėjau darbo vietos tik grupę internete. Nuėjau į pokalbį viename iš sporto klubų su ta mintimi, kad jis panašus į mano sporto klubą ir dėl to, nes ten buvo dviračiai, o aš neįsivaizduoju savo treniruočių be dviračių. Pasikalbėjau su direktore ir ji man sako: „Gerai, pasikalbėsiu su kolektyvu ir mes tau duosime atsakymą."" Galiausiai, už savaitės pakvietė mane į pokalbį ir pasakė, kad tinku bei džiaugėsi, kad dviračiai pagaliau pradės veikti, nes iki tol tokios treniruotės nevyko"", - apie pradžią Vilniuje pasakojo moteris. Rasa Vilkienė / Gretos Skaraitienės nuotr. Nors ir iš kolegų sporto klube ji sulaukė kreivų žvilgsnių, tačiau klientų meilę pelnė iškart. „Buvau pakankamai ryški, apranga tvarkinga. Sako tu nori, nenori pamatysi ją tarp daug žmonių, o kai ateini, kaip naujas žmogus tu atneši chaosą ir tai yra normalu. Į tave žiūri, tave stebi. Tu esi naujas žmogus, kuris gali atimti iš jų duona. Po savaitės pas mane buvo pilna grupė dviračių treniruotėje, klientai labai šiltai priėmė. Prasidėjo karantinas, ilgai buvome uždaryti, daug dirbau nuotoliu, o kai grįžau, per metus laiko buvau užsitarnavusi savo vardą. Mane pastebėjo televizija, žiniasklaida, dalyvavau pokalbių laidose, įvyko pirmosios mano transformacijos stovyklos, įvyko sėkmingi pokyčiai. Tada patekau į ligoninę, nes susirgau covidu, o klubo žmonės labai pergyveno, rašė žinutes, viena mano klientė manimi labai rūpinosi, nes neturėjau nieko artimo"", - V.Jakučinskaitės vedamoje laidoje teigė trenerė. Konfliktai ir įtampa su kolegomis vis didėjo, o vieną kartą moteris rado apgadintą automobilį. „Turėjau konfliktą su vienu kolega ir tai, kad manęs negali įveikti paprastai bei buvo palaikyta mano pozicija, nes buvau teisi, vieną kartą po treniruotės aš atėjau ir radau pradurtą mašinos padangą"", - pasakojo ji. Ji taip pat prisiminė ir įvykį su vienu iš kerštaujančių gerbėjų. „Turėjau incidentą, kai į automobilio padangą buvo įsuktas didelis medvaržtis. Nuvykus pas meistrą man pasakė, kad tai buvo padaryta specialiai. Laikui bėgant galėjo susprogti ir padanga. Žinau, kad tai padarė vienas vyrukas, kuriam buvo atsakyta, nes nenorėjau su juo susitikinėti, kadangi jis turėjo šeimą. Aš tai žinojau ir man atkeršijo"", - kalbėjo ji. Visą pokalbį su Rasa Vilkiene žiūrėkite čia:","Rasa Vilkienė laidoje „Nusirenk iki pusės"" atskleidė savo asmeninės ir profesinės gyvenimo detales, aptardama antros pusės paieškas po skyrybų, plagijavimo kaltinimus ir naujos karjeros pradžią Vilniuje, susiduriant su įvairiais iššūkiais ir konfliktais. Ji pasidalijo mintimis apie pasimatymus, buvusią santuoką ir naujus lūkesčius santykiams, taip pat išsakė savo poziciją plagijavimo skandale, kuris kilo dėl receptų kopijavimo kaltinimų."
"Jono Meko ryšys su bohemiškuoju Užupiu buvo ir yra ypatingas. Garsus videomeno meistras dalyvavo daugelyje Užupio Respublikos kūrimosi įvykių, čia ne kartą vyko jo susitikimai su vietos bendruomene. Todėl naujos instaliacijos atvykimui neatsitiktinai buvo pasirinkta Užupio Neprigulmybės diena, balandžio 1-oji. Instaliacijos autorius S.Verski’s drauge su atviro meno galerija „ARTerija"" pristato savo žvilgsnį į Jono Meko pėdsakus Užupyje. Apie naktį šviečiančias skrybėles S.Verski’s sako: „Tai, tarsi, poetiniai Meko žingsniai, palikti švytėti vėjyje. Kaskart vietos dvasiai susijungiant su nauja menine instaliacija mane ištinka lengvas katarsis, tarsi simbolinis vietos užmaršties dulkių nupūtimas, atveriant ją iš naujo, prakalbinant istoriją ir, kartu su autoriumi, jos šnabždesį paverčiant meno kalba."" Evaldo Čingos nuotr./ „Skrendančios skrybėlės pasakoja…"" Šviečiančių skrybėlių instaliaciją papildo pėsčiųjų tako viduryje esantis Jono Meko atvaizdas, kurį, pagal vieną žinomiausių fotografo Antano Sutkaus nuotraukų, sukūrė dailininkas Žygimantas Amelynas. 2025 metais Lietuvos kultūros bendruomenė mini Jono Meko brolio, rašytojo, kinematografininko Adolfo Meko 100-ąsias gimimo metines. Jono Meko Skersvėjyje Kultūros festivalio „Kultūros naktis"" metu (birželio 13 d.) vyks atviras renginys skirtas bendrai brolių Mekų kūrybai - jų parašytų̨ pasakų̨ skaitymams. Adolfas Mekas drauge su broliu Jonu parašė 3 pasakų knygas: „Trys broliai ir kitos pasakos"" (1946); „Iš pasakų krašto"" (1947); „Knyga apie karalius ir žmones"" (1947). Į pasakų skaitymus kviečiami visi Jono ir Adolfo Mekų kūrybos gerbėjai. Renginio dalyviai galės tapti pasakų skaitovais. Evaldo Čingos nuotr./ „Skrendančios skrybėlės pasakoja…"" Jono Meko Skersvėjyje nemokami renginiai yra atviri visoms visuomenės grupėms. Instaliacijos ir Kultūros nakties projekto partneriai - „Aurelijos ir Aurelijaus Rusteikų fondas"", bendrovė „Meno skersvėjis"", atviro meno galerija „ARTerija"". Jono Meko skersvėjis - nuo 2022 m. atgimusi unikali, meno ir kultūros erdvė Užupyje, kurioje įsikūrė Audriaus Gražio meno galerija, AP galerija, dizaino ir meno galerija KALVE, nišinių kvapų namai „Olfactory Store"", prancūziškos kosmetikos SLA butikas, japoniškos arbatos studija „Yugen Tea"", kūrybinė studija „Namai of Creators"", prancūzų virtuvės restoranas LE MANS, automobilių kolekcija GARAŽAS 9:11.","Jono Meko ryšys su Užupiu yra ypatingas, o jo atminimas čia įamžintas per šviečiančių skrybėlių instaliaciją, pristatytą Užupio Nepriklausomybės dieną. 2025 m. vyks renginiai, skirti Jono ir Adolfo Mekų kūrybai, į kuriuos kviečiami dalyvauti visi jų kūrybos gerb"
"Pusę aštuonių vakare startavusiose ekstremaliausiose orientavimosi varžybose prie starto linijos stojo beveik 200 orientacininkų. Permaininga kova vyko tiek vyrų, tiek moterų varžybose, kur Lietuvos čempionato nugalėtojus lėmė finišo tiesioji. Lietuvos čempiono titulą pirmą kartą savo karjeroje iškovojo Tautvydas Rimkus, atstovaujantis Kauno sporto mokyklai „Gaja"" bei orientavimosi sporto klubui „Ąžuolas"". Čempionas 10,3 km distanciją su 29 kontroliniais punktais įveikė per 58 min. 4 sek. ir vos 11 sek. aplenkė antroje vietoje finišavusį daugkartinį Lietuvos čempioną Joną Vytautą Gvildį iš „Medeinos"" komandos. Bronzą iškovojo Rimvydas Alminas iš „Versmės"" kolektyvo. „Didžiąją dalį trasos bėgau kartu su labai stipriu varžovu, Jonu Vytautu Gvildžiu, kurį pavyko aplenkti finišo tiesiojoje. Žinojau, kad galiu laimėti, nes forma išties gera, tik reikėjo išvengti didelių klaidų. Lūkesčiai buvo išties dideli ir juos pavyko pateisinti bei pirmą kartą iškovoti Lietuvos čempiono titulą"", - po finišo savo pasirodymu džiaugėsi T. Rimkus. Lietuvos čempionės titulą naktinėje trasoje, taip pat pirmą kartą karjeroje, iškovojo Miglė Činčikaitė, atstovaujanti klubui „Arboro"". Lietuvos jaunimo rinktinės narė 7 km distanciją su 22 kontroliniais punktais įveikė per 59 min. 47 sek. Antrąją vietą užėmė „Medeinos"" komandos atstovė Teklė Emilija Gvildytė, kuri čempionei nusileido tik 4 sek. Bronzą laimėjo Emilija Tamoševičiūtė iš „Ąžuolo"" komandos, kurią nuo aukso medalio skyrė 23 sek. „Bėgant į paskutinį kontrolinį punktą bėgome kartu su trimis varžovėmis, tačiau streso lygis lėmė tai, jog nusekėme paskui vyrus ir padarėme didžiulę klaidą. Pavyko pačiai pirmai susiorientuoti ir nepabijoti bėgti vienai. Prieš startą tikrai nesitikėjau, jog gali pavykti laimėti elito grupėje, tačiau šiuo pasiekimu labai džiaugiuosi"", - po finišo įspūdžiais dalinosi permainingoje kovoje čempionės titulą laimėjusi M. Činčikaitė. Artimiausias Lietuvos orientavimosi bėgte čempionatas vyks gegužės 10-11 d. Vilkaraisčio miške, kur medaliai bus išdalinti ilgoje ir estafečių trasose.","Ekstremaliausiose orientavimosi varžybose Lietuvos čempiono titulą pirmą kartą iškovojo Tautvydas Rimkus ir Miglė Činčikaitė, varžybose sėkmingai įveikę savo trasas ir aplenkę stiprius varžovus. Artimiausias čempionatas vyks gegužės mėnesį Vilkaraisčio miške."
"Daugelis P.Poderskį sieja su visai kitokiu įvaizdžiu nei tuo, kurį jis pristatė šią savaitę. Jo laisvai krentantys plaukai šį kartą buvo tvarkingai „sulaižyti"", o barzda įgavo tvarkingą formą. Politiko išvaizdos pokyčius žmonės pastebėjo Aplinkos ministerijos pasidalintame įraše socialiniame tinkle „Facebook"". Prie informacijos apie susitikimą su Lenkijos klimato ir aplinkos ministerijos delegacija, buvo prisegtos ir kelios nuotraukos. Žmonės.lt koliažas/Povilas Poderskis „Aplinkos ministerijoje viešėjusiai Lenkijos klimato ir aplinkos ministerijos delegacijai pristatėme Lietuvos miškininkystės sektorių ir jo valdymo praktiką. Svečiams pristatėme Vyriausybės siekį užtikrinti miškų išteklių apsaugą ir jų atkūrimo kokybę, akcentuodami duomenimis ir mokslu grįstų sprendimų priėmimo svarbą. Buvo diskutuojama ir apie planuojamus Miškų įstatymo pakeitimus - miško kirtimų ribojimus, naują požiūrį į nemedieninę miškininkystę bei griežtesnį ūkininkavimo režimą saugomose teritorijose esančiuose miškuose. Susitikime taip pat aptarta būtinybė plėtoti su mediena nesusijusią miškininkystės veiklą, siekiant išlaikyti pusiausvyrą tarp ekonominės naudos ir gamtos apsaugos. Lenkijos delegacija buvo supažindinta su Nacionalinio susitarimo dėl miškų politikos procesu, kuriame atspindėti visuomenės lūkesčiai bei įvairių suinteresuotų grupių nuomonės"", - rašoma pranešime.","Povilas Poderskis pristatė Lietuvos miškininkystės sektorių Lenkijos klimato ir aplinkos ministerijos delegacijai, akcentuodamas miškų apsaugą, atkūrimo kokybę ir miškų valdymo praktikas. Susitikime aptarti Miškų įstatymo pakeitimai ir planai plėtoti nemedieninę miškininkystę, siekiant pusiausvyros"
"„Turite butą ar namą Vilniuje ar Kaune ir svarstote jį išnuomoti patikimiems nuomininkams? Mūsų komanda bendradarbiauja su į Lietuvą atvykstančiais Vokietijos brigados kariais ir šiuo metu aktyviai ieškome jiems tinkamų būstų nuomai. Pasirūpinsime visu nuomos procesu - nuo nuomininkų atrankos iki sutarties sudarymo, kad jūsų turtas būtų patikimose rankose"", - pranešė socialiniame tinkle „Facebook"" „Ober -Haus"". „Ober-haus"" Senamiesčio biuro vadovas Marius Čiulada 15min teigė, kad pirmąsias dienas po šia žinute aktyviai darbavosi „botai"" ir vatnikai. Ši reakcija esą nustebino. „Dirbantys Rusijoje po mūsų pranešimu užkūrė neapykantos žinutes, raginančias prezidentą priimti vokiečius pas save namuose arba skelbiančias, jog naciai puola. Kaip buliui raudona vėliava, taip tam budulynui suveikė Vokietijos vėliava. Prieš metus skelbėme panašią žinutę su mano veidu - nebuvo reakcijos, o dabar tokia. Bet mes juos trynėm, paslėpėme. Paskui jau žinią pamatė tie, kam aktualu išnuomoti savo būstą"", - prisipažino M.Čiulada. Luko Balandžio / 15min nuotr./15min studijoje - Marius Čiulada Pasak pašnekovo, tokių užklausų „ne viena ir ne dvi"". „Yra turinčių tuščią, laisvą butą, kurį nusprendė pasiūlyti vokiečiams. Kiti baigia įrengti ir po mėnesio galės pasiūlyti. Gavome ir nestandartinių užklausų, kai žmonės sako, kad turi didelį namą ir gali leisti ten gyventi kartu. Bet pastarieji pasiūlymai labiau tiko ukrainiečiams, bėgusiems nuo karo. Vokiečiai turi, kur apsigyventi, nereikia jų priglausti. Įvairiausių užklausų yra, su jomis tvarkomės"", - apibendrino M.Čiulada. Anot jo, remiantis pirmine informacija, vokiečiams reikės 100-200 būstų. Pasak pašnekovo - vokiečių brigados šeimų pageidavimai dėl būstų išlieka tokie pat, kaip ir anksčiau. Apie juos 15min rašė čia. „Jie paprastai visi nuomojosi trijų kambarių ir didesnius butus. Pageidautina, naujos statybos. Buvo keli, kurie nuėjo į seną statybą, Vilniaus Senamiestyje. Bet iš esmės ieškoma naujos statybos būstų. Ne mažiau kaip 70 kv. m ploto. Mažesnio ploto būsto jie tiesiog nesupranta. Be to, svarbu, kad būtų požeminis parkavimas"", - anksčiau bendraudamas su 15min atskleidė M.Čiulada. Anot pašnekovo, sostinės rajonai, kuriuose kuriasi vokiečių brigados karių šeimos būtų Žvėrynas, Šnipiškės, Antakalnio pradžia, šiek tiek Senamiesčio.","„Ober-Haus"" ieško būstų nuomai Vilniuje ir Kaune Vokietijos brigados kariams, tačiau susidūrė su neigiamomis reakcijomis socialiniuose tinkluose. Nepaisant iššūkių, sulaukta daug užklausų dėl būsto nuomos, o vokiečiai dažniausiai ieško trijų kambarių naujos statybos būstų su požeminiu parkavimu."
"Rusija atmetė bendrą JAV ir Ukrainos pasiūlymą dėl besąlygiškų ir visiškų paliaubų, tačiau teigia, jog sutiko laikinai sustabdyti smūgius Ukrainos energetikos objektams. Kyjivas teigia, kad Rusija vis tiek ne kartą smogė energetikos infrastruktūrai. „Šį rytą dar vienas Rusijos smūgis apgadino elektros objektą Chersone, todėl 45 tūkst. gyventojų liko be elektros"", - per spaudos konferenciją sakė Ukrainos užsienio reikalų ministras Andrijus Sybiha. 2022 metų vasarį pradėjusi invaziją į Ukrainą, Rusija nuo to laiko sistemingai vykdo oro atakas prieš Ukrainos elektrines ir elektros tinklus. Maskva taip pat kaltina Kyjivą, kad šis smogia Rusijos energetikos objektams, ir antradienį pareiškė, kad buvo surengtos naujos atakos Rusijos Belgorodo srityje ir Maskvos iš dalies kontroliuojamoje Ukrainos Zaporižios srityje. Rusijos prezidentas Vladimiras Putinas antradienį surengto susitikimo su aukščiausio rango saugumo pareigūnais pradžioje Rusijos gynybos ministro Andrejaus Belousovo paprašė pateikti jam naujausią informaciją apie tai, kaip „vykdomi susitarimai dėl Rusijos ir Ukrainos abipusių smūgių energetikos sistemoms nutraukimo"". Buvo transliuotos tik įžanginės V. Putino pastabos. Tuo tarpu A. Sybiha taip pat pareiškė, kad Kyjivas ir Vašingtonas veda naujas derybas dėl susitarimo, kuris suteiktų Jungtinėms Valstijoms prieigą prie ukrainiečių naudingųjų iškasenų mainais į tolimesnę karinę paramą. „Visada svarbu stiprinti amerikietiško verslo buvimą Ukrainoje, todėl šis procesas tęsiasi, ir mes dirbsime su kolegomis iš Amerikos, kad pasiektume abipusiai priimtiną priimtiną tekstą, kurį būtų galima pasirašyti"", - per spaudos konferenciją apie ginčijamą susitarimą dėl retųjų elementų sakė Ukrainos užsienio reikalų ministras Andrijus Sybiha. Planuotas susitarimas dėl strategiškai svarbių naudingųjų iškasenų gavybos Ukrainoje kartu su Jungtinėmis Valstijomis turėjo būti Vašingtone pasirašytas praėjusį mėnesį, tačiau to padaryti nepavyko dėl neeilinio JAV prezidento Donaldo Trumpo (Donaldo Trampo) ir Volodymyro Zelenskio ginčo prieš televizijos kameras. D. Trumpas sekmadienį perspėjo V. Zelenskį, kad jis turės „didelių problemų"", jei Kyjivas atmes naujausią JAV pasiūlymą, kurio detalių nė viena pusė dar nepaskelbė.","Rusija atmetė JAV ir Ukrainos pasiūlymą dėl paliaubų, tačiau teigia sutikusi laikinai nutraukti smūgius Ukrainos energetikos objektams, nors Kyjivas praneša apie tolesnius smūgius. Be to, Ukrainos ir JAV derybos dėl prieigos prie naudingųjų iškasenų mainais į karinę paramą susiduria su iššūkiais, įskaitant politinį konfliktą."
"Spektaklio augimo procesą stebės ir su jo kūrėjais įžvalgomis dalinsis sveikatos psichologė, psichoterapeutė Aušra Gudjonytė, savo praktikoje daug dėmesio skirianti būtent vaikų ir tėvų santykiams. Pasak jos, ydinga kaltę dėl prarasto ryšio su vaikais suversti tiktai paauglystei ar manyti, kad visi kylantys bendravimo nesklandumai savaime išaugami. Asmeninio albumo nuotr./Aušra Gudjonytė Teatras savęs ir kitų pažinimui A. Gudjonytei įsijungimas į „Ką sakai?"" proceso stebėseną nėra pirma patirtis teatre. Ji konsultavo „Taško teatre"" Agnijos Šeiko kurtą spektaklį „Trijulė aukštyn kojomis"", gal dėl to sulaukusi kvietimo iš Klaipėdos dramos teatro sutiko nedvejodama. K. Maiskio kuriamo spektaklio tema jai atrodo ir įdomi, ir aktuali, o pats teatras - puiki terpė lavinti bendravimo įgūdžius, „spektaklius mes, žiūrovai, stebime šiek tiek atsitraukę, saugiai, su mažesniu gynybiniu barjeru, patys nesikišdami į procesą, bet dalyvaujame stebėdami ir klausydami, bandydami pajausti ir suprasti, ką mums norima parodyti procesu scenoje. Tapatinamės su veikėjais ir jų išgyvenamomis situacijomis, atpažįstame panašumų su savo gyvenimo aplinkybėmis ir tai gali padėti normalizuoti, kai kurias problemas ar lengviau rasti joms sprendimus"". A. Gudjonytė minėjo, kad kartais ir savo klientams - tiek paaugliams, tiek suaugusiesiems - rekomenduoja teatro užsiėmimus, nes jie padeda ugdyti gebėjimą aiškiai reikšti mintis, kūrybiškumą, gerina gebėjimą suprasti aplinkinių kūno kalbą, komandinio darbo įgūdžius, didina pasitikėjimą savimi, verčia peržengti save ribojančius įsitikinimus. D.Rimeikos nuotr./Spektaklio „Ką sakai"" repeticija Spektaklyje „paukščių kalba"" Kuriamas spektaklis paliečia labai universalią ir kartu fundamentalią temą - nesusikalbėjimą, o kūrėjų pasirinktas būdas jį išreikšti per „paukščių kalbą"", glosolaliją - kalbėjimą beprasmiais garsais, skambesiu primenančiais rišlią kalbą, leidžia pajusti bejėgiškumą ir atskirtį, kuomet neišeina palaikyti ryšio su aplinka. „Aiškios prasmės neturinti kalba labai ironiškai atspindi ir mūsų pasaulį, kartais juk būna, kad stovime vieni prieš kitus, bandome vieni kitus suprasti, išgirsti, patys būti suprasti, bet tai neįvyksta. Kartais net ir kalbamės apie tuos pačius dalykus, bet lyg iš atskirų pasaulių. Glosolalijos pasirinkimas spektaklyje atitinka pagrindinius vaikų ir tėvų bendravimo sunkumus, labiausiai išryškėjančius paauglystės tarpsnyje"", - svarstė psichologė. Spektaklio pagrindinei veikėjai Emai (akt. S. Pinaitytė) praradus gebėjimą suprasti aplinkinius - ji iš jų lūpų girdi tik beprasmius garsus. Žiūrovams bus sudarytos sąlygos perprasti „Ką sakai?"" personažų pokalbius, bet ir jie turės galimybę pasipraktikuoti intonacijų skaitymo ir neverbalinės komunikacijos perpratimo įgūdžius. D.Rimeikos nuotr./Spektaklio „Ką sakai?"" repeticija Nesusikalbėjimas - ne augimo tarpsnis „Buitiškai sakant, nesusikalbėjimas yra bendravimo problema, kuomet žmonės neteisingai vieni kitus interpretuoja. Kartais bendraujant koją pakiša viena kitai prieštaraujanti verbalinė ir neverbalinė kalba, turimi išankstiniai nusistatymai, prasta emocinė būsena, nuovargis - visa tai ir daugiau gali trukdyti efektyviam bendravimui"", - klausiama, ar nesusikalbėjimą kaip rimtą problemą identifikuoja žmogaus psichologijos specialistai, tai patvirtino A. Gudjonytė. Pasak jos, tai aktualu visada - žmonės bendrauja nuolat - patys su savimi, su bendraklasiais, draugais, kolegomis, šeimos nariais, nepažįstamaisiais. „Tam tikrais gyvenimo tarpsniais bendrauti su aplinka gali būti sunkiau, bet tai nereiškia, kad bendravimo sunkumai praeina savaime ar yra išaugami, - vieną su paauglystės laikotarpių siejamų mitų atmetė psichologė. - Mes nuolat mokomės lavinti bendravimo įgūdžius, ne išaugame trikdžius, bet turime įgyti tam tikrus gebėjimus, kad bendravimas su aplinkiniais taptų lengvesnis. Ir pradėti visada reikia nuo savo vidaus, vidinės šeimos sistemos, kai mokomės išgirsti patys save, atpažinti, kas vyksta mūsų viduje, kokie vidiniai konfliktai mus kamuoja. Bendravimo sunkumai iš tiesų suaktyvėja paauglystės laikotarpiu, kai norima ir įtikti tėvams, ar aplinkiniams, ir laužyti taisykles, siekti laisvės, maištauti. Bet tai nėra tik paauglystės problema."" Asmeninio albumo nuotr. /Aušra Gudjonytė. Psichologės praktikoje nemažai atvejų, kai įsisenėjusios bendravimo problemos suaugusiems žmonėms trukdo megzti darnius santykius tiek darbo aplinkoje, tiek šeimoje, kai jos tampa konfliktų ir nesusikalbėjimo priežastimi. „Suaugę mes tampame dar labiau rigidiški, mažiau lankstūs, mūsų asmenybė susiformuoja, atrodo, kad jau viską žinome ir esame teisūs, mums komfortiška tame žinojime. Taigi nesusikalbėjimas gali būti aktuali tema visais žmogaus gyvenimo tarpsniais. Kalbant apie suaugusiuosius tiesiog labiau tikėtina, kad jie jau geriau save pažinę, jų hormonai mažiau svyruoja, jie turi patirties lengviau susidoroti su kylančiais sunkumais"", - apibendrino A.Gudjonytė. Pavojus prarasti ryšį „Bendravimo sunkumai su savo vaikais gali kilti dar kūdikystėje, kuomet tenka atpažinti mažylio poreikius iš jo verksmo ar neverbalinės kalbos. Kaip ryškiausius etapus psichologė išskyrė „ne"" laikotarpį, amžių tarp dviejų ir keturių, kuomet vaikai per „ne"" testuoja savo ribas, o taip pat paauglystę ir jaunystę, laikotarpį, apimantį maždaug nuo 12-ųjų iki pat 30-ųjų gyvenimo metų, siejamą su savo tapatumo paieškomis, nepriklausomybės siekiu. „Šie laikotarpiai vieni iš sunkesnių ne tik tėvams, bet ir patiems vaikams bei jauniems suaugusiems. Tėvams tuo metu svarbu po truputį saugiai paleisti kontrolę, bet išlaikyti sveikas ribas, skatinti ir palaikyti savo vaiko saviraišką, savarankiškumą. Kai tai padaryti sunku, seka konfliktai ir atitolimas"", - sakė psichologė. A. Gudjonytė pabrėžė, kad impulsas šeimoje atsirandančius bendravimo sunkumus nurašyti paauglystei ir tiesiog juos išlaukti nėra pats geriausias pasirinkimas, „paauglys gali po truputį vis labiau atsiriboti, neatsakyti, kai į jį kreipiamasi, vis daugiau laiko leisti užsidaręs savo kambaryje, prieštarauti bet kokiems prašymams, visi pokalbiai gali pradėti vesti į konfliktus. Tėvai gali pastebėti, jog nebežino, su kuo jų vaikas bendrauja, suprasti, kad jis meluoja, bėga iš pamokų. Kalbant apie visiškus kraštutinumus, paauglys gali pradėti vartoti psichiką veikiančias medžiagas, užsiimti rizikinga, gyvybei pavojinga veikla, kilti rimtų sunkumų mokykloje"". Pasak specialistės, liūdina, kad tėvai susiima ir savo vaikus pas psichologą dažnai atveda jau įsisenėjus problemoms ir tuomet psichologas ieško ryšio su vaiku, kurį prarado jo tėvai. Svarbiausia meilė ir įsiklausymas Klausiama, ką iš savo pusės galėtų daryti į paauglystę žengiančius vaikus auginantys tėvai, A. Gudjonytė dalinosi, kad patarimai apima labai paprastus, bet kartu esminius dalykus, „svarbu nuoširdžiai norėti bendrauti su savo vaiku, mokėti išklausyti jį be vertinimų ir patarimų, jei jie neprašomi, neprimetinėti savo nuomonės. Svarbu ne žiūrėti į vaiko pasaulį iš eksperto pozicijos, bet priimti vaiko gyvenimą ir jo sprendimus pagarbiai. Svarbu nepamiršti leisti laiko kartu. Labai svarbu rasti progų juoktis kartu. Tarpusavio santykis, grįstas meile, pagarba, nuoširdumu, padeda išlaikyti ryšį ir sunkesniais laikotarpiais. Miniu nuoširdumą ir tai reiškia, kad bendravimas su vaiku neturėtų būti pastanga per manipuliaciją patenkinti savo pačių norus ar lūkesčius vaiko sąskaita. Nesvarbu, vaikas, paauglys, suaugęs - visi mes jaučiame kito žmogaus intencijas, jaučiame, kada ryšys tikras, o kada mezgamas dėl kažkokių priežasčių"". „Ką sakai?"" atspirties tašku tampa šeimos situacija, kuomet, kad ir nepiktybiškai, bet neįsiklausoma į vienas kitą - nesusikalbėjimas tarp personažų užaštrinamas iki absoliučiai dingstančio gebėjimo bendrauti. Šeimos santykių mikrokosmose tokie tarpsniai gali atrodyti katastrofiški, tačiau ramybės gali suteikti ne tik kantrios ir meile pagrįstos pastangos neprarasti ryšio, bet ir žinojimas, kad tai - labai universalu. A. Gudjonytė priminė, kad jau iš Antikos laikų pasiekia nusiskundimai apie nesusikalbėjimą šeimoje, esą vaikams niekas neįdomu, jie negerbia tėvų, jų vertybės prastos ir jie visi tingūs. „Kažką panašaus paaugliai girdi visais laikais. Keičiasi tik požiūris į bausmes, šiandien auginant vaikus orientuojamasi į jų emocinę sveikatą, kritinį mąstymą, savarankiškumą, o ne aklo paklusnumo ugdymą. Nebegalime naudoti fizinių bausmių, jos laikomos traumuojančiomis, o ne ugdančiomis. Pakitusi ir autoriteto samprata, ji grindžiama pokalbiu, dialogu. Šiuolaikiniai tėvai turi įdėti daugiau pastangų, kad būtų išgirsti, be to, ir vaikai, turėdami didelį informacijos prieinamumą internete, turi daugiau argumentų bendraudami su tėvais, kai kuriuos dalykus žino geriau nei jų tėvai ar mokytojai"", - sakė psichologė. Jos nuomone, vaikai seniau buvo labiau veikiami fizinių bausmių baimės, o tai paliko jų psichikoje pėdsaką, „dabar tie vaikai patys yra tėvai, užaugę veikiami griežtų bausmių, jie dažnai nenori būti tokie, kaip jų tėvai, nori būti geresni, tad kartais tai nuveda į kitą kraštutinumą - vaikams leidžiama per daug, pasiduodama ribas išbandančio vaiko manipuliacijoms"". Spektaklyje bendravimo gairės šeimai Į paauglystę žengiantiems vaikams skirtame spektaklyje, pasak jo kūrėjų, laiką smagiai praleis tiek patys vaikai, tiek jų tėvai. O dovanų apsilankiusieji „Ką sakai?"" išsineš tarpusavio bendravimui palengvinti skirtų gairių rinkinį. Jis bus sudarytas iš dviejų dalių - viena skirta vaikams, kita - tėvams. Nuoširdumas, atvirumas, meilė - gražių šeimos santykių pamatas atrodo labai paprastas. Paprastas ir A. Gudjonytės palinkėjimas tiek jauniems, tiek vyresniems žmonėms, „visiems mums noriu palinkėti nesustoti augti, išlikti smalsiems, stiprinti gerą santykį su savimi, o tai padės kurti harmoningą ryšį su aplinka ir aplinkiniais. Reikliame pasaulyje pirmiausia būkime švelnesni ir patys sau, išmokime atleisti sau ir atjausti save. Tobulų žmonių nėra, visi esame unikalūs."" „Ką sakai?"" premjera Klaipėdos dramos teatre balandžio 26 ir 27 dienomis. Premjeros dienomis ir gegužės 10 d. spektaklis bus rodomas su vertimu į gestų kalbą.","Spektaklyje „Ką sakai?"" Klaipėdos dramos teatre nagrinėjama nesusikalbėjimo problema šeimoje, ypač tarp vaikų ir tėvų, naudojant „paukščių kalbą"" kaip metaforą. Psichologė Aušra Gudjonytė pabrėžia, kad bendravimo sunkumai nėra praeinantys su paauglyste ir siū"
"Paskutinį sykį pamatyti auksinės sudėties roko operą susirinko tūkstančiai šio istorinio kūrinio gerbėjų. Iš žiūrovų reakcijos buvo aišku - daugelis stebi jį ne pirmą kartą. Plojimai aidėjo po kiekvienos arijos ir virto ovacijomis, aidint finalinei dainai „Dievas davė"". Tai buvo ne tik atsisveikinimas su mylimais pagrindinių vaidmenų atlikėjais, bet ir visos turtingos muzikinės epochos, kuri prasidėjo su „Jūrate ir Kastyčiu"" pabaiga. Organizatorių nuotr./Miuziklo „Jūratė ir Kastytis"" atsisveikinimo koncertas Roko operą „Jūratė ir Kastytis"" sukūrė kompozitorius Rokas Radzevičius ir libreto autorius Rimvydas Stankevičius. Pirmą kartą ji buvo parodyta prieš 23 metus Klaipėdoje, Jūros šventėje ir išsyk užsitarnavo begalinę žiūrovų meilę. Marijono ir Aistės atliekamas Jūratės ir Kastyčio „Meilės duetas"" tapo viena gražiausių visų laikų lietuviškų dainų. Roko operos istorija ir virsmas simboliškai atspindi pastarųjų dešimtmečių visos Lietuvos augimą. Startavusi gana kukliai - be lėšų kostiumams, scenografijai, besilaikiusi daugiausia ant jos kūrėjų ir atlikėjų entuziazmo, per dešimtmečius roko opera augo, stiprėjo ir subrendo iki visiškai išbaigto aukščiausio lygio sceninio kūrinio. Organizatorių nuotr./Miuziklo „Jūratė ir Kastytis"" atsisveikinimo koncertas Šiandien jam akompanuoja orkestras, rinkiniams solistams pritaria choras, šoka profesionali trupė, su vaizdu, garsu ir šviesomis dirba talentinga komanda. Visas šis didelio profesionalumo, atsidavimo ir investicijų reikalaujantis kolektyvinis darbas pristato išties įspūdingą ir emociškai paveikų vaizdą, jaudinantį tūkstančius. Po pirmojo parodymo, roko opera su pertraukomis ir skirtingų sudėčių buvo rodyta nedidelėse salėse. Dabartinį galingą vaizdą, ji po truputį pradėjo įgyti 2016-aisiais, kai jos režisūros ėmėsi Kostas Smoriginas, o prodiusavimo - koncertų agentūra „Promostar"". Buvo sukurta papildomų arijų, muzikos intarpų, garso takelis praturtintas natūraliais gamtos ir gyvūnų garsais. Taip pat Rokas Radzevičius ir Rimvydas Stankevičius 2016-aisiais pristatė naują, labai svarbų, elementą - finalinę roko operos dainą „Dievas davė"". Pastaroji šiandien laikoma viena giliausių ir paveikiausių lietuviškų patriotinių dainų. Kūrinys tarsi paskutinis vėrinio deimantas tobulai užbaigė visą roko operos veiksmą. Atgimusi opera su naujais kostiumais, scenografija, šviesų spektakliu ir šokiais atrodė ir skambėjo puikiai, tačiau jai trūko vieno esminio dalyvio: Kastyčio vaidmens atlikėjo Marijono Mikutavičiaus. Jis į roko operos sceną, po ilgokų įkalbinėjimų, grįžo tik 2022-aisias. Organizatorių nuotr./Miuziklo „Jūratė ir Kastytis"" atsisveikinimo koncertas Po jo sugrįžimo kūrinys tapo išbaigtu ir triumfavo ne tik Lietuvos miestuose, bet ir buvo nukeliavęs į JAV bei sėkmingai parodytas su vietos šokių kolektyvu „Suktinis"". Grįžus Marijonui, roko opera dažniausiai buvo rodoma taip vadinamos „auksinės sudėties"": Jūratė - Aistė Smilgevičiūtė, Kastytis - Marijonas Mikutavičius, Kastyčio motina - Karina Krysko, Perkūnas - Tadas Juodsnukis, Neptūnas - Jeronimas Milius, Kopų senis - Kostas Smoriginas ir Gyčio Ivanausko teatro šokėjų trupė (choreografas Gytis Ivanauskas). Prieš gerus metus prie roko operos prisijungė Kauno bigbendas (naujas aranžuotes jam sukūrė Jievaras Jasinskis) ir choras „Vilnius Voices"", vadovaujamas Kristinos Žaldokaitės. Organizatorių nuotr./Miuziklo „Jūratė ir Kastytis"" atsisveikinimo koncertas Scenografija - pilna pagonybės stabų, pajūrio žvejų buities atspindžių - Marijaus Jacovskio, kostiumai - drabužių dizainerės Liukos Songailaitės. Spektaklio garso režisierius - Tomas Ždanovičius. Šviesų dailininkas - Darius Malinauskas. Būtent tokios sudėties roko opera visiškai gyvai ir skambėjo paskutinį kartą Kaune „Žalgirio"" arenoje. Tiesa, su viena priverstine korekcija: aktorius Kostas Smoriginas dėl ligos savo paties režisuotame spektaklyje vaidinti negalėjo. Jį Kopų senio vaidmenyje pakeitė Vladas Kovaliovas. Aistė Smilgevičiūtė visuomet pabrėždavo, koks svarbus ir išskirtinis jai Jūratės vaidmuo. Juk kitaip ir būti negalėjo: kūrinį specialiai jai parašė jos vyras Rokas Radzevičius. „Man itin brangiu atsiminimu liks paskutinis pasirodymas. Galima sakyti, laiko ratas užsidarė: kartu su Marijonu pradėjome, kartu ir užbaigėme. Ar gi tai ne simboliška ir gražu? Pradžia ir pabaiga susiliejo į vieną"", - sakė A.Smilgevičiūtė. „Džiaugiuosi, kad leidausi įkalbamas grįžti. Įsitikinau: žmonės laimingi, žiūrėdami šį kūrinį. O ir mes išsaugojome savyje tą šventą jausmo ugnį, kuri paliečia žiūrovo sielą. Nežinau, kada ir kokios sudėties atgims ši roko opera. Nežinau, tiesą sakant, ar atgims iš viso... Tačiau slapta viliuosi, kad toks puikus kūrinys gyvens amžinai ir jaudins vis naujas žiūrovų kartas"", - sakė M.Mikutavičius. Organizatorių nuotr./Miuziklo „Jūratė ir Kastytis"" atsisveikinimo koncertas Roko opera pasakoja mums gerai žinomos istorijos apie žveją Kastytį ir deivę Jūratę tęsinį. Kastytis klūpi ant jūros kranto apraudodamas Perkūno nukirstą savo mylimąją Jūratę. Staiga jis pasiryžta prieš dievo valią ją prikelti ir istorija „po istorijos"" prasideda... Jūratė ir Kastytis patiria rimtų išbandymų, dievų ir stichijų rūstybę, pergyvena karą, tačiau tikra meilė žmogui ir savo žemei pabaigoje nugali viską. Roko opera - tautiškumu ir patriotiškumu persmelktas kūrinys, kurio pastarųjų metų populiarumą ir aktualumą stipriai įtakojo įtempta pasaulinė politinė situacija ir išaugusios grėsmės Lietuvos saugumui. Kūrinyje nedviprasmiškai kalbama apie būtinybę ginti Lietuvą iki paskutinio kraujo lašo, nepasiduoti be kovos net ir pačiam stipriausiam priešui, mylėti ir saugoti savo šalį, kaip ir pabrėžiama finalinėse eilutėse: „Dievas davė mums brangią dovaną, pamokint, kaip mylėt, pamiršo, kad nereikia jos trypti kojomis, kad privalom ją kelt į viršų"". Finalinio roko operos kūrinio „Dievas davė"" vaizdo klipas (režisierius Donatas Ulvydas):","Roko opera „Jūratė ir Kastytis“, sukurta kompozitoriaus Roko Radzevičiaus ir libreto autoriaus Rimvydo Stankevičiaus, baigė savo kelią su įspūdingu atsisveikinimo koncertu, kurio metu buvo pagerbti tiek kūrinio auksinės sudėties atlikėjai, tiek pati ilgus metus trukusi muzikinė epocha. Ši opera, pers"
"Žinomi šalies žmonės užuojautą A.Čekuolio šeimai ir gražiais prisiminimais apie jį dalijosi socialiniuose tinkluose. Žurnalistas Andrius Tapinas dėkojo Algimantui už įkvėpimą ir sukurtą autoritetą. „Išėjo vienas didžiausių mano žurnalistikos ir publicistikos autoritetų. Užuojauta Justas Čekuolis ir visiems pažinojusiems Algimantą"", - rašė A.Tapinas. Išėjo vienas didžiausių mano žurnalistikos ir publicistikos autoritetų. Užuojauta Justas Čekuolis ir visiems pažinojusiems Algimantą. Posted by Andrius Tapinas on Friday, April 4, 2025 A.Čekuolį pagerbė ir ne viename renginyje drauge su juo dirbęs Benediktas Vanagas, kuris žurnalistą drąsiai vadino savo mokytoju. „Išėjo unikali Asmenybė. Žmogus, kuris mums asocijavosi su žiniomis ir pasakojimais. Dar tuo metu kai nebuvo googlo, Algimantas Čekuolis mokėdamas septynias užsienio kalbas studijuodavo įvairią pasaulio spaudą ir, apibendrinus informaciją, gyvenimą matydavo plačiau nei daugelis mūsų. Parašė 22 knygas. Ilsėkitės ramybėje, Mokytojau"", - rašė B.Vanagas. Išėjo unikali Asmenybė. Žmogus, kuris mums asocijavosi su žiniomis ir pasakojimais. Dar tuo metu kai nebuvo googlo,... Posted by Benediktas Vanagas on Friday, April 4, 2025 Atmindamas A.Čekuolį, dainininkas Viktoras Diawara prisiminė jų pažintį. „Su giliu liūdesiu atsisveikinu su Algimantu Čekuoliu. Ne tik iškilia asmenybe, bet ir žmogumi, kuris man asmeniškai labai daug reiškė. Kai tik atvykau gyventi į Lietuvą, jis su šeima mane priėmė į savo namus ir padėjo tvirtai žengti pirmuosius žingsnius čia - tiek gyvenime, tiek muzikoje. Algimantas buvo neįtikėtinai šiltas, išmintingas ir įkvepiantis žmogus - sugebėdavo papasakoti įdomią istoriją apie bet ką, o jo gebėjimas gaminti maistą niekada nenustojo stebinti. Jo šviesa išliks atmintyje. Užuojauta jo artimiesiems. Ilsėkis ramybėje"", - mintis dėstė V.Diawara. Su giliu liūdesiu atsisveikinu su Algimantu Čekuoliu. Ne tik iškilia asmenybe, bet ir žmogumi, kuris man asmeniškai... Posted by Victor Diawara on Friday, April 4, 2025 Apie ryšį su Algimantu ir jo skleistą pavyzdį rašė ir kulinarė, verslininkė Beata Nicholson. „Man Algimantas Čekuolis visada buvo superžvaigždė. Supermokytojas. Pavyzdys, kaip gyventi gyvenimą pilną smalsumo, geros nuotaikos, humoro - gyvenimą pilnomis saujomis. Su troškimu pažinti, dalintis, kurti. Jis man buvo pavyzdys! Knygų mugės talismanas ir įkvėpimas - rašyti knygas, neprarasti smalsumo gyvenimui, žiūrėti plačiai, matyti giliau. Liūdžiu, bet kartu noriu ir pasidžiaugti - koks ypatingas tai buvo žmogus ir kiek daug jis nuveikė! Atsimenu jį kaip dėstytoją Žurnalistikos institute - jis tiesiog „braškėjo per siūles"" nuo istorijų! Atsimenu jį LRT koridoriuose - visada paklausdavau: - Algimantai, kaip jūs taip sugebat? Knygą per metus parašyt?! Laidas vesti?! O jis man ramiai atsakydavo: - Ar tau sunku parašyti po vieną lapą per dieną? Nesunku? Tai va - parašai kasdien po lapą ir jau turi knygą per metus! Jis buvo ir vienas pirmųjų mano svečių „Kulinarinėse kelionėse"", kurios pasirodė prieš 20 metų! Iš jo visada jutau šilumą ir draugiškumą. Net buvo mane pakvietęs vesti jo knygos pristatymą 2018 m. balandį Rašytojų namuose - iš ten ir tos pirmosios nuotraukos. Visada paplepėdavom, apsikabindavom Knygų mugėj… Turiu daugybę nuotraukų, akimirkų, prisiminimų. Ir dabar - toks liūdesys… Bet šiaip - koks šlovingas, turtingas patirtimis, įspūdingas buvo Algimanto gyvenimas! Džiaugiuosi, kad pažinojau Algimantą. Ilsėkitės ramybėje, Algimantai. Jūs esate pavyzdys, kaip gyventi su polėkiu, smalsumu ir darbštumu"", - jautriai rašė B.Nicholson. Man Algimantas Čekuolis visada buvo superžvaigždė. Supermokytojas. Pavyzdys, kaip gyventi gyvenimą pilną smalsumo, geros... Posted by Beatos Virtuvė on Friday, April 4, 2025 Primename, kad apie A.Čekuolio mirtį pirmasis pranešė portalas lrt.lt, faktą Žmonės.lt patvirtino žurnalisto sūnus Justas Čekuolis. Jis teigė, kad tėčio gyvybė užgeso penktadienio rytą, maždaug 9:30 val. „Tai įvyko ramiai, taikiai ir gražiai"", - sakė Algimanto Čekuolio sūnus. Paklaustas, ar pastaruoju metu pablogėjo tėčio sveikatos būklė, Justas pridūrė: „Tiesiog buvo tam tikra trauma, seno žmogaus, ir įvyko pablogėjimas. Viskas labai paprastai.""","Praeities penktadienio rytą ramiai mirė žinomas Lietuvos žurnalistas Algimantas Čekuolis. Daugelis šalies garsenybių, įskaitant Andrių Tapiną, Benediktą Vanagą, Viktorą Diawarą ir Beatą Nicholson, socialiniuose tinkluose dalijosi užuojauta ir gražiais prisiminimais apie jį, pabrėždami jo įtaką,"
"Jeigu automobiliams būtų galima taikyti pramogų pasaulio žvaigždžių pravardes, tai šiam, sutikite, neįprastam modeliui tikriausiai atitektų „Lady Gagos"" pseudonimas. Aiškinti tokios asociacijos turbūt nereikia, tačiau tik ši žvaigždė iš minios išsiskiria neįprasto dizaino drabužiais. Po prototipo kėbulu inžinieriai sumontavo 2,0 litrų keturių cilindrų atmosferinį, ant „Ford Duratec"" motoro platformos suprojektuotą variklį, kuris generuoja net 237 AG esant 8500 aps./min. ir 206 Nm esant 6300 aps./min. „Caterham Cars"" nuotr./„Caterham AeroSeven Concept"" Aukštasūkė jėgainė visą savo sveikatą į galinius varančiuosius ratus perduoda per 6 laipsnių mechaninę pavarų dėžę. Gamintojo teigimu, šis „AeroSeven"" iki 100 km/h įsibėgės greičiau nei per 4 sekundes. Mašinos kėbulas sveria vos 600 kg, o tai suteikia didelę 395 AG/tonai santykinę galią. Nuostabos sukelti tokia charakteristika galbūt ir neturėtų, nes „Caterham"" yra puikiai žinomas entuziastiškų „Seven"" modelių gamintojas. Visi šios markės automobiliai yra itin lengvi bei pasižymi panašiomis dinaminėmis savybėmis, tačiau „AeroSeven"" išsiskiria aerodinaminiais sprendimais, kuriuos britai taikė pagal automobilių sporte taikomas technologijas. „AeroSeven"" taip pat yra pirmasis šios kompanijos projektas, prie kurio dirbo visos „Caterham"" grupės šakos: „Caterham Technology and Innovation"", „Caterham F1"" komanda ir „Caterham Cars"". Teigiama, kad serijinė šio neįprasto automobilio versija turėtų debiutuoti 2014 metais.","„Caterham AeroSeven Concept“ yra neįprastas automobilis, kuriam prilyginama „Lady Gagos“ pravardė dėl išskirtinio dizaino, jis pasižymi galingu 2,0 litrų varikliu, kuris suteikia puikų našumą ir greitį dėl lengvo kėbulo bei sportiškų aerodinaminių sprendimų. Šis modelis žymi bendrą „Cater"
"Lietuvos rinktinės kapitonė Aušra Arciševskaja bei viena lyderių Vakarė Damulevičiūtė keičia klubus ir Lenkijos bei Vokietijos lygose kitą sezoną rungtyniaus aukštesnius tikslus keliančiose komandose. Lenkijos čempionate penktą vietą užimančioje „Piotrcovia"" komandoje žaidžianti A.Arciševskaja nuo kito sezono pradžios papildys Lenkijos vicečempiono „Kobierzyce"" klubo gretas. Šį sezoną „Kobierzyce"" užima trečią vietą. „Vienas iš didžiausių prioritetų pasirašant naują sutartį buvo tai, kad „Kobierzyce"" kitą sezoną ketina žaisti EHF Europos lygoje. Čia matau didesnes galimybes tobulėti. Džiaugiuosi, kad sutartis su „Kobierzyce"" pasirašyta dvejiems metams, nes tai suteiks laiko tinkamai įsilieti į naują komandą ir prisitaikyti prie šios komandos žaidimo, - sakė šį sezoną dukart į simbolinę Lenkijos čempionato turo rinktinę kairiojo pusiau krašto pozicijoje išrinkta 23-ejų metų A.Arciševskaja. - „Kobierzyce"" klubas visada kovoja dėl aukščiausių vietų Lenkijos čempionate, komanda žaidžia įdomų šiuolaikinį rankinį ir noriu būti šios komandos dalimi. Tikiuosi kuo daugiau prisidėti prie komandos rezultatų tiek puolime, tiek ir gynyboje"". rankinis.lt nuotr./Aušra Arčisevskaja Jau keturis kartus geriausia Lietuvos metų rankininke išrinkta A.Arciševskaja karjerą pradėjo Vilniaus „Eglės"" komandoje. Legionierės karjerą A. Arciševskaja pradėjo 2022-23 m. sezone, kai perėjo į Mosto „Banik"" klubą, su kuriuo žaidė EHF Čempionių lygoje ir tapo Čekijos čempione. Prieš kitą sezoną klubą pakeis ir kita Lietuvos rinktinės lyderė V.Damulevičiūtė. Kairiojo pusiau krašto pozicijoje žaidžianti V.Damulevičiūtė pasirašė metų sutartį su galimybe ją pratęsti su „Bergischer"" klubu. Vokietijos antrojoje lygoje „Bergischer"" užima aštuntą vietą. V.Damulevičiūtė jau antrą sezoną vilki „Bad Wildungen Vipers"" komandos marškinėlius. „Bad Wildungen Vipers"" rankininkės praėjusį sezoną iškrito iš aukščiausios Vokietijos lygos ir šį sezoną antrojoje lygoje užima tryliktą vietą tarp šešiolikos komandų. „Pasirinkau „Bergischer"" dėl didelio šio klubo potencialo. Klubas kelia tikslą patekti į aukščiausiąją lygą, tik šį sezoną pasiekti šiam tikslui trukdo žaidėjų traumos. Komandą treniruoja garsi trenerė Kerstin Reckenthaler, buvusi Vokietijos rinktinės rankininkė, išvedusi jau ne vieną komandą į aukštesnįjį divizioną. Sužavėjo pokalbis su trenere ir jos motyvuojanti kalba bei komandos noras kilti aukštyn, - sakė Lietuvos, Ispanijos ir Vokietijos klubuose žaidusi 20-etė V.Damulevičiūtė. - „Bergischer"" klube vyksta tamprus moterų ir vyrų komandų bendradarbiavimas ir visiems sudarytos puikios sąlygos, viskas ko reikia sportininkams. Apie tai teko bendrauti su „Bergischer"" vyrų komandoje rungtyniaujančiu Lietuvos rinktinės kapitonu Gerdu Babarsku. Jis puikiai atsiliepė tiek apie „Bergischer"" vyrų, tiek ir apie moterų komandas ir čia sudarytas treniruočių bei gyvenimo sąlygas. Jo nuomonė man labai svarbi, prieš pasirašant kontraktą ir bus labai įdomu kartu atstovauti tam pačiam klubui."" rankinis.lt nuotr./Vakarė Damulevičiūtė Naujas sutartis pasirašiusių V.Damulevičiūtės ir A.Arciševskajos jau kitą savaitę lauks vienos svarbiausių rungtynių karjeroje. 2025 m. pasaulio čempionato lemiame atrankos turnyro etape Lietuvos rankininkės susitiks su Farerų salų rinktine. Balandžio 9 d. pirmas susitikimas vyks Farerų salų sostinėje Torshaune, atsakomosios rungtynės, po kurių paaiškės kas pateks į pasaulio čempionatą, bus žaidžiamos balandžio 13 d. Jonavoje. „Dvikova su Farerų salų rinktine tikrai nebus lengva, nes varžovės turi puikių žaidėjų ir daugiau patirties. Mūsų komanda yra gan jauna, bet jau susiformavo komandos branduolys. Laimėjome jau ketverias rungtynes iš eilės, todėl pasitikėjimas kyla su kiekvienomis rungtynėmis. Todėl ir susitikimas su Farerų salų rinktine nebus išimtis. Mes galime laimėti, - tvirtino Lietuvos rinktinės kapitonė A.Arciševskaja. - Rungtynių svarbą sunku apibūdinti. Tai yra vienas žingsnis nuo svajonės išsipildymo. Gerai, kad lemiamas rungtynes žaisime namuose, nes mes visada daug geriau žaidžiam prie savo žiūrovų. Tikiuosi, kad jų susirinks gausus būrys ir turėsime stiprų užnugarį."" „Vien pagalvojus apie lemiamas pasaulio čempionato atrankos rungtynes, apima didžiulis azartas ir noras kovoti. Tam ruošiuosi kiekvieną dieną, esu labai motyvuota atiduoti visas jėgas už savo rinktinę ir savo šalį, - teigė lemiamose pirmojo etapo rungtynėse pergalingą įvartį į Graikijos rinktinės vartus įmetusi V.Damulevičiūtė. - Manau, kad mums labai pasisekė, jog burtai lėmė Farerų salų rinktinę. Gavom komandą, kurią tikrai galime įveikti. Labai tikimės pamatyti pilnas Jonavos arenos tribūnas ir tai padės mums pratęsti pergalių seriją."" Palaikymą Jonavoje turės ir Farerų salų rankininkės. Sirgaliai iš Farerų salų į atsakomąsias rungtynes jau įsigijo net pusantro šimto bilietų.","Lietuvos rankininkės Aušra Arciševskaja ir Vakarė Damulevičiūtė keičia klubus, siekdamos aukštesnių tikslų Lenkijos ir Vokietijos lygose. Tuo pačiu metu jos ruošiasi svarbioms pasaulio čempionato atrankos rungtynėms su Farerų salų rinktine, kurios lems jų dalyvavimą čemp"
"Kurį laiką iš socialinių tinklų dingusi B.Skardžė sekmadienio vakarą kreipėsi į savo sekėjus ir paaiškino, kas lėmė tokį sprendimą. „Paskutiniu metu labai mažai aktyvi ir čia, ir socialiniame gyvenime, nes turiu pačia svarbiausią ir stebuklingiausią pasaulio misiją. Į ją stengiausi fokusuoti visas fizines ir emocines jėgas"", - rašė ji. O netrukus po to pasidalijo jaukiu vaizdo įrašu, kuriame pranešė besilaukianti pirmagimio. Džiugia naujiena Beatričė sutiko pasidalinti su Žmonės.lt skaitytojais. „1 + 1 = 3. Labai lauktas stebuklas!"" - rašė B.Skardžė. Susisiekus su Beatriče ji patikino, kad vaikelio lytis dar nėra galutinai patvirtinta, todėl kol kas šią detalę pasilaikys sau. Primename, kad Beatričė Paškevičiūtė, kuri po vedybų tapo Skardže, ir Arnas Skardžius susituokė 2023 metų birželio 9-ąją. „Mums abiem svarbu susilaukti vaikų santuokoje - mes šiuo požiūriu gal net gana tradiciški. Man šeima yra vyras ir vaikai. Tai niekada nesikeitė. Keitėsi tik požiūris, kada norėsiu vaikų - pradžioje galvojau, kad būsiu jauna mama, o dabar man jau 32 metai. Ateityje tikrai norėsime jų susilaukti, o kada - dar neturiu atsakymo"", - po vedybų duodama interviu Žmonės.lt sakė B.Skardžė.","Beatričė Skardžė socialiniuose tinkluose pasidalino žinia, kad laukiasi pirmagimio, ir paaiškino, jog dėl šios svarbios gyvenimo misijos pastaruoju metu buvo mažiau aktyvi."
"Anot kanalo, incidentas įvyko Rusijos sienos pusėje, Belgorodo regione. „Pirmojo kanalo"" karo korespondente Ana Prokofjeva žuvo atlikdama savo pareigas"", - pranešime rašė televizijos kanalas bei pridūrė, kad „Pirmojo kanalo"" filmavimo komanda užkliuvo už priešų minos"". Teigiama, jog sprogmuo sužeidė ir jos kolegą, operatorių Dmitrijų Volkovą. Anot kanalo, A. Prokofjevai buvo 35 metai, o apie karą Ukrainoje ji „Pirmajam kanalui"" žinias rengė nuo 2023-iųjų. Paskutinis jos pranešimas socialiniame tinkle „Telegram"" įkeltas antradienį. Jame matyti, kaip reporterė, besislapstydama miške, apsirengusi kariniais drabužiais ir su prie galvos pritvirtinta vaizdo kamera sėdi ant kėdės. Prie įrašo, kuriame ji šypsosi, buvo parašyta: „Kažkur pasienyje su šalimi 404"" - tai paniekinanti nuoroda į interneto klaidos kodą „404 failas nerastas"", kurią prokremliški kariniai tinklaraštininkai naudoja kalbėdami apie Ukrainą. Ne vienas Rusijos žurnalistas žuvo dėl trejus metus trunkančio plataus masto karo. Tarp jų - pirmadienį Ukrainos Charkivo regione žuvęs stambaus Rusijos prokremliško laikraščio „Izvestija"" karo korespondentas. Anot Tarptautinės žurnalistų federacijos, nuo 2022-ųjų vasarį Maskvos pradėtos invazijos iš viso žuvo mažiausiai 21 žurnalistas.","Rusijos Belgorodo regione per sprogimą žuvo „Pirmojo kanalo"" karo korespondentė Ana Prokofjeva, o jos kolega Dmitrijus Volkovas buvo sužeistas; Prokofjeva dirbo apie karą Ukrainoje nuo 2023 m. ir buvo 35 metų."
"Kodėl Agatha Christie visą savo karjerą sąmoningai kūrė kuklios namų šeimininkės įvaizdį, nors jos gyvenimas buvo visai kitoks? Gimusi XIX a. pabaigoje, kai griežtos visuomenės normos ribojo moterų galimybes, Christie visą gyvenimą siekė saviraiškos ir nepriklausomybės. Pasak Lucy Worsley, Agatha Christie buvo „pribloškiamai, žėrinčiai moderni"". Ji plaukiojo banglente Havajuose, mėgo greitus automobilius ir domėjosi tuo metu dar nauju psichologijos mokslu, kuris jai padėjo grumtis su jos pačios psichikos negalavimu. Iš cituojamų unikalių rašytojos asmeninių laiškų ir retai skelbtų dokumentų iškyla talentingos detektyvų kūrėjos ir moters, nepaisiusios lyties ir socialinės padėties stereotipų, paveikslas. Nuoroda Agatha Christie: labai paslaptinga moteris, Lucy Worsley Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Knygoje taip pat analizuojama viena paslaptingiausių rašytojos gyvenimo akimirkų - jos dingimas 1926-aisiais, kai net vienuolika dienų Christie buvo dingusi be žinios. Šis įvykis pakėlė ant kojų policiją, buvo plačiai aptarinėjamas spaudos ir visuomenės. Worsley pateikia naują šio epizodo interpretaciją, atskleisdama, kaip asmeniniai išgyvenimai lėmė rašytojos gyvenimą, kuriame, visai kaip ir jos kūryboje, netrūko nei aistrų, nei paslapčių. Iš anglų kalbos vertė Edmundas Juškevičius Dabar laikas atskleisti, kas tą naktį iš tikrųjų atsitiko žolėtoje nuo­kalnėje Niulands Kornerio aukštumose. Vėliau Agatha sakė, jog jau­tėsi privalanti pateikti savąją istorijos versiją. Deja, tai, ką ji papasakojo, labai priminė jos knygų siužetus, ku­riuose vis kartojasi „atminties praradimo"" scenos. Antra vertus, mes žinome, kad Agathos Christie kūryba visada turėjo daug sąsajų su jos asmeniniu gyvenimu. Taigi šis sutapimas nereiškia, jog ji tada melavo. „Tą naktį aš važiavau neturėdama konkretaus tikslo"", - sakė ji. Mano galvoje sukosi miglota mintis viską užbaigti. Automatiškai važiavau man žinomais keliais , rodos, paskui nuvažiavau į Mai­denhedo miestelį [Berkšyro grafystėje], kur žiūrėjau į upę. Mąsčiau šokti į ją, tačiau supratau, jog moku per daug gerai plaukti, kad galė­čiau nuskęsti. Tada vėl grįžau į Londoną, o paskui - į Saningdeilą. Iš ten pasileidau Niulands Kornerio link. Tais nelaimingais 1926-aisiais Agatha įprato raminti save pasi­važinėjimais „kur akys veda"". Pavyzdžiui, iškart po motinos mirties jos šuo Piteris buvo sužalotas eismo įvykyje. „Paklaikusi iš sielvarto"", Agatha „aiškiai neprisiminė, kaip grįžo namo , apimta įtūžio, ji mylių mylias be tikslo važinėjo nežinomais keliais"". Kad ir kur Agatha važiavo tą naktį, jos kelionė baigėsi kelyje, ve­dančiame į Dorkingo pusę, kur gyveno jos anyta. Ji vairavo savo mažąjį Morris Cowley - tokio modelio Anglijos keliuose anuomet buvo daugiau kaip pusė visų automobilių. XX a. trečiajame dešimtmetyje automobiliai nepasižymėjo dideliu patiki­mumu. Žiūrint iš mūsų laikų perspektyvos, jie buvo triukšmingi ir kratė, o įvairiems mygtukams, rankenoms ir svirtims valdyti reikėjo stebėtinai daug jėgos. Tamsoje, prieš aušrą, netoli Niulands Kornerio Agathos automobilio variklis užgeso ir jai nepavyko jo vėl užvesti. Tiesą sakant, ji „niekaip nebūtų galėjusi paleisti užgesusio variklio sukdama užvedimo rankeną"". Vienas dalykas atrodo neabejotinas: automobilyje ji praleido visą naktį. Vėliau atsiradęs liudytojas, žemės ūkio darbininkas Ernestas Crossas, ėmė tvirtinti šeštadienį 6 val. 20 min. netoli Niulands Kor­nerio padėjęs moteriai užvesti užgesusį automobilį. Dienraščiui Daily Mail jis pasakojo, kad kai aptiko tą moterį, ji „atrodė tarsi išprotėjusi , dejavo rankomis susiėmusi galvą ir kaleno dantimis iš šalčio"". Jis paklausęs, ar jai reikia pagalbos, ir ji atsakiusi: „O! Padėk man jį užvesti."" Crossui pasirodę keista, kad ji yra kelyje tokį ankstyvą metą ir dar taip netinkamai apsirengusi. Jis sugebėjo užvesti automobilį, tada moteris nuvažiavo. Bet skirtingi laikraščiai skelbė skirtingas istorijas. Vietinis laikraš­tis Surrey Advertiser tvirtino, jog Ernestas Crossas yra nacionalinių laikraščių pramanas, kadangi Surrey Advertiser atstovai tokio asmens nerado. Vietiniai gyventojai teigė, kad vyras, aptikęs moterį ir jos au­tomobilį kelio nuokalnėje, iš tikrųjų buvo Edwardas McAllisteris, dirbantis netoliese esančioje žvyrduobėje. „Gal malonėtumėte padėti man užvesti automobilį?"" - pasak McAllisterio, paprašiusi moteris. Jos elgesys jam irgi pasirodęs „keistokas, tačiau jis pamanęs, jog ji šitaip nervinasi dėl automobilio"". Kaip rašo Surrey Advertiser, „poli­cija patikėjo McAllisterio pasakojimu ir padarė išvadą, kad jis padėjo būtent rašytojai poniai Christie"". Gali būti, kad jos automobilis užgeso du kartus. Šiaip ar taip, Aga­tha toli nenuvažiavo. 1926 m. gruodžio 4 d., šeštadienį, šiek tiek po šeštos valandos ryto, ji neryžtingai bandė atimti sau gyvybę.","Agatha Christie sąmoningai kūrė kuklios namų šeimininkės įvaizdį, nors jos gyvenimas buvo drąsus ir modernus, įskaitant pomėgį banglenčių sportui bei greitiems automobiliams. 1926 m. ji mįslingai dingo vienuolikai dienų, o šis įvykis, susijęs su jos asmeniniais išgyvenimais, tapo"
"Vartotojų akį traukia ne tik elektromobilių įveikiamas vis didesnis atstumas ar įkrovimo prieigų prieinamumas, bet ir trumpas jų įkrovimo laikas. Pavyzdžiui, naudojant 150 kW galios greitąjį įkroviklį, „Kia EV6"" akumuliatorius iki 80 proc. įkraunamas vos per 25 minutes. „Pasak 93 proc. pasaulyje apklaustų elektromobilių vairuotojų, jie negrįžtų prie automobilių su vidaus degimo varikliu. Lyginant tradicinius automobilius su elektromobiliais, pastarieji yra ne tik draugiškesni planetai, bet ir vairuotojų piniginėms. Paprastai jų eksploatacija ir priežiūra kainuoja mažiau. Taip pat elektromobiliai dažnai turi įdiegtas naujausias technologijas bei funkcijas, įskaitant pažangias pagalbos vairuotojui sistemas, kurios užtikrina gerą vairavimo patirtį. Atsižvelgiant į dabartines kuro kainas, vairuotojas taip pat sutaupys daugiau pinigų automobilį įkraudamas elektra nei kiekvieną kartą pildydamas degalų baką dyzelinu ar benzinu"", - sako „Ignitis"" elektrinio mobilumo departamento vadovas Eimantas Balta. Vis daugiau elektromobilį renkasi, kaip pagrindinę transporto priemonę Lyderiaujančio greito elektromobilių įkrovimo tinklo Baltijos šalyse „Ignitis ON"" užsakyta „Spinter tyrimų"" apklausa parodė, kad elektromobiliai vis labiau populiarėja ir Lietuvoje. Net 35 proc. apklaustųjų elektromobilių vairuotojų, elektromobilis yra vienintelė transporto priemonė šeimoje. Tuo metu 58 proc. žmonių greta elektromobilių vis dar naudoja ir vidaus degimo varikliu varomą transporto priemonę. „Vertinant apklausos rezultatus matyti, kad daugiau nei trečdalis vairuotojų Lietuvoje jau perėjo prie elektromobilių kaip prie vienintelės transporto priemonės. Tai reiškia, kad elektra varomas automobilis ne tik atliepė jų poreikius, bet ir pasirodė finansiškai naudingesnis ar tvaresnis pasirinkimas. Taigi, pokytis vyksta, o tam, kad jis būtų kuo sklandesnis, tinklo operatoriai nuolat didina įkrovimo prieigų plėtrą bei gerina jų prieinamumą. Galvojant apie tai, jog elektromobilis vis dažniau tampa vienintele šeimos transporto priemone, svarbu sutelkti dėmesį į įkrovimo prieigų strateginį išdėstymą. Pavyzdžiui, „Ignitis ON"" įkrovimo prieigų skaičių didina ne tik miestuose prie prekybos centrų, maisto prekių parduotuvių, bet ir už miesto ribų ar keliaujant tarptautiniais maršrutais į Latviją bei Estiją. Šiuo metu visose Baltijos šalyse „Ignitis ON"" jau yra įrengę daugiau nei 1 tūkst. įkrovimo prieigų"", - pasakoja E. Balta. Greitas įkrovimas paskatintų elektromobiliais naudotis dažniau „Spinter"" apklausa parodė, kad 42 proc. apklaustųjų vidutiniškai per dieną elektromobiliu nuvažiuoja 51-100 km, o 38 proc. - iki 50 km. Pasak E. Baltos, iš tyrimo duomenų matyti, kad vairuotojai kasdien praleidžia nemažai laiko kelyje, todėl norint užtikrinti sklandų perėjimą prie elektromobilių, tinklo operatoriams itin svarbu pasiūlyti gerai išvystytas greitojo įkrovimo prieigas. „Įsivaizduokime, kad po ilgos darbo dienos vairuotojas nori važiuoti namo, tačiau jo elektromobilį reikia įkrauti. Paskutinis dalykas, kurio jis norėtų, tai prie įkrovimo stotelės sugaišti dar bent valandą laiko. Galimybė per maždaug 20 minučių iki 80 proc. įkrauti elektromobilio bateriją leidžia tęsti kelionę su minimalia pertrauka. O jei dar įkrovimo prieiga yra greta prekybos centro ar maisto prekių parduotuvės, tuomet toks būtinas sustojimas praktiškai nėra juntamas. Tam, kad EV vairuotojų kasdienybė būtų kuo sklandesnė ir patogesnė, „Ignitis ON"" visoje Lietuvoje jau yra įrengusi daugiau nei 700 greitojo įkrovimo prieigų"", - sako E. Balta. Nuo įkrovimo stebėjimo iki personalizuotų pasiūlymų Siekdami supaprastinti elektromobilio įkrovimą, tinklo operatoriai savo klientams siūlo naudotis jų sukurtomis programėlėmis. Pasak E. Baltos, jų funkcionalumas nemažai prisideda prie to, kiek vairuotojui yra patogu savo elektromobilį naudoti kiekvieną dieną. „Atlikta „Spinter"" apklausa parodė, kad 72 proc. apklaustųjų itin svarbu programėlėse matyti EV įkrovimo statusą ir progresą realiuoju laiku, o 71 proc. - rasti artimiausias įkrovimo stoteles. Tokias funkcijas gali pasiūlyti, pavyzdžiui, „Ignitis ON"" programėlė. Užuot laukę kol elektromobilis įsikraus, vairuotojai gali susitvarkyti kitus būtinus reikalus, apsipirkti ar papietauti, o įkrovimo eigą per atstumą stebėti naudodami aplikaciją. Svarbu ir tai, kad ši programėlė rodo laisvas įkrovimo prieigas ne tik Lietuvoje, bet ir visose Baltijos šalyse. Tokia funkcija leidžia vairuotojams pamiršti abejones, kad su EV patogu keliauti tik miesto ribose"", - programėlės privalumus aptaria E. Balta.","Elektromobilių populiarumas auga dėl mažesnių eksploatacijos išlaidų, ekologinio tvarumo ir pažangių technologijų, o greitas įkrovimas ir plačiai išvystytas įkrovimo tinklas skatina perėjimą prie elektromobilių kaip pagrindinės transporto priemonės."
"NAA organizatoriai ir vertinimo komisija kvietė architektus, urbanistus, mokslininkus, kultūros paveldo apsaugos specialistus ir kraštovaizdžio architektus pristatyti savo kūrybą. Apdovanojimais siekiama ne tik įvertinti geriausius architektūros ir urbanistikos darbus, bet ir pabrėžti jų reikšmę šalies kultūriniame bei visuomeniniame gyvenime. PALAIKYKITE. Paremti 15min kultūrą galite skirdami paramą VšĮ „Penkiolika minučių"". „125 paraiškos rodo, kad architektai nori būti girdimi ir turi ne tik idėjų, bet ir įgyvendina projektus, kurie keičia mūsų aplinką. Nacionaliniai architektūros apdovanojimai mums yra galimybė įvertinti, kaip atrodo šiuolaikinė Lietuvos architektūra ir kas kuria jos ateitį. Komisijos laukia svarbus darbas - iš visų gautų darbų atrinkti šių metų nugalėtojus"", - sako aplinkos ministras Povilas Poderskis. Architektai ir urbanistai pretenduoja į 9 apdovanojimų kategorijas ir Didįjį prizą, kuriuo bus apdovanotas kūrinys, išrinktas iš visų kategorijų nugalėtojų. Daugiausiai paraiškų šiemet pateikta gyvenamosios architektūros (41) ir viešosios erdvės (21) kategorijose. Kategorijai „Konversija"" pateikta 12 paraiškų, „Urbanistikos kūrinys"" - 11, „Už architektūros teoriją ir sklaidą"" - 10, „Kultūrinės ir socialinės architektūros kūrinys"" ir „Komercinės architektūros kūrinys"" - po 9. Mažiausiai kūrinių sulaukė kategorijos „Kultūros paveldo atnaujinimo objektas"" (7 paraiškos) ir „Tvarios inovacijos architektūroje"" (5 paraiškos). „Architektūra, miestų planavimas ir kraštovaizdžio kūrimas yra neatsiejama bendrųjų kultūros procesų dalis, formuojanti ne tik mūsų aplinką, bet ir tapatybę bei kasdienes patirtis. Nacionaliniai architektūros apdovanojimai yra svarbi iniciatyva, leidžianti įvertinti ir pagerbti ryškiausius pasiekimus, skatinti aukštos kokybės standartus bei ugdyti platesnį visuomenės supratimą apie kūrybiškumą, ateities viziją ir kokybiškos aplinkos reikšmę mūsų visų gerovei"", - sako kultūros ministras Šarūnas Birutis. Dabar prasidės komisijos darbas - paraiškų peržiūra ir trumpojo nominantų sąrašo atrinkimas. Šį sąrašą planuojama skelbti birželio pradžioje, iki apdovanojimų likus maždaug mėnesiui. Paraiškose pateikti darbai bus vertinami pagal NAA vertybes: reiklumą architektūros kokybei ir estetikai, darnumą ir tvarumą, atvirumą ir skaidrumą, bendruomeniškumą, įtraukumą, socialinį jautrumą, valstybinių institucijų, architektų bendruomenės ir visuomenės bendradarbiavimą, kontekstualumą, funkcionalumą, vietos pajautimą, inovatyvumą. Atrinkus nominantus, komisijos nariai vyks gyvai apžiūrėti objektų, įvertinti jų kokybę, kontekstą bei poveikį aplinkai ir bendruomenei. Šių metų NAA vertinimo komisijai vadovauja architektas, VILNIUS TECH docentas ir architektūros tyrėjas Liutauras Nekrošius. NAA vertinimo komisijoje taip pat dirba architektas Tomas Lapė, architektas Saulius Motieka, kuris yra Lietuvos architektų sąjungos ir Lietuvos architektų rūmų narys bei meno kūrėjas, architektė ir kultūros paveldo apsaugos specialistė Irena Kliobavičiūtė, architektas Saulius Misevičius, einantis Vilniaus architektūros ir urbanistikos ekspertų tarybos nario bei Lietuvos architektų sąjungos valdybos nario pareigas, architektė-urbanistė Daiva Gasiūnienė. Kraštovaizdžio architektūros sričiai atstovauja Dovilė Ivanauskienė - VšĮ „Vilniaus miesto parkai"" patarėja ir Lietuvos kraštovaizdžio architektų sąjungos valdybos narė. Komisijos darbe taip pat dalyvauja architektas, Vilniaus dailės akademijos Architektūros katedros profesorius ir Vilniaus fakulteto dekanas Marius Pranas Šaliamoras bei architektūros istorikas, Kauno technologijos universiteto docentas ir vyriausiasis mokslo darbuotojas, Kauno technologijos universiteto Statybos ir architektūros fakulteto mokslo prodekanė Aušra Mlinkauskienė. NAA yra vieni svarbiausių ir prestižiškiausių architektūrinės ir urbanistinės kūrybos įvertinimų Lietuvoje. Apdovanojimus organizuoja Aplinkos ministerijos ir Kultūros ministerijos, o jų įteikimo renginys vyks birželio 30-ąją, Tarptautinės architektų dienos išvakarėse. Apdovanojimai rengiami kas dvejus metus, pirmieji surengti 2023 metais.","Nacionaliniai architektūros apdovanojimai, organizuojami Aplinkos ir Kultūros ministerijų, siekia įvertinti geriausius Lietuvos architektūros ir urbanistikos darbus, pabrėžiant jų svarbą kultūriniame ir visuomeniniame gyvenime. Šiemet 125 paraiškos pretenduoja į 9 kategorijas ir Didįjį prizą, o nugalėtojus komisija, vadovaujama Liutauro Nekrošiaus, paskelbs birželio 30 d. vykstančiame renginyje."
"Nors bendra vidutinė naudotų automobilių kaina vasarį fiksavo nežymų augimą, didžiausios Europos automobilių prekybos platformos „AutoScout24"" duomenys rodo ryškų naudotų elektromobilių (EV) atpigimą. Šie pokyčiai itin aktualūs Lietuvai, nes didžioji dalis naudotų automobilių į mūsų šalį atkeliauja būtent iš Vakarų Europos. Vasario mėnesio duomenys rodo, kad vidutinė naudoto automobilio kaina Europoje, „AutoScout24"" platformoje, siekė 23 507 eurus - tik 0,58% daugiau nei sausį. Tačiau lyginant su praėjusių metų vasariu, kaina yra 2,47% mažesnė. Kur kas reikšmingesni pokyčiai matomi atskiruose segmentuose: • Elektromobiliai (EV): Vidutinė naudoto elektromobilio kaina per mėnesį krito net 1 330 eurų ir vasarį siekė 29 575 eurus. • Privačių pardavėjų pasiūlymai: Automobiliai, parduodami tiesiogiai privačių asmenų, atpigo 3,18%, o vidutinė jų kaina nusileido iki 11 599 eurų - daugiau nei 1000 eurų mažiau nei prieš metus. • Benzininiai automobiliai: Jų kainos išliko stabilios, vidutiniškai sumažėjusios vos 58 eurais iki 18 537 eurų. Ką Europos tendencijos reiškia Lietuvos pirkėjui? Lietuva yra stipriai priklausoma nuo naudotų automobilių importo iš tokių šalių kaip Vokietija, Nyderlandai, Belgija ar Prancūzija. Todėl kainų pokyčiai šiose rinkose anksčiau ar vėliau atsiliepia ir pas mus. Kaip anksčiau yra pastebėję rinkos ekspertai, būtent stabilizavusis naujų automobilių gamybai ir išaugusi pasiūla Vakarų Europoje sudaro palankesnes sąlygas Lietuvos pirkėjams rasti geresnius sandorius. „Staigus vidutinės elektromobilių kainos kritimas reiškia, kad šios transporto priemonės palaipsniui tampa prieinamesnės platesnei auditorijai,"" - teigia „caramba.lt"" šalies vadovas G. Dijokas. Jo teigimu, vien šioje platformoje siūloma rinktis iš daugiau nei 2500 naudotų elektromobilių (virš 300 000 automobilių pasiūlymų) Mažėjančios EV kainos Europoje gali pagreitinti elektromobilių plėtrą ir Lietuvoje. Tai gera žinia ir platformoms, tokioms kaip Caramba.lt, kurios padeda klientams rasti ir parsigabenti automobilius - krintančios kainos didina klientų susidomėjimą ir galimybes įsigyti modernias transporto priemones. Taip pat mažėjančios privačių pardavėjų kainos signalizuoja apie didesnę derybinę galią pirkėjams, ieškantiems pigesnių automobilių variantų tiesiai iš savininkų Europoje. Be kainų, svarbus veiksnys yra ir rinkos aktyvumas. Vasarį, palyginti su praėjusiais metais, Europoje augo tiek automobilių pardavimai tarp privačių asmenų (C2C, +5,11%), tiek iš įmonių vartotojams (B2C, +4,73%). Tai rodo gyvą rinką ir potencialiai didesnę automobilių pasiūlą importui. Nors tendencijos Vakarų Europoje nuteikia optimistiškai, ypač elektromobilių pirkėjus, galutinės kainos Lietuvoje visuomet priklauso ir nuo vietinių veiksnių - transportavimo kaštų, registracijos mokesčių dydžio, importuotojų veiklos bei paklausos pačioje Lietuvoje. Tačiau akivaizdu, kad bent jau preteksto pigesniems sandoriams Europoje šiuo metu yra daugiau. Šaltiniai: AutoScout24, VWE/AUMACON, caramba.lt","Vasario mėnesį Europoje fiksuotas nežymus naudotų automobilių kainų pokytis, tačiau naudotų elektromobilių kainos smarkiai krito, o tai gali skatinti jų plėtrą Lietuvoje. Lietuva, priklausydama nuo importo iš Vakarų Europos, gali tikėtis palankesnių sąlygų įsigyti modernesnius automobilius dėl mažėjančių kainų"
"Priminsime, kad neseniai Lietuvos tautinis olimpinis komitetas (LTOK) nusprendė atimti finansavimą keturioms federacijoms. Pasak LTOK, šie organai siekia pakenkti jų interesams. „Lietuvos lengvaatlečiai šiais metais spėjo pagerinti jau 10 nacionalinių rekordų, 3 sportininkai Europos uždarų patalpų čempionate pateko į TOP10, o olimpietė Dovilė Kilty liko per žingsnį nuo medalio (ketvirta vieta - aut. past.). Jau šią savaitę Lietuvos bėgikai Adas Dambrauskas ir Gabija Galvydytė startuos pasaulio uždarų patalpų čempionate, tačiau greta to, Lietuvos sporto padangėje, siaučia ir nesutarimų virtinė, kuri kartais rezultatus nustumia į šoną. Vasario 24 dieną Lietuvos tautinio olimpinio komiteto (toliau - LTOK) Vykdomojo komiteto (toliau - VK) posėdyje buvo skirtas įspėjimas Lietuvos lengvosios atletikos federacijai (LLAF) ir dar trims kitoms olimpinių sporto šakų federacijoms, o kovo 7 dieną LTOK Generalinėje asamblėjoje nubalsuota už sprendimą neskirti 40 tūkst. eurų paramos LLAF"", - Lietuvos lengvosios atletikos federacijos išplatintame laiške skundžiasi organizacijos prezidentas E.Skrabulis. Toliau pateikiamame interviu LLAF prezidentas dėsto savo versiją apie federacijai kenkiančius sprendimus, santykius su LTOK prezidente Daina Gudzinevičiūte ir Lietuvos sporto užkulisius. - Kaip jums atrodo dabartinė situacija Lietuvos sporte?, - lengvoji.lt paklausė E.Skrabulio. - Taip blogai kaip dabar, mano nuomone, Lietuvos olimpiniame sporte dar nėra buvę. Garsi Lietuvos režisierė, choreografė Anželika Cholina yra pasakiusi: „Režisieriui reikia sugebėti mylėti svetimo žmogaus skausmą, o ne save."" Lietuvos sporto federacijų ar kitų sporto organizacijų vadovai turėtų gyventi sportui, bet ne iš sporto. Deja, didžiąja dalimi šiuo metu yra priešingai. Bijo, dreba dėl kelių dešimčių tūkstančių eurų - gėda į juos net žiūrėti. O Lietuvos politikus, panašu, tenkina esanti situacija. Jie deklaruoja, kad nesikiša į nepriklausomų visuomeninių sporto organizacijų veiklą. Bandė spręsti problemas iškilusias Lietuvos futbolo federacijoje (LFF), Lietuvos tautiniame olimpiniame komitete (LTOK) bandė daryti tvarką - šalinti akis badančius finansinius ir kitus pažeidimus, bet nepavyko. O gal nenorėjo, kad pavyktų. Nors iš tiesų juk ne politikai, o šalies sporto bendruomenė privalo subręsti, išsivalyti, išsilaisvinti iš vergovės stereotipų ir padaryti tvarką savo kieme. - Žiniasklaidoje jau kurį laiką matomos kibirkštys tarp LTOK ir NSFA (Nacionalinė sporto federacijų asociacija). Kokios nesutarimų priežastys? - LTOK vadovė Daina Gudzinevičiūtė nusileido iki asmeniškumų, nors gal niekada ir nebuvo aukščiau pakilusi, bei įvardijo mane kaip turbūt labiausiai nemėgstamą asmenį sporte. Esu pakylėtas, kad Dainos antipatijomis pralenkiau ir mūsų olimpinę legendą Virgilijų Alekną, drąsius bei jaunus žmones Emilį Vaitkaitį ir Mantą Marcinkevičių, buvusius Kūno kultūros ir sporto departamento (toliau - KKSD) direktorius Klemensą Rimšelį bei Edį Urbanavičių. Aišku, dar ateis eilė išlieti neapykantą ir Dariaus Levickio adresu (Lietuvos dviračių sporto federacijos (LDSF) ir NSFA prezidentas). Jau pilamas purvas ir ant doro, garbingo, nusipelniusio Lietuvai sportininko bei dabartinio Lietuvos šiuolaikinės penkiakovės federacijos generalinio sekretoriaus Justino Kinderio. Tiksliau visų, kurie mato Lietuvos sporto ateitį kitaip nei ji ar jos aplinka. Ir ne tik mato, bet stengiasi, dirba, kuria, ieško rėmėjų arba remia patys, nes mato, kad LTOK veikla privalo keistis pagal laikmečio diktuojamas tendencijas, atsisukti ir būti orientuota į partnerius - federacijas. Tuos, kurie kartu su savo bendruomene kuria Lietuvos olimpinę istoriją. - Kaip reagavote į LTOK Generalinėje asamblėjoje priimtą sprendimą neskirti paramos LLAF? - Žinia apie absurdišką, gėdingą ir jokio teisinio pagrindo neturintį LTOK Generalinės asamblėjos sprendimą mane pasiekė Europos uždarų patalpų čempionate Apeldorne (Nyderlandai). Sprendimas gėdingas, nes už jį balsavę žmonės visiškai nesupranta demokratijos, yra bailiai ir dviveidžiai. Jie ausis suglaudę plaukia pasroviui ir bučiuoja nešvarias rankas, suteptas ilgamečiu kenkimu Lietuvos sportui. Jiems tai yra daug patogiau, negu parodyti charakterį, supratimą ar pilietinę drąsą bei priimti teisingą sprendimą ir tarti „ne"" nesuprantamai bei peržengusiai visas ribas diktatoriškai ir primityviai savivalei. O gal jie kaip kokie mankurtai tiki, kad viskas vyksta Lietuvos sporto labui, remiantis šventomis Olimpinės chartijos nuostatomis? Chartijos, kuria mojuojama, kai reikia, ir chartijos, kuri paslepiama giliai, kai trukdo veikti taip, kaip kažkam norisi. Didelė problema yra pilietiškumo, empatijos ir kompetencijų trūkumas Lietuvos sporto valdyme, bet dar didesnė problema šiandieninis LTOK VK. Juk jie teikė absurdišką ir diskriminacinį siūlymą LTOK Generalinės asamblėjos balsavimui puikiai žinodami, kad bet kokiam jų siūlymui bus pritarta didele balsų dauguma. Dar prieš kelias savaites vienas geras draugas sakė man, kad netiki, jog gali būti priimtas toks sprendimas, nes jiems Dievas apšvies sąžinę ir protą. Aš jam atsakiau, kad neabejoju, jog jie priims sprendimą sustabdyti finansavimą, nes negali Dievas apšviesti to, ko nėra. - LTOK pranešime žiniasklaidai užsiminta, jog šalies lengvaatlečiams vadovaujate jau septintą kadenciją. Kaip reaguojate į tokią pastabą? - Daina su ironija pabrėžia, kad aš jau septintą kadenciją einu LLAF prezidento pareigas, o ji tik ketvirtą. Taip, tai tiesa, bet negalima lyginti nepalyginamų dalykų. Aš visą tą laiką norėjau padėti lengvajai atletikai ir rėmiau savo sportininkus, trenerius, jų siekį tobulėti ir būti geriausiais bei ginti Lietuvos garbę įvairaus rango varžybose. Rėmiau įvairias iniciatyvas, kurios iš pradžių ne visada sutapdavo su mano nuomone, tačiau vėliau pasirodydavo buvę teisingos. Kai kur pavyko įgyvendinti savo tikslus ir svajones, kai kur ne. Tikrai nesu tobulas ar neklystantis, bet žinau, kad aš sąžiningai gyvenu ir dirbu ne tik lengvajai atletikai, bet ir visam Lietuvos sportui. Aš 2009-2012 metais buvau LTOK VK narys, mačiau kitoje stalo pusėję sėdinčią ir per visą kadenciją burnos nepraveriančią mano bendraamžę Dainą. Tik pritariančią VK daugumos sprendimams, nors tie sprendimai jau tada darė didelę, neįkainojamą žalą Lietuvos sportui. Tyrimas, kurį atlikome 2010-2012 metais parodė, kad LTOK veiklai vadovavo ne prezidentas ar VK, bet verslas, kuriam dar gerokai anksčiau už simbolinę kainą buvo perleista, realiai padovanota, beveik pusė LTOK įmonės „Olifėja"" akcijų. Lietuvos olimpinio sporto interesai buvo nustumti į antrą planą. Deja, iki šiol niekas nepasikeitę - pirma verslas, po to sportas. To nemato tik tie, kurie nenori matyti. - Akivaizdu, jog iš jūsų netrykšta simpatijos LTOK prezidentės adresu. Kur slypi matomų nesutarimų priežastys? - Buvau tas, kuris vedė derybas su buvusiu LTOK prezidentu ir jo aplinka dėl jų atsitraukimo iš užimamų pareigų. Turbūt pirmą kartą istorijoje po 1988 metų, kai buvo atkurtas LTOK, mums pavyko suburti kritinę masę žmonių, kurie tikėjo, kad olimpinis komitetas gali atsinaujinti ir būti kitoks bei duoti Lietuvos sportui daug daugiau. Lyderiu į prezidento postą pasirinkome Lietuvos sporto legendą Virgilijų Alekną. Jį palaikė ir kartu būtų dirbę didelis būrys šviesių, išsilavinusių, savo veiklose daug pasiekusių žmonių. Rinkomės, diskutavome, planavome viską labai atvirai, nuoširdžiai, bet kaip rodo istorija - per daug naiviai. Taip politikoje nedaroma. Kita pusė įvairiais būdais baugindama, papirkinėdama, meluodama pasirinko kitokio tipo kandidatą, o rinkimų rezultatus jūs žinote. Antra vertus, nesvarbu, kas užima prezidento postą, svarbu - kaip žmogus dirba, kiek jis turi geros valios, empatijos, pilietiškumo, sugebėjimo įsiklausyti į kito nuomonę, tiesiog meilės sportui ir tikėjimo, kad privaloma padaryti geriau. Duoti, o ne imti, dirbti ne sau, o kitiems - toks turi būti LTOK vadovo credo. Tačiau praėjo jau daugiau negu dvylika metų ir tik aklas gali nematyti, kaip pasikeitė LTOK vadyba, retorika, darbai ir jų rezultatai. Deja, ne į gerą pusę. Kaip gali LTOK prezidentė paniekinamai vadinti olimpiečius „turistais""? Pati Daina padarė didelį sportinį žygdarbį, laimėjusi olimpinį auksą Sidnėjaus olimpinėse žaidynėse. Tačiau, jeigu gerai atsimenu, iš penkių dalyvautų olimpinių žaidynių maksimaliai trejose ji išsikovojo vietą savo meistriškumu, o į likusias gavo pakvietimus. Žinant, kokia sunki šiuo metu yra atrankos sistema, norint patekti į olimpines žaidynes, visus ten dalyvaujančius mūsų atletus reikia vadinti didvyriais, atlikusiais neįmanomą misiją, o ne turistais. Ne savęs susireikšminimas, o pagarba dirbančiam ir kuriančiam, gal kartais ir pralaiminčiam, turi būti pirmoje vietoje. Labai smagu, kad Daina užima aukštus postus Tarptautiniame olimpiniame (IOC) ar Europos olimpiniame komitetuose (EOC), bet mano nuomone, dar svarbiau dirbti Lietuvos sporto bendruomenei, o ne išsikelti aukščiau jos. Arogancija, kitokios nuomonės netoleravimas yra niekaip nesuderinama su užimamomis pareigomis. Tendencingas melas daugeliu klausimų. Ne paslaptis, kad Daina asmeniškai nemažai prisidėjo, kad prieš tai gana kokybiškai veikusi šalies sporto valdymo struktūra KKSD būtų išardyta. O dabar pigia retorika ir lakstydama pas politines partijas „bando gelbėti Lietuvos sportą."" Anekdotas! Deja, prastas. Taip pat neskaidri ilgametė LTOK finansinės veiklos atskaitomybė privedė prie didelių pokyčių Lietuvos olimpinio ir apskritai sporto finansavime. Nesakyčiau, kad man asmeniškai patinka tie pokyčiai, tačiau, turėjus fantastišką sporto finansavimo sistemą, kai buvo kooperuojamos olimpiniam sportui skirtos lėšos per olimpinį komitetą su valstybės lėšomis, gaunamomis per KKSD, - tai buvo tobulas modelis. Jį tereikėjo skaidrinti, atmetant asmeniškumus, ir stengtis išlaikyti. - Ar imsitės veiksmų dėl, jūsų nuomone, neteisėto sprendimo neskirti paramos? - Aš jau 2016 metais primygtinai siūliau įvesti renkamų vadovų kadencijas, bet mano nuomonei buvo nepritarta. Šiai dienai tai yra pagrindinė ir vienintelė priežastis, dėl ko LTOK jau keletą metų negali gauti valstybės lėšų programų finansavimui. Visa kita, ką sako Daina, yra melas. Melas, kuris labai kenkia Lietuvos sportui ir neleidžia atsiskleisti asmenybėms. Įvairūs pertekliniai apribojimai taikomi žmonėms, kurie norėtų būti renkami ar išrinkti į LTOK vykdomuosius ar valdymo organus, neleidžia šiandieniniam LTOK pakilti aukščiau savo interesų lygio. Tokie LTOK VK ir Generalinės asamblėjos sprendimai palieka vienintelį kelią - teisingumo ieškoti teismuose, šiuo atveju Tarptautiniame sporto arbitražo teisme (CAS). Ar neatrodo keista LTOK veikla, kai per neilgą laiką tai gali būti trečias ieškinys pateiktas prieš LTOK ir svarstomas Tarptautiniame sporto arbitražo teisme? Tikrai nėra gerai ir tai turėtų versti permąstyti savo veiksmus. - Ar negauta parama paveiks LLAF veiklą ir sportininkus? - 40 tūkstančių eurų, kuriuos neteisėtai iš vieno Lietuvos sporto flagmanų - lengvosios atletikos federacijos - atėmė partneris LTOK, yra pinigai, kurių lengvajai atletikai tikrai trūksta. Konkrečiu atveju asmeniškai pats federacijai kompensuosiu tą laikiną netektį, tačiau tai - ne sprendimas. Demokratinėje modernioje visuomenėje egzistuoja teisė kalbėti, reikšti savo nuomonę, siūlyti, ginčytis, nesutikti. Šis atvejis pasitarnaus Lietuvos sporto bendruomenės edukacijai bei pozityvių, dirbančių, kompetentingų jėgų stiprinimui. Neabejoju, kad kada nors LTOK taps tokiu, apie kokį svajojo Lietuvos sporto šeima atkurdama jį. Toks, kokį savo idealuose ir aš matau nuo 2000 metų. Gėda dėl situacijos per daugelį metų susidariusios LTOK. Svetimos gėdos nebūna, tai mūsų visų labai didelė gėda.","Lietuvos lengvosios atletikos federacijos prezidentas E. Skrabulis kritikuoja Lietuvos tautinio olimpinio komiteto sprendimą atimti finansavimą lengvosios atletikos federacijai dėl esamų nesutarimų tarp organizacijų, ir teigia, kad toks žingsnis yra nepagrįstas bei žalingas sporto bendruomenei. Nepaisant finansinių iššūkių, Skrabulis žada asmeniškai padengti trūkstamą paramą, kad sportininkų veikla nenukentėtų."
"„Namuose mes esame viena komanda. Aš ir sauskelnes keičiu, ir pamokas darau kartu, ir namus tvarkau. Viską"", - sako grupės „2 Karolis ir Donatas"" narys Karolis Akulavičius, su žmona Ingrida skaičiuojantis kone dvidešimt metų kartu. Ir džiaugiasi, kad savo šeimą finansiškai gali aprūpinti vienas, o jo žmona gali visą dėmesį skirti vaikams. Tai, kad norėtų, jog žmona liktų namie, buvo atlikėjo mintis. Jis LNK laidoje „Bučiuoju. Rūta"" pasakojo - jei antra pusė būtų pasišventusi karjerai, santykius kurti būtų daug sunkiau. Sutuoktinių pora sako supratusi, kad didesnį dėmesį jie nori skirti šeimai, o tai pakeitus santykiai išties pagerėjo. „Kai tiek vyras, tiek moteris yra pasišventę karjerai, jie labai dažnai nebūna namie, tada - ir skyrybos. O mes viską darome kartu"", - pasakojo Karolis. Tačiau jų namuose nekyla klausimų, kaip skirstyti finansus. Didžiąją dalį pinigų atlikėjas atiduoda žmonai. „Ką gaunu, tą atiduodu. Daug laiko praleidžiu automobilyje, koncertai, tai, ko man reikia - pinigų kurui, maistui ir šlapioms servetėlėms prakaitui nusivalyt"", - laidoje juokėsi atlikėjas, neslepiantis, kad jų santykių pavyzdys neretai įkvepia ir kitas poras, svarstančias, kaip reikia derinti šeimą ir darbą.","Grupės „2 Karolis ir Donatas"" narys Karolis Akulavičius džiaugiasi harmoninga šeimos dinamika, kur finansinę naštą jis prisiima, o žmona skiria laiką vaikams, pabrėždamas, kad šis pasirinkimas sustiprino jų santykius."
"Kampanijos „Po TO"" metu bus skleidžiama žinia apie vėžio prevenciją, ankstyvosios diagnostikos svarbą gimdos kaklelio, krūties, storosios žarnos, prostatos vėžio atvejais, visuomenės informavimo svarbą ir būtinybę mažinti šios ligos stigmą bei mitus. Kampanija bus siekiama ne tik didinti informuotumą, bet ir įkvėpti, užmegzti ryšį ir suteikti realią pagalbą tiems, kuriems jos reikia labiausiai, rašoma POLA pranešime žiniasklaidai. „Turbūt daugeliui žmonių, išgirdus vėžio diagnozę, atrodo, tarsi žemė slystų iš po kojų. Šokas, baimė ir neviltis labai greitai gali tapti natūralia sergančiojo ir jo artimųjų būsena. Tačiau, išgirdus diagnozę, gyvenimas nesibaigia - medicina nuolat tobulėja ir kasmet vis daugiau žmonių pavyksta įveikti šią ligą. Todėl ypač svarbu, kad sergančiųjų ir jų artimųjų palaikymas, tinkamas informacijos apie vėžį ir pagalbą suteikimas visose grandyse būtų prieinami visiems. Toks ir yra kampanijos „Po TO"" siekis - kvietimas neprarasti tikėjimo, suprasti ir pajausti, kad esame ne vieni. Pranešimo aut. nuotr./Pirmoji ponia Diana Nausėdienė Kviečiu ne tik jungtis į POLA asociaciją, būti savanoriais, plėsti savitarpio pagalbą, bet kartu kurti efektyvią visuomenės tinklaveiką Lietuvoje, aktyviai įsitraukiant į atstovavimą onkologinių ligonių interesams, padedant sergantiems mūsų visuomenės nariams ir jų artimiesiems nepasiklysti informacijos apie ligą gausoje, įkvepiant juos kasdienybėje ir nešant viltį. Kiekvienas galime tapti reikšmingu visuomenės balsu kovoje su vėžiu. Junkitės ir Jūs. Jūsų balsas ir asmeninis aktyvumas svarbus!"", - pabrėžia D. Nausėdienė. Pirmajai šalies poniai antrina ir POLA direktorė Neringa Čiakienė. Pasak jos, kampanijos tikslas - parodyti, kad gyvenimas po vėžio diagnozės nesustoja. „Norime įkvėpti tuos, kurie pradeda onkologinės ligos kelią ar patiria jį iš naujo. Taip pat padrąsinti, kad ši kelionė, nepaisant visų iššūkių, būtų viltinga. Kampanijos metu sieksime kuo plačiau informuoti visuomenę apie ankstyvąją diagnostiką ir sveikatai palankią gyvenseną bei padrąsinti tiek šia liga sergančius, tiek jų artimuosius"", - sako N. Čiakienė. Liudo Masio nuotr./Neringa Čiakienė Teigiama viešumo įtaka Ne paslaptis, kad mūsų visuomenėje vis dar gaji „vėžio stigma"": mes gėdijamės ar bijome kalbėti apie šią ligą, o ypač - apie išgirstą diagnozę. Psichologai sutaria, kad kalbėti apie tai būtina - ne vien dėl to, kad nuoširdūs, atviri pokalbiai padeda mums patiems objektyviau pamatyti naują realybę bei sumažinti diagnozės sukeltą stresą, bet ir dėl to, kad mūsų atvirai papasakota istorija gali padėti kažkam kitam. Šiai nuomonei be išlygų pritaria ir garsus muzikos prodiuseris, atlikėjas Stanislavas Stavickis-Stano, pats nugalėjęs vėžį. „Viešai pasidalijęs savo istorija, sulaukiau daugybės palaikymo žinučių net ir iš visiškai nepažįstamų žmonių. Toji energija ne tik leido suprasti, kad naujoje realybėje nesu paliktas vienas, bet ir suteikė jėgų bei ryžto kovoti su liga ir tikėti, kad ją nugalėsiu"", - prisimena Stano. Žinomas vyras taip pat atkreipia dėmesį, kad kiekviena pasidalinta istorija po truputį, bet neišvengiamai mažina vėžį gaubiančią paslaptingumo, nejaukumo ir gėdos aurą, kuri žmones ne tik atbaido nuo reguliaraus sveikatos pasitikrinimo, bet kartais netgi sutrukdo kreiptis pagalbos, kai ji yra būtina. Asmeninio archyvo nuotr./Stanislavas Stavickis-Stano Kampanijos finalas - Katedros aikštėje Kampanijos „Po TO"" metu Lietuvos gyventojai skatinami reguliariai tikrintis sveikatą, skleidžiama žinia apie sveiko gyvenimo būdo svarbą ir teikiama emocinė bei praktinė parama vėžiu sergantiems žmonėms ir jų šeimoms, padedant jiems susidoroti su ligos keliamais kasdieniais iššūkiais. Visuomenei bus pasakojama apie ankstyvosios vėžio diagnostikos svarbą, siekiant padidinti gydymo sėkmės tikimybę, kuo anksčiau diagnozuojant gimdos kaklelio, krūties, storosios žarnos, prostatos vėžį. Bus akcentuojama sveikatai palankios mitybos, fizinio aktyvumo, emocinės pusiausvyros ir žalingų įpročių vengimo, kaip vėžio prevencijos priemonių, svarba. Kampanijos ašis - renginys gegužės 15 dieną sostinės Katedros aikštėje. Svarbiausias jo akcentas - „Apkabinimo banga"", kuomet į aikštę susirinkę Vilniaus miesto gyventojai ir svečiai, savanoriai, ligą išgyvenusieji bei rėmėjai bus kviečiami apsikabinti. Pranešimo aut. nuotr./Po TO. POLA kampanija Šiuo paprastu, bet itin galingu, šilumą ir gerumą skleidžiančiu solidarumo bei žmogiškojo ryšio simboliu bus dar kartą pabrėžta, kad „Po TO"" - tai yra, išgirdus gyvenimą keičiančią diagnozę - reikia ne gailesčio, o palaikymo. Organizatoriai tikisi, kad tiek kampanija „Po TO"", tiek pagrindinis jos akcentas - „Apkabinimo banga"" - taps tradiciniais kasmetiniais renginiais, skirtais masiškai palaikyti vėžiu sergančius žmones. POLA - didžiausia pacientų organizacija Lietuvoje, šiuo metu vienijanti daugiau nei 57 tūkstančius onkologinių pacientų ir 30 nevyriausybinių organizacijų, teikianti praktinę pagalbą, profesionalias konsultacijas bei telkianti palaikančią bendruomenę. Asociacija siekia užtikrinti, kad tiek vėžiu sergantieji, tiek jų šeimų nariai bei artimieji ne tik turėtų galimybę gauti veiksmingą gydymą, bet ir kuo išsamesnę ir kokybiškesnę informacinę, socialinę ir psichologinę pagalbą. Paremti POLA bendruomenę galite skirdami 5 Eur trumpuoju numeriu 1408 (sms arba skambučiu).","Kampanija „Po TO"" siekia skatinti visuomenės informuotumą apie vėžio prevenciją, ankstyvąją diagnostiką ir emocinę paramą, siekiant mažinti vėžio stigmą bei įkvėpti sergančiuosius ir jų artimuosius, pabrėžiant, kad po diagnozės gyvenimas nesibaigia. Renginio metu vyksiančio „Apkabinimo bangos"" simbolis akcentuos solidarumą ir palaikymą, o POLA tikslas – užtikrinti kokybišką informacinę, socialinę ir psichologinę pagalbą onkologiniams pacientams bei jų šeimoms."
"Vladimiras Putinas yra žinomas kaip ledo ritulio mėgėjas, o anksčiau dalyvaudavo šio žiemos sporto parodomosiose rungtynėse, kur varžovų žaidėjai pasitraukdavo ir leisdavo jam įmušti įvarčių. Dabar jo valdoma šalis vykdo karą Ukrainoje, kur jau žuvo labai daug rusų ir ukrainiečių. Vladimiras Putinas ir Aliaksandras Lukašenka / AP Per JAV ir Rusijos prezidentų pokalbį antradienį nedaug buvo sutarta dėl galimų paliaubų - tik atakos į energetikos objektus gali būti sustabdytos, o karas fronto linijoje tęsis toliau. Bet be reikalavimų pokalbio metu V.Putinas pateikė ir vieną keistą pasiūlymą. Anot Kremliaus propagandinės žiniasklaidos, Rusijos prezidentas pasiūlė surengti rusų ir amerikiečių nacionalinių rinktinių rungtynes, kuriose geriausi NHL žaidėjais susirungtų su šalies agresorės lygos KHL ledo ritulininkais. Anot Kremliaus atstovų, D.Trumpas palankiai sutiko tokią idėją. Ją aktyviai trečiadienį akcentavo Rusijos propagandiniai sporto kanalai, Dūmos deputatai, ledo ritulio funkcionieriai. NHL reagavo atsargiau. Šiaurės Amerikos ledo ritulio lyga pasidalino tokiu pareiškimu: „Mes išgirdome apie pokalbį tarp prezidento Trumpo ir prezidento Putino. Natūralu, kad nedalyvavome pokalbyje, todėl ir neturime ką komentuoti šiuo metu."" Following the @meridithmcgraw report about Donald Trump and Vladimir Putin discussing hockey games in the U.S. and Russia featuring NHL/KHL players, the NHL released this statement: pic.twitter.com/iILF2UpDRB — Chris Johnston (@reporterchris) March 18, 2025 Rusijoje ledo ritulys yra ypač populiarus sportas. Tačiau rusams užpuolus Ukrainą, šalies agresorės ledo ritulininkai buvo pašalinti iš tarptautinių varžybų. Nepaisant rusų norų sugrįžti ten ir spaudimo, Tarptautinė ledo ritulio federacija yra patvirtinusi, kad Rusijos ir jai kare padedančios Baltarusijos rinktinių nebus kitų metų žiemos olimpinėse žaidynėse.","Vladimiras Putinas pasiūlė surengti ledo ritulio rungtynes tarp NHL ir KHL žaidėjų, tačiau NHL reagavo atsargiai, o rusų ledo ritulininkai toliau lieka pašalinti iš tarptautinių varžybų dėl karo Ukrainoje."
"Visai nedirbs pirmąją Velykų dieną Prekybos tinklo „Norfa"" atsiųstame komentare 15min teigiama, kad „Norfa"" parduotuvės balandžio 19 d. dirbs trumiau - iki 20 val., balandžio 20 d. nedirbs visai, o 21 d. parduotuvės duris atvers nuo 9 val. Prekybos tinklas „Lidl"" taip pat pranešė, kad šventinį sekmadienį, pirmąją Velykų dieną - balandžio 20-ąją, parduotuvės nedirbs visoje Lietuvoje. Antrąją Velykų dieną, pirmadienį, visos „Lidl"" parduotuvės darbą pradės nuo 8 val. ryto. Dieną prieš Velykas, balandžio 19-ąją, visos „Lidl"" parduotuvės dirbs įprastu grafiku. „Tęsiame ilgametę „Lidl"" tradiciją nedirbti per didžiąsias metų šventes. Kaip ir kasmet, Velykas visi mūsų darbuotojai praleis artimųjų apsuptyje"", - teigia „Lidl Lietuva"" korporatyvinių reikalų ir komunikacijos vadovas Antanas Bubnelis. Jau penktus metus iš eilės pirmąją Šv. Velykų dieną daugiau nei 8 tūkst. „Maximos"" parduotuvių darbuotojų nedirbs - šventinį sekmadienį jie praleis su artimaisiais. Pirkėjams, norintiems pasilengvinti šventinį pasiruošimą, negaišti laiko eilėse, automobilių stovėjimo aikštelėse ir sutaupyti, prekybos tinklo Komunikacijos ir korporatyvinių ryšių departamento direktorė Indrė Trakimaitė-Šeškuvienė pataria velykiniam stalui reikalingų produktų bei kitų prekių įsigyti iš anksto - atskleidžia, kokiu laiku apsipirkti patogiausia. „Didžiausias lankytojų srautas parduotuves užplūsta Didįjį penktadienį per pietus - pats apsipirkimo pikas parduotuvėse fiksuojamas apie 12 val. ryto. Tad, jei paskutinę minutę pritrūkote svarbių ingredientų, apsipirkimus planuokite iki 10 val. ryto arba vakare po 19 val., kuomet pirkėjų srautai ima mažėti"", - pataria I.Trakimaitė-Šeškuvienė. „Maxima"" primena, jog Velykų išvakarėse ir antrąją Šv. Velykų dieną visos tinklo parduotuvės dirbs įprastu laiku. Veiks budinčios ir autonominės parduotuvės Balandžio 20 d., Velykų sekmadienį, dalis prekybos tinklo „Rimi"" parduotuvių nedirbs, tačiau įsigyti prekių šventiniam stalui pirkėjai galės budinčiose parduotuvėse. Iš viso duris lankytojams atvers 49 budinčios parduotuvės 17-oje Lietuvos miestų ir veiks nuo 10 iki 18 val., rašoma „Rimi"" pranešime žiniasklaidai. Kaip ir kasmet, taip ir šiemet prekybos tinklas „Rimi"" didina per šventes budinčių parduotuvių skaičių. Šiais metais sąrašas pasipildė 4 parduotuvėmis. Balandžio 19 d. ir 21 d., Velykų šeštadienį ir pirmadienį, visos prekybos tinklo parduotuvės dirbs įprastu grafiku. Vilniuje Velykų sekmadienį dirbs 16 budinčių „Rimi"" parduotuvių: „Rimi Šiaurės miestelis"", Žirmūnų g. 64; „Rimi Mylia"", Kedrų g. 4; „Rimi Nordika"", Vikingų g. 3; „Rimi Mandarinas"", Ateities g. 91; „Rimi Pilaitė"", Vydūno g. 4; „Rimi Rygos"", Rygos g. 8; „Rimi Jeruzalė"", Jeruzalės g. 4; „Rimi Užupis"", Zarasų g. 5A; „Rimi Pavilnionys"", Pavilnionių g. 22; „Rimi Čekoniškės"", Pilaitės pr. 65; „Rimi Naujoji Vilnia"", Šiaurės g. 37; „Rimi Erfurtas"", Architektų g. 19; „Rimi Zujūnai"", Žirgų g. 24; „Rimi Linksmoji"", Linksmoji g. 66A; „Rimi Didžioji"", Didžioji g. 28; „Rimi Gedimino"", Gedimino pr. 10. Kaune Velykų sekmadienį dirbs 11 budinčių „Rimi"" parduotuvių: „Rimi Dainavos"", V. Krėvės pr. 43; „Rimi Baltijos"", Baltijos g. 58; „Rimi Savanoriai"", Savanorių pr. 321; „Rimi Europos"", Europos pr. 43; „Rimi Juozapavičiaus"", A. Juozapavičiaus pr. 11; „Rimi Kauno autobusų stotis"", Vytauto pr. 24; „Rimi Varniai"", Varnių g. 41; „Rimi Pramonės"", Pramonės pr. 61A; „Rimi Ringaudai"", Varžupio g. 1, Akademija; „Rimi Domeikava"", Vandžiogalos pl. 112, Domeikava; „Rimi Kaunas"", Vytauto pr. 24. Klaipėdoje Velykų sekmadienį dirbs 6 budinčios „Rimi"" parduotuvės: „Rimi Molas"", Taikos pr. 139; „Rimi Arena"", Taikos pr. 64; „Rimi Liepojos"", Liepojos g. 27; „Rimi Slengiai"", Dangaus g. 34, Slengiai; „Rimi Dituva"", Nidos g. 1, Dercekliai; „Rimi Ketvergiai"", Klaipėdos g. 48, Ketvergiai. Kituose miestuose Velykų sekmadienį dirbs dar 16 budinčių „Rimi"" parduotuvių: „Rimi Alytus"", Naujoji g. 7E / Ūdrijos g. 1, Alytus; „Rimi Biržai"", J. Janonio aikštė 5, Biržai; „Rimi Druskininkai"", Vilniaus al. 22, Druskininkai; „Rimi Gargždai"", Pasienio g. 1, Gargždai; „Rimi Kaišiadorys"", Gedimino g. 115, Kaišiadorys; „Rimi Kėdainiai"", J. Basanavičiaus g. 80-1, Kėdainiai; „Rimi Kretinga"", Šventosios g. 27B, Kretinga; „Rimi Mažeikiai"", Žemaitijos g. 38, Mažeikiai; „Rimi Palanga"", Malūno g. 10, Palanga; „Rimi Panevėžys"", Klaipėdos g. 82, Panevėžys; „Rimi Ragaudžiai"", Ragaudžių g. 2, Panevėžys; „Rimi Dainų"", Gegužių g. 30, Šiauliai; „Rimi Rėkyva"", Piktmiškio g. 75, Šiauliai; „Rimi Telšiai"", Plungės g. 4-1, Telšiai; „Rimi Trakai"", Vytauto g. 90, Trakai; „Rimi Ukmergė"", Vytauto g. 60, Ukmergė. „Iki"" darbuotojai pirmąją Velykų dieną, balandžio 20 dieną, ilsėsis. Antrąją Velykų dieną, pirmadienį, visos „Iki"" parduotuvės dirbs įprastu darbo grafiku. Tiesa, Vilniuje bet kuriuo paros metu, net ir Velykų sekmadienį, veiks autonominės parduotuvės.","Per Šv. Velykas daugelis prekybos tinklų Lietuvoje keičia darbo laiką: „Norfa“, „Lidl“, „Maxima“ ir „Iki“ parduotuvės pirmąją Velykų dieną nedirbs, o „Rimi“ veiks kai kurios budinčios parduotuvės. Antrąją Velykų dieną dauguma parduotuvių dirbs įprastu grafiku"
"„Šios gatvės rekonstrukcija ypač svarbi, nes gatvė reprezentuoja uostamiestį svečiams, atplaukiantiems iš kitų šalių į tarptautinę perkėlą. Prastos būklės gatvę buvo būtina sutvarkyti ir dėl čia esančių pagrindinių Klaipėdos multimodalinių terminalų"", - sako susisiekimo ministras Rimantas Sinkevičius. Gatvė platesnė, saugesnė, patogesnė Projektas įgyvendintas trimis etapais. Pirmajame etape rekonstruotas 761 m ilgio Kairių gatvės ruožas nuo skirtingų lygių sankryžos (Taikos pr. su Kairių gatve) iki Klaipėdos arba vadinamojo Vilhelmo kanalo. Dabar šiame gatvės ruože eismas vyksta 4 eismo juostuomis (po 2 kiekviena kryptimi), o šalia nutiestas 2 m pločio dviračių takas ir 1,5 m pločio šaligatvis. Priešingų krypčių eismo juostas skiria skiriamoji juosta su žaliąja veja. Taip patrekonstruota sankryža su jungiamuoju keliu į Perkėlos gatvę. Antrajame projekto etape rekonstruotas Kairių gatvės automobilių tiltas per Klaipėdos kanalą. Gelžbetoninės tilto perdangos sijos buvo pakeistos naujomis plienbetoninėmis. Tiltas paplatintas ir dabar yra keturių eismo juostų vietoj buvusių dviejų, o šalia jo įrengtas 3,5 m pločio pėsčiųjų ir dviračių takas. Sutaupyta apie 3 mln. litų Trečiajame etape Kairių gatvės pradžia sujungta su rekonstruotu tiltu per Klaipėdos kanalą. Čia buvo rekonstruotas dar vienas Kairių gatvės ruožas, prasidedantis prie tilto per Klaipėdos kanalą ir einantis iki geležinkelio tilto, t. y. vadinamasis vakarinis kelias. Šiame darbų etape įrengta nauja asfalto danga, šaligatviai. Taip pat sutvarkytos, rekonstruotos ar naujai įrengtos nuovažos, dvi šviesoforais reguliuojamos sankryžos, automobilių stovėjimo aikštelės ir autobusų stotelės su peronais. Iš viso rekonstruotas 2570 m ilgio Kairių gatvės ruožas. Planuojant gatvės rekonstrukciją darbai buvo vertinami 32,8 mln. litų, tačiau projektą pavyko įgyvendinti kur kas pigiau, sutaupant apie 3 mln. litų Europos Sąjungos ir valstybės lėšų. Darbai finansuoti pagal Susisiekimo ministerijos administruojamą 2007-2013 m. Ekonomikos augimo veiksmų programos priemonę „Krovinių ir keleivių aptarnavimo infrastruktūros plėtra Klaipėdos valstybiniame jūrų uoste"".","Kairių gatvės rekonstrukcija Klaipėdoje, apimanti tris etapus, pagerino eismo sąlygas ir infrastruktūrą, įskaitant gatvės platinimą, tiltų atnaujinimą, dviračių takų ir šaligatvių įrengimą, o projektas buvo įgyvendintas sutaupant apie 3 mln. litų. Rekonstrukcija yra svarbi dėl gatvės reikš"
"Parodoje atskleidžiama maištinga ir drąsi menininkų grupės praeitis bei jos kūrybos aktualumas šiandien. Atidarymo vakarą aikštelėje priešais muziejų vyks „Post Ars"" performansas. PALAIKYKITE. Paremti 15min kultūrą galite skirdami paramą VšĮ „Penkiolika minučių"". „Šios parodos surengimas LNDM erdvėse turi išties simbolinę reikšmę. Tarsi gaivus vėjas įsiveržusi į paskutines dienas gyvenusią duslią sovietinės Lietuvos meno terpę, „Post Ars"" skelbė naujų laikų ir naujų meno tendencijų pradžią. Atsigręžimas į šios svarbios meno grupės kūrybą yra tarsi pačios Lietuvos nueito nepriklausomybės kelio refleksija, prisilietimas prie lietuviškojo meno laisvėjimo ištakų. Neatsitiktinai paroda įsikuria Radvilų rūmų dailės muziejaus disidentinio meno ekspozicijos „Protesto menas. Sovietmečio nepaklusnieji"" kaimynystėje"", - sako LNDM generalinis direktorius dr. Arūnas Gelūnas. Gintaro Zinkevičiaus nuotr./Grupė „Post Ars"" 1992 m. Iš kairės: Robertas Antinis, Česlovas Lukenskas, Gintaras Zinkevičius, Aleksas Andriuškevičius. „Post Ars"" kūrybą pristatyti trumpai sunku - daugiasluoksniškumu ir nuolatiniu kismu ji išsprūsta iš įprastų apibrėžimų, tačiau visada išlaiko neišblėstantį ryžtą užduoti nepatogių klausimų ir abejoti meno lauko „taisyklėmis"". „Post Ars"" susibūrė 1989 m. Kaune, jauniems menininkams užsimojus perimti tarpukario grupės „Ars"" ryžtą ir kurti naują epochą atgimstančioje Lietuvoje. Suvokta, kad „pokyčiai mene būtini ir kas, jeigu ne mes, juos inicijuos?"". Audriaus Kemežio nuotr./„Post Ars"" akcija „Šešiolikos taktų periodas"" Kaune 1994 m. vasario 16 d. Avangardinis reiškinys, tapęs Lietuvos šiuolaikinio meno klasika „Post Ars"" jau veiklos pradžioje įgijo „provokatorių"" reputaciją - 1990 m. Kaune įvykusi pirmoji grupės paroda „Kauno menininkų instaliacijos"" sulaukė daug dėmesio, tačiau dėl dailininkų bendruomenės pasipriešinimo buvo uždaryta po kelių dienų. Šios parodos pavadinime pirmą kartą Lietuvoje oficialiai pavartotas žodis „instaliacija"" - „Post Ars"" į šiuolaikinio meno žodyną taip pat įtraukė ir šiandien visiems įprastus „akcijos"" bei „performanso"" terminus. Tad savo laiku avangardiniu reiškiniu laikyta „Post Ars"" kūryba tapo šiuolaikinio meno klasika, itin reikšminga Lietuvos meno raidai. Priimdami „Fluxus"" ir dadaizmo meno judėjimų įtaką, menininkai pažeidinėjo sovietmečiu susiaurinto meno ribas. Jie išmėgino muzikinius veiksmus, asambliažus, tekstus ir poligrafiją, dizainą, pedagogiką, videomeną, fotografiją, tvarumo atsisakiusią skulptūrą, transformaciją ugnimi ir žemės meną, išskirtinę svarbą teikė tekstams. Gintaro Zinkevičiaus nuotr./„Post Ars"" akcija „Zatyšiai"". 1990. Iš pradžių siekta į „Post Ars"" veiklą įtraukti kuo daugiau įvairių sričių menininkų, tačiau laikui bėgant išryškėjo grupės branduolys: Aleksas Andriuškevičius (g. 1959), Robertas Antinis (g. 1946), Česlovas Lukenskas (g. 1959) ir Gintaras Zinkevičius (g. 1963). Intensyviausiai „Post Ars"" kūrė iki 2000 m., bet ir vėliau grupės kūriniai buvo eksponuojami šiuolaikinio meno parodose, menininkai susiburdavo bendriems projektams, aktyviai puoselėjo ir eksponavo personalinę kūrybą. Gintarės Grigėnaitės nuotr. / LNDM/Česlovas Lukenskas Menininkų grupė į muziejinę erdvę grįžta po dešimtmečio pertraukos Radvilų rūmų dailės muziejuje „Post Ars"" paroda rengiama praėjus beveik dešimtmečiui po paskutiniosios jų parodos „Partitūra"", įvykusios Šiuolaikinio meno centre Vilniuje 2016-aisiais. Tad ši netradicinė retrospektyva - reikšmingas įvykis ir besidomintiems Lietuvos menu, ir patiems menininkams, po ilgo laiko susibūrusiems bendram veiksmui erdvėje. Gintarės Grigėnaitės nuotr. / LNDM/Aleksas Andriuškevičius „Pakviesti „Post Ars"" grupės menininkus surengti parodą Radvilų rūmų dailės muziejuje paskatino prieš tai kartu su Latvijos šiuolaikinio meno centru surengta paroda, pristačiusi žymiausios 9 dešimtmečio Latvijos avangardinio meno grupės NSRD kūrybinį palikimą. Susipažinę su to laikotarpio latvių meno scena, šįkart perkeliame žvilgsnį į Lietuvą, į mūsų šalyje prieš pat nepriklausomybės atkūrimą ir ankstyvaisiais jos metais vykusius meno procesus. „Post Ars"" veikla buvo labai svarbi tų pokyčių dalis, tad grupės paroda atskleis, kaip savitai reiškėsi menininkų pastangos reformuoti Lietuvos meno lauką tuomet ir kaip jų meninės idėjos rezonuoja šiandien"", - pasakoja Radvilų rūmų muziejaus direktorė Justina Augustytė. Net 10 muziejaus salių užpildys grupės veiklos istorijos artefaktai ir naujausi menininkų kūriniai. Greta archyvinės fotografinės ir vaizdo medžiagos, siekiančios „Post Ars"" ištakas, bus galima išvysti įvairių laikotarpių bendrų ir individualių menininkų darbų, parodoje susijungsiančių į daugianarę instaliaciją, tarsi susumuojančią per 36 metus sukauptas patirtis ir idėjas, o kartu keliančią šiandien aktualius klausimus. Lankytojai turės progą išvysti „Post Ars"" būdingą raiškos priemonių ir kūrybinių formatų įvairovę, patyrinėti savitus simbolius ir metaforas, kuriuos atrakinti padės parodos kuratorės ir pačių menininkų rašyti tekstai. Gintarės Grigėnaitės nuotr. / LNDM/Robertas Antinis Grupės nariams būdingą performatyvią raišką patirti gyvai galės susirinkusieji į parodos atidarymą. Jo metu erdvėje prieš Radvilų rūmų dailės muziejų vyks „Post Ars"" performansas. Parodoje - menininkių, feminizmo aktyvisčių grupės Cooltūristės intervencijos Nuo pat „Post Ars"" grupės veiklos pradžios rengiant parodas ir hepeningus, sudarant savadarbes knygas buvo kviečiami talkininkai ir svečiai. Šįkart parodoje dalyvauja Laima Kreivytė ir 2005 m. jos suburta menininkių, feminizmo aktyvisčių grupė Cooltūristės. Menininkių daiktinės ir veiksmo intervencijos parodoje pratęs ir papildys „Post Ars"" kūrinius naujais naratyvais, atskleis mūsų laiko poetinius sąskambius, prasmės pertrūkius ir sankrovas. Gintarės Grigėnaitės nuotr. / LNDM/Gintaras Zinkevičius Parodą lydės renginių programa: susitikimai su menininkais ir menininkėmis, parodos kuratore, edukacinės veiklos, ekskursijos. Paroda Radvilų rūmų dailės muziejuje veiks iki birželio 29 d.","Parodoje Radvilų rūmų dailės muziejuje pristatoma avangardinės menininkų grupės „Post Ars“ kūryba, atskleisdama jų įtaką Lietuvos meno lauko raidai nuo Sovietų Sąjungos laikų iki šių dienų. Paroda apima įvairius kūrybinius formatus, įskaitant performansus, o ją lydi papildoma renginių programa su menininkų"
"Moterų vienetų varžybų Majamyje finale 26-erių tenisininkė užtikrintai rezultatu 7:5, 6:2 pranoko kortų šeimininkę Jessicą Pegulą (WTA-4). Miami CHAMP 🏆 World No. 1 @SabalenkaA defeats Pegula 7-5, 6-2 to lift her 8th WTA-1000 title!#MiamiOpen pic.twitter.com/hbObbMd8w6 — wta (@WTA) March 29, 2025 Šios WTA turo žvaigždės viena prieš kitą kovėsi ir praėjusių metų „US Open"" tituliniame mūšyje, kuriame A.Sabalenka triumfavo 7:5, 7:5. Geriausiai planetos tenisininkei tai pirmasis karjeros trofėjus Majamyje bei aštuntasis WTA 1000 titulas apskritai. Pagal WTA 1000 kategorijos titulus A.Sabalenka susilygino su Marija Šarapova, o į priekį vis dar užleidžia Sereną Williams (13), Igą Swiatek (10), Viktoriją Azarenką (10), Simoną Halep (9) ir Petrą Kvitovą (9). Iš viso 19 WTA turnyrų laimėjusi baltarusė net 17 kartų nugalėtojos taurę į viršų kėlė žaisdama ant mėgstamiausios kietos dangos. Kiek daugiau nei 1,1 mln. JAV dolerių ir 1000 WTA reitingo taškų iškovojusi A.Sabalenka dabar nuo antroje pozicijoje esančios I.Swiatek atitrūks daugiau nei 3000 taškų. Beveik 598 tūkst. JAV dolerių ir 650 WTA reitingo taškų Majamyje uždirbusi J.Pegula išliks ketvirtoje vietoje.","Aryna Sabalenka Majamyje laimėjo moterų vienetų finalą prieš Jessicą Pegulą rezultatu 7:5, 6:2, iškovodama pirmąjį karjeros trofėjų Majamyje ir aštuntąjį WTA 1000 titulą. Ši pergalė padidino jos atotrūkį nuo antroje reitingo vietoje esančios Igos Swiatek daugiau nei 3000 taškų."
"Širdį dėl gaunamų įžeidžiančių replikų Ąžuolas Misiukevičius išliejo savo instagramo paskyroje, įrašais sutiko pasidalyti ir su portalo Žmonės.lt skaitytojais. Vaikinas neslepė - kai kurie komentarai išties žeidžia. „Man, žinokit, kartais irgi būna liūdna. Liūdna dėl tam tikrų komentarų"", - dalijosi Ąžuolas. Jis pateikė ir vieno iš tokių komentarų pavyzdį: „Kokį išsigimėlį užaugino mama."" Stopkadras/Ąžuolas Misiukevičius „Man labiausiai liūdna, kai taip rašo moterys, - liūdesio neslėpė Ą.Misiukevičius. - O mano mama tikrai dėl manęs kovojo, kai gimiau trimis mėnesiais anksčiau, ir apskritai davė visko, kas geriausia. Aš taip ja didžiuojuosi."" „Ir mane kartais apima toks liūdesys, kad taip rašinėja ir dergiasi tokiais žodžiais. Kartais pagalvoju - žmonės neturi saiko ir nejaučia ribų. Jie kartais pasako labai daug, nesuvokdami, kad gali įskaudinti labai stipriai"", - pridūrė Ąžuolas. Vaikinas teigė pastebėjęs, „kad žmonėms baisiai nepatinka, kai tu esi laisvas"". „Nes na kaip taip gali sau leisti, kaip tu gali taip neslėpti emocijų ir reikštis? Aš galiu pasakyti vieną - man buvimas savimi galbūt kainuoja, bet aš kitaip gyventi ir negaliu. Buvimas savimi man yra geriausias dalykas, nutikęs mano gyvenime. Esu labai dėkingas savo tėvams, kad mane užaugino kaip asmenybę, ir priima mane tokį, koks aš esu. Ir kalbu ne apie orientaciją - pirmiausia kalbu apie laisvę būti savimi. Tai yra - kaip tu nori, taip ir gyveni, kaip tau atrodo geriausia. Bet liūdna, kad žmonės kartais neturi ribų. Ir aš pasakysiu, kad vis tiek reikia gyventi taip, kaip tu nori, būti savimi"", - savo mintis instagrame dėstė Ąžuolas Misiukevičius.","Ąžuolas Misiukevičius savo „Instagram“ paskyroje pasidalino liūdesiu dėl įžeidžiančių komentarų, pabrėždamas, kad buvimas savimi yra svarbiausia, nors tai gali kainuoti brangiai, ir išreiškė dėkingumą tėvams už palaikymą."
"Po intensyvaus laikotarpio, kupino koncertų, kūrybos ir televizijos projektų, atlikėja Liepa Mondeikaitė šį pavasarį kviečia į labai asmenišką susitikimą - akustinį koncertų turą, skirtą tiems, kurie visada buvo šalia. Trijuose Lietuvos miestuose vyksiantys koncertai - tai nuoširdus padėkos vakaras, gimęs iš noro sugrįžti ten, kur visada gyvas ryšys - į sceną, į muziką, į bendrystę su klausytojais. Atvira, jautri ir tikra Pastaraisiais metais koncertuodama su gyvo garso grupe, pasirodydama įvairiuose projektuose ir kurdama autorinę muziką, Liepa augo ne tik kaip atlikėja, bet ir kaip žmogus. Dabar ji grįžta į sceną kitaip - be perteklinių formų, be blizgesio, su tuo, kas tikra: muzika, žodžiais ir jausmu. „Labai ilgai brandinau šį turą. Norėjau, kad tai nebūtų tiesiog koncertas - tai būtų tikras susitikimas. Akimirkos, kai nereikia nieko įrodyti, kai galima kvėpuoti tuo pačiu ritmu su žmonėmis salėje,"" - sako Liepa. Liepa Mondeikaitė-Norkevičienė / Asmeninio archyvo nuotr. Dainos, kurios suskambės kitaip Scenoje - tik balsas, klavišiniai, gitara ir visa emocijų paletė. Liepos autorinės dainos šiuose koncertuose suskambės naujai - subtiliai, išgrynintai, kupinos intymumo ir asmeniško pasakojimo. Specialiai turui Liepa sukūrė naują „Eurovizijos"" dainos versiją, kurioje atsiskleidžia visai kita jos pusė - brandesnė, jautresnė, dar artimesnė. O klausytojų laukia ir daugiau muzikinių staigmenų: netikėti kūriniai, išskirtiniai pasirodymai, o kiekviena vakaro detalė - kruopščiai apgalvota. Liepa Mondeikaitė-Norkevičienė / Asmeninio archyvo nuotr. Brandos ženklas ir tikras atsidavimas Tai - trijų miestų muzikinė kelionė: grįžimas prie šaknų, prie to, kas svarbiausia - tikėjimo, svajonių, artumo troškimo ir tyliai bręstančios stiprybės. Tai koncertai, kuriuose svarbi ne tik muzika, bet ir tai, kas nutinka tarp dainų - žvilgsniai, pauzės, tyla po paskutinės natos. Liepa viską, ką daro, daro šimtu procentų - su visa energija, atsidavimu ir meile scenai. Prie šio turo įgyvendinimo prisideda didelė kūrybinė komanda, kuriai rūpi ne tik garsas ar vaizdas, bet ir atmosfera, emocija, magija. Žiūrovai gali būti tikri - laukia ne eilinis koncertas, o išjaustas, profesionaliai parengtas ir įsimintinas reginys, kuriame susijungs balsas, tyla ir siela.","Atlikėja Liepa Mondeikaitė šį pavasarį surengs akustinį koncertų turą trijuose Lietuvos miestuose, siekdama sukurti asmenišką ir nuoširdų ryšį su klausytojais, pristatydama naujas ir intymias savo dainų versijas. Šis turas žymi jos kūrybinę brandą ir atsidavimą, o koncertuose svarbiausia"
"Trečiadienio vakarą Kauno „Žalgirio"" arenoje griaudėjo humoristiniai apdovanojimai „Auksiniai svogūnai"". Progos apžvelgti skandalingiausių šalies ir užsienio politinių įvykių bei skaniai pasijuokti nepraleido dainininkė, verslininkė Renata Norvilė. Ji atskleidė, kokią paslaptį nuo jos slėpė vyras Deividas Norvilas, kokia taisykle jiedu vadovaujasi santuokoje ir kaip jiems Arūnas Valinskas įsipareigojo amžiams. „Auksinių svogūnų"" ceremonijoje pasirodžiusi R.Norvilė sakė esanti gerai nusiteikusi ir pasiruošusi geram reginiui. Tačiau paklausus, kam skirtų svogūną, išsidavė, kad pati akylai politinio gyvenimo įvykių neseka. „Nesu didelė politikos žinovė, todėl labai po tuos vandenis neplaukioju. Man gerai, kad yra vyras šalia, kuris apie viską mane informuoja ir papasakoja"", - Žmonės.lt šypsodamasi teigė Renata. Renata Norvilė / Eriko Ovčarenko / BNS nuotr. Ir išties, R.Norvilės vyras atlikėjas Deivis gali papasakoti tikrai daug. Juk jį jau būtų galima vadinti „Auksinių svogūnų"" veidu, nes šis kone kasmet įkūnija kokį nors politinį veikėją. Tiesa, prieš renginį Renata dar nežinojo, kuo jis nustebins šįkart. „Tikriausiai nebuvo dar tokių „Auksinių svogūnų"", kuriuose nebūtų Deivio. Pasirodys jis ir šiemet, bet ką jis įkūnys - nežinau. Jis neišduoda paslapčių, aš viena ausim gal kažką ir girdėjau, bet nekamantinėjau. Man tikrai labai įdomu viską iš šono pamatyti jau renginyje"", - sakė žinoma moteris. O Deivio pasirodymas tapo bene laukiamiausiu vakaro akcentu, kuomet į „Auksinių svogūnų"" ceremoniją atvyko JAV prezidentas Donaldas Trumpas ir Melania Trump. Pirmąja JAV pora tapę Inga Valinskienė ir Deivis Norvilas pikantiškai pademonstravo Amerikos prezidento inauguracijos metu neįvykusį bučinį. „Auksiniai svogūnai"" / Eriko Ovčarenko / BNS nuotr. Pasiteiravus apie draugystę su „Auksinių svogūnų"" organizatoriumi ir vienu iš vedėjų Arūnu Valinsku, R.Norvilė nusijuokė, kad jo „karma"" - amžina draugystė su ja ir Deiviu. „Jis mūsų piršlys! Pats kaltas! Nei pridėsi, nei atimsi - mūsų draugystė iki grabo lentos"", - juokėsi Renata. Ir visgi, ar yra kokia nors riba tarp humoro ir patyčių? R.Norvilė neabejoja, kad šou metu politikai parodomi tokie, kokie jie ir yra. „Auksiniai svogūnai"" / Eriko Ovčarenko / BNS nuotr. „Man atrodo, kad A.Valinskas puikiai supranta humorą. Jei žmogus taip kalba ir taip save pateikia, tai toks jis ir parodomas. Juk paimamas jo paties išsakytas tekstas, realūs veiksmai. Nėra „iš lempos"" pasakoma, kad padarykime mes dabar šį žmogų štai tokiu"", - Žmonės.lt kalbėjo R.Norvilė. Renata neabejoja, kad gyvenimas nebijant iš savęs pasijuokti ne tik linksmesnis, bet ir paprastesnis. Svarbiausia jųdviejų su Deividu taisyklė - vienas kito neįžeisti. „Humoras mums tikrai labai svarbus, juk geriau gyventi linksmai. Mes vienas kitą pašpilkuojam, iš savęs taip pat mokam pasijuokti ir taip gyvenam. Svarbiausia, žinoma, kad tas humoras nebūtų „žemiau bambos"". Tikrai nereikia labai skaudžiai „įkąsti"", bet lengvas humoras padeda ir pakelia nuotaiką"", - įsitikinusi atlikėja.","Kauno „Žalgirio"" arenoje vykusioje „Auksinių svogūnų"" ceremonijoje Renata Norvilė su vyru Deiviu pasidalijo savo požiūriu į humorą ir politiką, pabrėždami, kad svarbiausia yra neįžeisti vienas kito ir mėgautis lengvu humoru. Deivis Norvilas, kaip ir kasmet, įkūnijo politinį veikėją, o šįkart jis kartu su Inga Valinskiene parodė JAV prezidento Donaldo Trumpo ir Melanios Trumpo sceną."
"Nusikelkime į XXI a. pirmąjį penkmetį. Tuo metu Vilnius taip pat turėjo stiprias dvi komandas LKL. „Lietuvos rytas"" buvo absoliutus mohikanas, o šalia jo - legendiniai „Sakalai"", kurie yra išugdę ne vieną Lietuvos krepšinio žvaigždę bei ilgus metus tampė nervus lygos lyderiams. 2003-2005 metų laikotarpiu „Sakalai"" buvo tvirta „Top 4"" LKL komanda. Branduolį sudarė tokios legendos, kaip Rolandas Matulis, Erikas Kučiauskas ir turbūt spalvingiausias visų laikų LKL krepšininkas Rolandas Skaisgirys. Šalia mohikanų augo talentai - Renaldas Seibutis, Steponas Babrauskas, Simas Jasaitis, Mindaugas Kuzminskas, Martynas Gecevičius ir kiti. Tai buvo unikali komanda su treneriu Linu Šalkumi priešakyje. TV3 nuotr./Rolandas Skaisgirys 2004-aisiais „Sakalai"" antrą kartą paeiliui pateko į LKL pusfinalį, 3-1 įveikdami Alytaus „Alitą"", o, pasak vieno iš „Sakalų"" krepšininkų, po mačo savo patekimą į tarp keturių stipriausių Vilniuje atšventė taip, kad vieno iš Vilniaus naktinių klubų apsauginiai buvo priversti „nugesinti"" R.Skaisgirį, veiksmą stebėjo būrys žmonių bei galiausiai žymusis krepšininkas, verslininkas ir TV laidų prodiuseris naktį praleido areštinėje. Pašėlę laikai. 15min kviečia pasinerti į spalvingą 2004-ųjų istoriją „Sakalų"" legendos Eriko Kučiausko akimis.","2003–2005 metais Vilniaus „Sakalai"" buvo stipri LKL komanda, garsėjusi legendiniais žaidėjais ir talentų ugdymu, o 2004-aisiais pateko į LKL pusfinalį, kurį minėjo audringai."
"Prieš keletą dienų Vilniaus mero Valdo Benkunsko žmona, solistė Vismantė atšventė savo 27-ąjį gimtadienį. Dėkodama būriui draugų ir bičiulių už sveikinimus, ji pasidalijo jautria padėka ir ypatinga nuotrauka iš dienos, kuomet sužinojo apie šeimos pagausėjimą. Vilniaus mero žmona Vismantė Benkunskienė sekmadienį savo socialinių tinklų paskyrose dėkojo visiems už gimimo dienos sveikinimus ir ta proga parodė ypatingą kadrą. Jame sutuoktiniai užfiksuoti po žinios apie antrąjį vaikelį. „Visus metus nušvietė, prieš mažiau nei metus, aplankiusi žinia - mes būsim keturiese. Nuotrauka tos dienos. Ir tikrai, kiekviena diena kaip stebuklas, būna sunkiau ir lengviau, būna kai nežinai išeities, bet svarbiausia, kad dienose esi ne vienas. Šiandien ryte (sekmadienį, - aut.past.), apkabinus visus tris, dėkojau, kad namuose tiek klegesio, kad gyvenimas aktyvus, kad visokių patirčių per visus metus būta, bet svarbiausia, kad su kiekviena diena randu ko mokytis ir kad turiu ką mylėti. Gera, kad tiek daug žmonių vis sutinka ir palydi. Ačiū už sveikinimus"", - rašė V.Benkunskienė.","Vilniaus mero žmona Vismantė Benkunskienė savo 27-ojo gimtadienio proga socialiniuose tinkluose padėkojo už sveikinimus ir pasidalijo ypatinga nuotrauka, kurioje ji su vyru džiaugiasi žinia apie šeimos pagausėjimą."
"D.Šakalienė: sustiprinome savo ryšį Keturi JAV kariškiai su keliasdešimt tonų sveriančia vikšrine gelbėjimo mašina M88 „Hercules"" pratybų metu Pabradės poligone Švenčionių rajone dingo antradienį, trečiadienį nustatyta galima įvykio vieta, vandens telkinyje aptikta vikšrinė šarvuota transporto priemonė, kuria ir vyko kariai. Ketvirtadienį gelbėjimo operacija tęsiama. Krašto apsaugos ministrė Dovilė Šakalienė ketvirtadienį tvirtino, kad dėl dingusių JAV karių vis dar tikrinamos visos versijos, o kol nerasti kareivių kūnai, negalima patvirtinti, jog jie - žuvę. Anot D.Šakalienės, palaikomas nuolatinis ryšys su JAV gynybos sekretoriaus Pete'o Hegsetho biuru, ir diplomatiniu korpusu, JAV kariuomenės atstovais. Nuotr. iš D.Šakalienės „Facebook"" profilio/Kariuomenės vadas Raimundas Vaikšnoras, premjeras Gintautas Paluckas ir krašto apsaugos ministrė Dovilė Šakalienė „Ta situacija yra labai skausminga, labai sunki. Bet mūsų bendras darbas, rūpestis, manau, kad kaip tik rodo, kad esame labai stipri komanda. Ir tai yra labai matoma ir vertinama. Užbėgant už akių klausimams, ar tai gali kažkaip pakenkti ar pabloginti santykius - ne, šiuo metu toje sunkioje situacijoje labai stipriai dirbdami kartu mes kaip tik sustipriname savo ryšį"", - žurnalistams ketvirtadienį Pabradės poligone sakė D.Šakalienė. Kariuomenės vadas Raimundas Vaikšnoras pabrėžė, jog Lietuva ir JAV yra vienoje didelėje NATO šeimoje, o Lietuva rūpinasi amerikiečių kariais kaip savo pačių. „Be abejo, sulaukiau dėmesio ir ypatingai padėkos tiek iš vyriausiojo NATO pajėgų vado, generolo Christopherio Cavolio, tiek iš JAV Sausumos pajėgų vado, kuris išreiškė tai, kad mes ryžtingai ir valingai kibome į darbus padėdami ieškoti ir identifikuoti tas vietas, kur kariai galimai pasimetė. Yra padėka mums už mūsų ryžtą, pasiaukojimą neskaičiuojant valandų ir parų tą darbą kartu su amerikiečiais atliekant"", - kalbėjo jis. S.Skvernelis ragina branginti partnerius Seimo pirmininkas Saulius Skvernelis taip pat neabejoja, jog nelaimingas įvykis dvišaliams santykiams neturėtų pakenkti. „Šis incidentas, kuris įvykęs yra, nemanau, kad turėtų kažkaip pakenkti santykiams, nes tai tiesiog yra, deja, gyvenimas. Nenoriu sakyti, kad jis - tragiškas, nes dar vilčių teorinių yra, bet toks kario gyvenimas yra. Todėl mes turime branginti, vertinti sąjungininkus, kurie yra čia Lietuvoje. Šis įvykis dar kartą parodo, kiek mums svarbu yra turėti tvirtą partnerystę, nes žmonės, kariai, atkeliavę iš anos Atlanto pusės, pasiryžę ginti Lietuvą, deja, pateko į nelaimingą įvykį"", - Seime žurnalistams ketvirtadienį sakė parlamento vadovas. Patricija Adamovič / BNS/Saulius Skvernelis Pasak jo, pratybos bei karių gyvenimas yra susiję su nuolatine rizika. Jis taip pat ragino neužbėgti įvykiams už akių ir turėti, kad ir menkos, vilties. „Matyt, nuojautas mes galime įvairias turėti. Bet visą laiką viltis miršta paskutinė. O faktas yra teisinis faktas: kol nėra kūnų, nėra fakto. Kol to nėra, visą laiką daryti viską ir tikėtis, kad pasibaigs geriausiai, kaip gali pasibaigti"", - kalbėjo parlamento vadovas. G.Jeglinskas: JAV pasiruošusios ir tokioms tragedijoms Jam antrino ir Seimo Nacionalinio saugumo ir gynybos komiteto pirmininkas demokratas Giedrimas Jeglinskas, paklaustas, kaip vertina svarstymus, jog įvykis gali ir neigiamai atsiliepti dvišaliams santykiams. „Absoliučiai nesutinku su šiuo teiginiu: turime labai stiprius santykius su JAV, mes investavome, investuojame ir investuosime į priimančios šalies paramą, tą infrastruktūrą, kuri reikalinga JAV kariams dalyvauti čia, veikti kaip vienetui. Giedrimas Jeglinskas Tas vienetas, kuris yra čia, jis ne tik treniruojasi, jis didina savo karinę parengtį. Tai yra esminis elementas, dėl ko JAV kariai atvyksta į kitas šalis, dėl ko yra dislokuojami"", - sakė parlamentaras. Jis atkreipė dėmesį, jog JAV gynybos sekretorius P.Hegsethas, sureagavęs į įvykį Pabradėje patikino, kad JAV nepaliks savo karių vienų ir išlaiko pasiryžimą juos surasti. „Bet jokių požymių, kad kažkokie santykiai galėtų blogėti, nėra. Nes supraskime: karyba yra sunkus menas, sunkus ir pavojingas darbas, technika, kuri naudojama, yra ne vaikų žaislai ir tokių nelaimingų atsitikimų, visokių avarijų įvyksta visame pasaulyje. Tai yra tragedija, jei tai bus patvirtinta, bet tokių atvejų būna, Amerika yra pripratusi ir žino, kaip su tuo dirbti"", - sakė G.Jeglinskas. Jis dar kartą padėkojo JAV administracijai už karių buvimą Lietuvoje, kurie prisideda „prie mūsų ir viso Aljanso saugumo"". G.Jeglinskas pripažįsta, jog prognozuoti įvykio baigtį vis dar sunku, bet ragino neprarasti vilties. „Kovinė transporto priemonė rasta, reikia ją iškelti. Dirba šimtai žmonių - ir ugniagesiai, ir kitos tarnybos, kariuomenė puikiai vadovauja šioms paieškoms, įtrauktas privatus sektorius. Vėlgi, duokime laiko, pamatysime, kas bus. Viltis miršta paskutinė. Suprantame, kad situacija tokia, kad sunku matyti šviesą tame, bet nereikia pasiduoti"", - ragino jis. L.Kasčiūnas: ne laikas užsiimti saviplaka Buvęs krašto apsaugos ministras, NSGK narys konservatorius Laurynas Kasčiūnas pripažįsta, jog pasirodžius dviprasmiškai informacijai apie karių likimą, tarp jų - ir iš NATO generalinio sekretoriaus Marko Rutte'ės, trečiadienį komunikacija nebuvo suvaldyta. „Būsiu lakoniškas: komunikacija nesuvaldyta, bet ne laikas dabar apie tai kalbėti, ne laikas užsiimti saviplaka. Dabar laikas yra pabaigti paieškos operaciją didžiausią dėmesį kreipiant į karių suradimą. Čia yra esminis dalykas. Patricija Adamovič / BNS/Laurynas Kasčiūnas Ir manau, kad kariuomenės vado pasakymas, kad mes vertiname JAV karius kaip Lietuvos karius, yra labai svarbus, rodantis mūsų nusiteikimą, geras žodis kariuomenės vadui už tokį nusiteikimą"", - kalbėjo L.Kasčiūnas. Jis tikisi, jog incidentas partnerių santykių nepablogins. „Matome reakcijas, kad ir JAV mato mūsų kariuomenės paramą. Tikrai, situacija sudėtinga, pirmiausia į tai ir turime orientuotis. Ir tada, be abejonės, padaryti viską, kad šis atvejis nepaveiktų amerikiečių buvimo Lietuvoje. Tikiu, kad ne"", - tvirtino politikas, paklaustas, ar taip gali nutikti.","Pabradės poligone dingo keturi JAV kariai su vikšrine transporto priemone, o Lietuvos ir JAV valdžios atstovai pabrėžia, jog ši situacija nesilpnina, bet stiprina abiejų šalių ryšius. Nepaisant nelaimės, Lietuvos pareigūnai išreiškė pasiryžimą tęsti paiešką ir palaikyti tvirtus santykius su JAV."
"Šalies futbolo kapinyne yra atgulusi ne viena dešimtis praeityje garsių klubų. Šioje publikacijoje 15min prisimena atvejus, kurie labiausiai primena dabartinę „Riterių"" situaciją - komandas, kurios žlugo ir pasitraukė iš pirmenybių joms jau prasidėjus. Patricija Adamovič / BNS/""Riteriai"" nežinomybėje Po nepriklausomybės atkūrimo pirmos aukos ilgai laukti nereikėjo. 1991-1992 m. sezoną pradėjo keturiolika ekipų, tačiau po pirmojo rato jų liko tik trylika. Ukmergės „Vienybę"" nustojo remti pagrindinė miesto gamykla, o kitų rėmėjų neatsirado, tad klubas baigė savo pasirodymą po 13 susitikimų, surinkęs 5 taškus. Po penkerių metų Ukmergės futbolą panašus finansinis drugys sukrėtė dar kartą. Tuometinė „Ukmergė"" ištempė du ratus arba 14 turų. Įdomiausia tai, kad kitą sezoną klubas vėl atgimė „Vienybės"" pavadinimu, liko paskutinis ir tai buvo paskutinis kartas, kai stipriausioje šalies lygoje šmėsčiojo Vilniaus apskrityje esančio miesto atstovai. Jei „Riterius"" kokiu nors stebuklingu būdu pavyktų išgelbėti kito klubo pavidalu, tai nebūtų pirmasis toks atvejis atkurtos Lietuvos futbolo istorijoje. 1993-1994 metų sezoną iš turnyro lentelės netikėtai dingo Vilniaus AFK „Neris"" komanda. Šią ekipą 1991-aisiais subūrė žydų tautybės verslininkas Semionas Alperis. Iš pradžių komanda vadinosi „Makabi"" ir 1992-aisiais laimėjo LFF taurę. Klubas rengėsi debiutui UEFA Taurių laimėtojų taurės turnyrui, tačiau jau nuvykus į burtų traukimo ceremoniją Šveicarijoje iš Europos futbolo funkcionierių netikėtai išgirdo neguodžiančią žinią, kad Lietuvai Europoje atstovaus tik Vilniaus „Žalgiris"". Su šia žinute S.Alperio entuziazmas stipriai krito. Klubas pradėjo stipriai regresuoti ir jau minėtą sezoną iširo sužaidęs vos vieną ratą. Tiesa, tą kartą netikėtą gelbėjimo ratą išmetė prieštaringas Marijampolės verslininkas Žydrūnas Buzas.","Straipsnyje aptariami Lietuvos futbolo klubai, kurie dėl finansinių sunkumų ir kitų priežasčių pasitraukė iš čempionatų jų jau prasidėjus, įskaitant istorijas apie Ukmergės ir Vilniaus komandas, primenant dabartinę „Riterių“ situaciją."
"Jeigu reikėtų rinktis didžiausią įspūdį palikusias verstines šių metų negrožines knygas, šis Patricko Raddeno Keefe‘o kūrinys neabejotinai būtų tarp pačių įsimintiniausių. Mano pažintis su šiuo rašytoju prasidėjo nuo jo įstabaus tyrimo apie įvykius Šiaurės Airijoje „Nieko nesakyk"" (beje, neseniai sukurtas ir serialas pagal šią knygą), o štai šioje knygoje jis paliečia sudėtingą, didelį poveikį visuomenei, jos sveikatai turėjusią istoriją - iš prekybos vaistų nuo skausmo pralobusią šeimą. Kaip ir knygoje „Nieko nesakyk"", autorius pasakoja labai pagaviai, įtraukiančiai, kūrinį skaitai tarsi trilerį, sunku net atsitraukti. Tai - istorija apie Saklerių šeimyną, dar visai neseniai buvusią vieną gerbiamiausių Jungtinėse Valstijose, ši pavardė puikavosi daugybėje muziejų - mecenuodama menus šeima sugebėjo susikurti puikią reputaciją. Tačiau už šio fasado - verslas, įstūmęs šalį į opioidų krizę. Šeimai priklausanti kompanija „Purdue Pharma"" sukūrė vaistą „OxyContin"", kuris turėjo padėti žmonėms, kenčiantiems nuo skausmo, tačiau iš tiesų milijonams žmonių sukėlė priklausomybę, juo imta piktnaudžiauti, pačios įmonės vadovams melagingai teigiant, kad vaistas nesukelia priklausomybės. Įmonės darbuotojai buvo skatinami didelėmis premijomis už tai, kad įtikintų medikus skirti šiuos vaistus, ir ilgainiui ištisi miestai atsidūrė didelėje sveikatos krizėje. Autorius detaliai aprašo, kaip rinkodaros priemonėmis, teisinėmis manipuliacijomis buvo siekiama kuo labiau skleisti šių vaistų patekimą į kuo platesnę rinką, taip susikraunant didelius turtus. Skaitant kai kuriuos epizodus net tampa nejauku dėl cinizmo, absoliučios nepagarbos gyvybei ir sveikatai. Knygos autorius Saklerių šeimos istoriją aprašo pradėdamas nuo jos šaknų, siekdamas parodyti, kodėl ir kaip buvo kuriamas šis verslas, puikiai perteikdamas psichologinius portretus, tai, kaip idėjos buvo perduodamos iš kartos į kartą. Tai istorija apie godumą. Istorija apie galios troškimą. Ir tai istorija apie atpildą.","Patricko Raddeno Keefe'o knyga pasakoja apie Saklerių šeimą, kuri, per verslą su „Purdue Pharma“ ir vaistu „OxyContin“, įstūmė Jungtines Valstijas į opioidų krizę, nepaisydama žmonių sveikatos ir siekdama turtų. Knyga detaliai atskleidžia šeimos istoriją, godumą ir manipuliacijas, kurios l"
"Be abejo, su amžiumi kaip niekad svarbu rūpintis savo fizine sveikata. Nacionalinis senėjimo institutas aiškina, kad sveikas svoris yra gyvybiškai svarbus norint seni sveikai, nes antsvoris gali padidinti tikimybę, kad vyresnio amžiaus žmonės sirgs tokiomis ligomis kaip širdies ligos, aukštas kraujospūdis ir diabetas. Verta paminėti, kad nepakankamas svoris senstant taip pat gali padidinti riziką susirgti tokiomis ligomis kaip osteoporozė ir anemija, rašoma „The List"". Nors bandymas numesti svorio, kai esate vyresni nei 50-ies, gali atrodyti neįmanomas, tai tikrai įmanoma. Yra keletas metodų, kurie pasirodė esantys ypač veiksmingi vyresnio amžiaus žmonėms, norintiems numesti keletą kilogramų. Nuo ko pradėti? Nustokite laikytis dietų Dietos gali atrodyti teisingas būdas numesti svorio, tačiau, kadangi 97 proc. dietų naudos neduoda, tai tik dar vienas dalykas, kurį žmonės neteisingai supranta apie svorio metimą, teigia Fit & Well. Nustatydami sau griežtus maisto apribojimus, galite atimti iš savo organizmo svarbiausias maistines medžiagas, paveikti natūralius organizmo alkio signalus ir neigiamai paveikti savo santykį su maistu. Kad sudarytumėte mitybos planą, kuris padėtų numesti svorio be neigiamų madingų dietų pasekmių, „Healthline"" rekomenduoja bendradarbiauti su dietologu. Dietologas, turintis patirties ir kvalifikacijos, gali padėti jums pritaikyti mitybos planus, kurie nėra ribojantys ar žalingi. Galite išmėginti protarpinį badavimą Johnso Hopkinso universiteto Medicinos klinikoje protarpinis badavimas apibūdinamas kaip maitinimosi būdas, kai kaitaliojami reguliarūs badavimo ir įprasto valgymo laikotarpiai. Tai gali būti ypač naudinga vyresnėms nei 50 metų moterims, nes protarpinis badavimas gali sulėtinti ląstelių nykimą ir užkirsti kelią su amžiumi susijusiems energiją gaminančių ląstelių dalių svyravimams, rašo „Healthline"". Dėl mažesnio kalorijų kiekio, gaunamo protarpinio badavimo metu, galima tvariai mažinti svorį. Vienas populiariausių protarpinio badavimo planų yra 16/8. Laikydamiesi šio plano, dalyviai kasdien valgo aštuonių valandų laiko atkarpą, o paskui badauja likusias 16 valandų. Padidinkite raumenų masę Raumenų masės didinimas per jėgos treniruotes yra vienas geriausių būdų vyresnėms nei 50 metų moterims numesti svorio. Pasak „Get Healthy U"", maždaug nuo 30 metų amžiaus organizmas natūraliai praranda raumenis, todėl svarbu juos auginti, kad šie pakeistų prarastus. Su amžiumi išlaikydami raumenis galėsite lengviau atlikti kasdienes užduotis. Be to, treniruojantis su svoriais greitėja medžiagų apykaita ir mažėja kūno riebalų kiekis. Australijos kūno rengybos akademijos duomenimis, vyresnio amžiaus žmonės turėtų stengtis treniruotis du-tris kartus per savaitę ir atlikti pratimus, į kuriuos įtraukiamos visos pagrindinės raumenų grupės. Apskaičiuokite, kiek jums reikia kilokalorijų Nors daug veiksnių gali turėti įtakos žmogaus svorio mažėjimui, svorio metimas paprasčiausiai susiveda į gaunamų ir išeikvojamų kalorijų lygtį. Apskaičiavę savo kalorijų poreikį ir nustatę sveiką jų trūkumą, galite ilgai ir tvariai lieknėti. Sveikatos priežiūros specialistas, pavyzdžiui, bendrosios praktikos gydytojas arba dietologas, gali padėti nustatyti konkrečius jūsų kalorijų poreikius. Kai žinosite, kiek kalorijų turėtumėte suvartoti, norėdami tvariai numesti svorio, galite ieškoti kūrybiškų būdų, kaip sumažinti kalorijų kiekį maiste. Įsitikinkite, kad gaunate pakankamai baltymų Nepamirškite, kad maisto kokybė yra ne mažiau svarbi nei jo kiekis. Kai kurių maisto produktų reikės daug mažesnio kiekio, kad pasisotintumėte, todėl suvartosite mažiau kalorijų. Pavyzdžiui, labiau tikėtina, kad jausitės sotūs nuo vieno viso grūdo duonos skrebučio, kuriame yra daugiau skaidulų, nei nuo dviejų baltos duonos skrebučio riekelių. WebMD pataria rinktis maistą, kuriame yra daug baltymų, nes baltymai padeda ilgiau išlikti sotiems ir sumažina cukraus kiekio kraujyje šuolius, kurie gali paskatinti valgyti nesveiką, saldų maistą. Dr. Reshmi Srinath, Icahn Medicinos mokyklos prie Mount Sinai svorio ir metabolizmo valdymo programos direktorė, rekomenduoja per dieną į patiekalus dėti riešutų, kad juose būtų daugiau baltymų.","Senatvėje svarbu išlaikyti sveiką svorį, siekiant išvengti ligų, tokių kaip širdies ligos ar osteoporozė. Vyresnio amžiaus žmonėms patariama ne laikytis griežtų dietų, o dirbti su dietologu, išmėginti protarpinį badavimą, didinti raumenų masę ir užtikrinti pak"
"Norvegas susižeidė čiurną pergalingame FA taurės ketvirtfinalyje su „Bournemouth"" ekipa, kuriame ir pats mušė įvartį. Vida Press nuotr./Erlingas Haalandas „Vitality"" stadioną jis paliko su apsauginiu batu ir ramentais. Erling Haaland left Vitality Stadium in a walking boot 🤕 pic.twitter.com/2GSlDNcX25 — ESPN FC (@ESPNFC) March 30, 2025 „Manchester City"" galiausiai patvirtino, kad trauma - rimta, E.Haalando laukia vizitas pas specialistą, o klubas tikisi, kad norvegas dar sugrįš į aikštę šiame sezone, įskaitant FIFA pasaulio futbolo klubų čempionatą, kuris šiemet vyks birželio 14 - liepos 13 dienomis. 🚨⚠️ Erling Haaland, set to miss most of the final part of the season due to ankle injury. Haaland’s expected to be fit in time to play a further part in final stages of season, including Club World Cup. After initial tests today, Haaland will seek specialist consultation. pic.twitter.com/Hjygx4oeLK — Fabrizio Romano (@FabrizioRomano) March 31, 2025 24-erių E.Haalandas šiame sezone įmušė 30 įvarčių per 40 rungtynių visuose turnyruose.","Erlingas Haalandas susižeidė čiurną FA taurės ketvirtfinalyje ir tikimasi, kad dėl šios traumos praleis didžiąją dalį likusio sezono, tačiau siekiama, jog jis sugrįžtų iki FIFA pasaulio futbolo klubų čempionato."
"Pakeitimai turi būti konkretūs ir apgalvoti Mokesčių kėlimas - visada ganėtinai skaudi tema. Net jeigu akivaizdu, kad reikia didinti gynybos biudžetą dėl galimų grėsmių, įskaitant ir galimus prekybos karus su JAV - mokesčių didinimas niekada nebus populiarus sprendimas tarp žmonių. Štai, pavyzdžiui, pelno mokesčio kėlimas 2 procentiniais punktais savaime nėra blogas pasiūlymas. Visgi, verslai skųsis. Didinti pelno mokestį visada yra nemalonu, nes mažėja įmonių konkurencingumas, gali išaugti šešėlis. Cukraus mokestis galėtų būti gera idėja, kuriai netgi pritartų daugelis rinkėjų. Be abejo, nereikėtų persistengti - net ir tokie mokesčiai, skatinantys sveiko gyvenimo būdą, gali būti priimti neigiamai, jeigu yra dideli. Juk paprastai mokesčiai cukrui, alkoholiui, tabakui ar panašiems produktams daugiausiai paliečia jautresnes visuomenės grupes. Pridėtinės vertės mokesčio (PVM) lengvatinio tarifo didinimas gali turėti sąlyginai nedidelę naudą, bet itin didelę politinę kainą dabartinei valdžiai, ypač jeigu pakeitimai būtų pernelyg staigūs ir mokesčiai būtų vis koreguojami. Būtent dėl nesutarimų ir skubėjimo dabar turime ganėtinai sudėtingą situaciją Estijoje. Šalyje visam pelnui prieš kurį laiką buvo įvestas 2 proc. karo mokestis. Tačiau dabar, pasikeitus Estijos vyriausybei, šis 2 proc. pelno mokestis bus naikinamas. 2024 m. pradžioje taip pat buvo padidintas PVM tarifas nuo 20 iki 22 proc., o nuo šių metų liepos mėn. tarifas bus keliamas dar kartą iki 24 proc. Tad tai lėmė, kad dalis didelių investicijų iš Estijos buvo keliamos kitur, pavyzdžiui, į Latviją. To priežastis yra net ne patys mokesčiai, bet jų staigūs pokyčiai ir nestabili situacija. Vieną dieną žadama viena, kitą dieną - kita. Itin ekstremalią tokios politikos versiją dabar matome JAV ir būtent todėl iš ten pasitrauks nemažai investicijų, nors JAV rinka ir yra daug svarbesnė bei patrauklesnė nei Estijos ar Lietuvos. Vienoje Estijos darbdavių konferencijų buvo atlikta apklausa, kurios metu paaiškėjo, kad net 46 proc. apklaustųjų mano, jog pagrindinė Estijos problema yra nenuspėjama ekonominė politika. Antroje vietoje 27 proc. įvertintino per greitai didėjančias išlaidas. Tad galima spręsti, kad problema savaime yra ne mokesčiai, o per staigūs bei per dažni pokyčiai. Kai kurie sprendimai reikalauja korekcijų, bet yra sveikintini Dalis šiuo metu diskutuojamų idėjų bus įgyvendintos, dalis - taip ir liks diskusijomis, ir tai yra normalu. Manau, kad kai kurie pokyčiai privalo būti įgyvendinti, nors ir po tam tikrų korekcijų, kurių tikriausiai išsireikalaus rinkėjai. Tinkamai pritaikytas mokesčių progresyvumas yra įprastas kiekvienoje išsivysčiusioje ekonomikoje, o Lietuvos valdžios noras sumažinti verslo formų skaičių taip pat logiškas. Sunku pasakyti, kiek Lietuvos gyventojų naudoja įvairias įmonių formas tik dėl mokesčių sumažinimo, tačiau tokių galimybių turėtų būti kaip įmanoma mažiau. Tiesa, šiuo metu siūloma palikti tik 3 verslo formas. To gali būti per mažai, kadangi skirtumas tarp individualios veiklos ir uždarosios akcinės bendrovės (UAB) - pakankamai ryškus. Tad norėtųsi išlaikyti tą papildomą laiptelį tarp laisvadarbystės ir nedidelio verslo - tai puikiai atliepia mažoji bendrija (MB). Panašių korekcijų norėtųsi ir skirstant pajamas. Uždirbančius vidutinį darbo užmokestį (VDU) iš karto priskirti prie „turinčių aukštesnes pajamas"" ir apmokestinti 20 proc. GPM - kiek griežta priemonė. Būtų naudingas papildomas laiptelis tarp „mažų"" ir „aukštesnių pajamų"" su, pavyzdžiui, 17 proc. GPM. Kaip ir nekilnojamojo turto mokestis turtui nuo 20 tūkst. Eur. Pats NT mokestis, kuris kiekvienu įsivaizdavimu atrodo skirtingai, yra gana populiari idėja. Tačiau juk socialdemokratų tikslas turėtų būti išlaikyti socialinį teisingumą. Įsivaizduokite senus žmones, gyvenančius dideliame, sename mediniame name kaime. Jie nenori persikelti į miestą gyventi bute, nes visada gyveno kaime. Tokį mokestį tikriausiai tektų mokėti ir jiems. Manau, kad ši idėja dar tikrai bus koreguojama, kadangi valdininkai tikriausiai nenorės pernelyg nuvilti pensininkų - tai yra labai didelė ir svarbi rinkėjų dalis. O ar bus pridedami papildomi socialinio teisingumo laipteliai GPM pokyčiuose - pasakyti sunku. Tai aktualu daug mažesnei rinkėjų daliai ir dabartinis pasiūlymas skamba pakankamai paprastai, kad būtų patrauklus rinkėjams. Lietuvos Vyriausybei siūlau prisiminti, kad prie mokesčių, net ir nelabai patogių - priprantama, jeigu duodama pakankamai laiko. Na, o nuolatiniai pokyčiai reiškia stresą ir gyvenimą „prisitaikymo periode"". Iš to, kas kalbama dabar, Lietuvos valdžios siūlomi pakeitimai atrodo kaip politinis sprendimas, ir jeigu žmonės su tuo sutinka, tai yra gerai. Jeigu trūkstamos korekcijos bus atliktos prieš pokyčiams įsigaliojant - puiku. Kitu atveju, Lietuva gali susidurti su problemomis, su kuriomis mes susidūrėme Estijoje. Įmonės visada prisitaikys, tačiau joms svarbiausia - stabilumas. Netrikdykite jų veiklos per dažnai, netampykite verslų su mokesčių pakeitimais į vieną ir į kitą pusę ir jie išsilaikys. Sėkmingi pokyčiai būtų naudingi ir socialdemokratams. Mokesčių kilimo niekas nemėgsta, bet jeigu viskas būtų sėkmingai įgyvendinta iš pirmo karto, iki kitų Seimo rinkimų daugelis rinkėjų apie šiuos pokyčius pamirštų ir dėl to esamos valdžios nekeistų. Visgi, jeigu išliks diskutuotinų ir keistinų punktų, esama valdžia 2028 m. rinkimų metu gautų daug mažiau vietų.","Tekstas aptaria mokesčių kėlimo iššūkius ir jų įtaką ekonomikai bei investicijoms, pabrėždamas, kad staigūs ir dažni mokesčių pokyčiai gali sukelti nestabilumą ir neigiamą poveikį, kaip tai atsitiko Estijoje. Lietuvai rekomenduojama vykdyti apgalvotus ir laipsniškus mokesčių pakeitimus, siekiant išlaikyti stabilumą ir išvengti neigiamų pasekmių."
"Jungtinių Valstijų prezidento Donaldo Trumpo kritikai išjuokė šalies vadovą po to, kai jis viešai pareikalavo pašalinti jo portretą iš Kolorado valstijos Kapitolijaus pastato, pavadindamas jį „tikrai blogiausiu"", skelbia britų leidinys „The Guardian"". Sekmadienį socialinėje tinkle „Truth Social"" D.Trumpas pasidalijo portreto atvaizdu ir skundėsi dėl paveikslo, sakydamas, kad jis prastas. „Man daug labiau patiktų neturėti paveikslo nei turėti šį"", - sekmadienio vakarą socialiniuose skundėsi D.Trumpas ir pridūrė, kad gubernatoriui „turėtų būti gėda dėl savęs!"". Kolorado gubernatorių Jaredą Polisą prezidentas išvadino „radikaliai kairiuoju"". Donaldas Trumpas / Ekrano nuotrauka Nebuvo aišku, kas išprovokavo D.Trumpo tiradą apie portretą. Dviejuose vėlesniuose įrašuose D.Trumpas pasidalijo atskiromis savo nuotraukomis, akivaizdžiai bandydamas išplatinti nuotraukas, kurios, jo manymu, kur kas geriau jį atspindi. Atstovų Rūmų demokratai pirmadienio vakarą pareiškime nurodė, kad aliejinis paveikslas bus nuimtas respublikonų įstatymų leidžiamosios valdžios lyderių prašymu. Senato mažumos lyderis respublikonas Paulas Lundeenas sakė, kad paprašė nuimti D.Trumpo portretą ir pakeisti jį tokiu, „kuris vaizduoja jo šiuolaikinį atvaizdą"". „Jei GOP nori leisti laiką ir pinigus tam, koks D.Trumpo portretas kabės Kapitolijuje, tai jų reikalas"", - pareiškė Kolorado Atstovų Rūmų demokratų atstovas spaudai Jarrettas Freedmanas. Socialiniuose tinkluose liberalų ir prieš D.Trumpą nusiteikę komentatoriai juokėsi iš prezidento reakcijos. Žurnalistas Samas Steinas iš MSNBC rašė, kad „visiškai krenta iš padų"" dėl to, kad D.Trumpą taip supykdė jo portretas, „kad jis negalėjo atsispirti paskelbti"" apie tai. S.Steinas taip pat sakė, kad buvo juokinga, „koks objektyviai blogas yra portretas"". Buvęs respublikonų advokatas Ronas Filipkowskis, liberalios naujienų svetainės „MeidasTouch Network"" vyriausiasis redaktorius, socialiniame tinkle „X"" rašė, kad D.Trumpas yra „pati trapiausia, jautriausia snaigė istorijoje"", dalydamasis prezidento „Truth Social"" įrašo ekrano nuotrauka. JAV prezidentas Donaldas Trumpas / Jacquelyn Martin / AP Kitoje socialinio tinklo paskyroje pavadinimu „Respublikonai prieš Trumpą"" taip pat pasidalinta prezidento įrašu, kuriame pridurta, kad jis yra „smulkmeniškas, nesaugus kūdikis"". D.Trumpas be jokių įrodymų teigė, kad jo portretas buvo „tyčia iškraipytas"". Tada prezidentas skundėsi, kad jo pirmtakas prezidentas demokratas Barackas Obama „nuostabiai atrodo"" savo portrete Kolorado sostinėje. Portretas už 10 tūkst. dolerių Nepaisant D. Trumpo kritikos gubernatoriui J.Polisui dėl paveikslo, iš tikrųjų jį 2019 m. atidengė respublikonų grupė. Buvęs respublikonų valstijos senatorius sutelkė beveik 10 tūkst. JAV dolerių paveikslo užsakymui, pranešė Kolorado naujienų stotis KUSA. D. Trumpas neturėjo portreto, kabančio Kolorado valstijos Kapitolijuje per pirmąjį savo prezidentavimo laikotarpį, kuris prasidėjo 2017 m. 2018 m. vienas liberalių pažiūrų politinis aktyvistas tuščioje vietoje pakabino didelį Vladimiro Putino, kuriuo D.Trumpas atvirai žavisi, portretą, tačiau Kapitolijaus darbuotojai jį greitai pašalino. Tai paskatino tuometinį respublikonų valstijos senatorių Keviną Granthamą per „GoFundMe"" kampaniją rinkti pinigus, kad D.Trumpo portretas būtų pakabintas valstijos Kapitolijuje. Grandininė reakcija Sekmadienio vakarą D.Trumpo komentarai paskatino lankytojų srautus ir įkvėpė juos pozuoti nuotraukoms su paveikslu prieš paskelbiant, kad jis bus nuimtas.","Donaldas Trumpas reikalavo pašalinti savo portretą iš Kolorado Kapitolijaus, nes laiko jį prastu, o šis veiksmas sukėlė įvairių reakcijų socialiniuose tinkluose, kuriose jis buvo kritikuojamas ir išjuoktas. Respublikonų lyderiai paprašė pakeisti portretą geresne versija, o D.Trumpas lygino jį su Baracko Obamos portretu."
"„Per dažnai gyvenime stengiamės atitikti tam tikrus standartus, siekiame būti mėgstami, norime įtikti kitiems, bet tokiu būdu dažnai prarandame save. „Not Perfect"" - tai daina, kuri leidžia žmogui pasijusti gerai net ir su savo vidiniais trūkumais. Ji primena, kad nereikia nuolat ieškoti patvirtinimo iš kitų - svarbiausia jaustis gerai pačiam su savimi"", - sako Ustin. Kūrinys gimė visiškai netikėtai - vidury nakties atlikėjas pabudo iš sapno ir, pajutęs stiprų įkvėpimą, iš karto užsirašė žodžius. Ši spontaniška akimirka tapo kūrybos pradžia, o dabar daina jau pasiruošusi pasiekti klausytojus. Eimanto Paulausko nuotr./Justinas Mejeris-Ustin Skirtingas skambesys ir naujas kūrybinis etapas Tai jau antrasis Ustino kūrinys, tačiau visiškai kitoks nei pirmasis. Jei debiutinė daina buvo jausminga baladė apie meilę ir atstumą, tai „Not Perfect"" - energinga, ritminga ir pakili daina, skatinanti pasitikėjimą savimi bei laisvę būti tokiais, kokie esame iš tiesų. Tai kūrinys, kuris priverčia judėti ir suteikia lengvumo jausmą. Atlikėjas atvirai dalijasi, kad šiuo metu jis vis dar ieško savo unikalios muzikinės krypties ir leidžia kūrybai tekėti natūraliai. „Nežinau, ko tikėtis iš šios dainos, nes ji visiškai kitokia nei pirmoji. Bet būtent tai mane labiausiai jaudina - galimybė ieškoti, eksperimentuoti ir atrasti tai, kas rezonuoja su manimi ir mano klausytojais. Kuriu taip, kaip jaučiu, ir manau, kad tai yra geriausias būdas atrasti savo tikrąjį skambesį"", - pasakoja Ustin. Eimanto Paulausko nuotr./Justinas Mejeris-Ustin Šiuo metu jis jau dirba prie naujos dainos, kuri vėl bus kitokia nei ankstesnės. Atlikėjo kūrybinė kelionė įgauna vis didesnį pagreitį, o su kiekvienu nauju kūriniu jis drąsiai atranda naujas muzikines spalvas ir formas. Daina „Not Perfect"" jau pasiekiama visose muzikos platformose. Kviečiame išgirsti ir prisijungti prie muzikos, kuri primena - svarbiausia būti savimi.","Ustino daina „Not Perfect"" skatina pasitikėjimą savimi ir primena, kad svarbiausia būti savimi, nepaisant vidinių trūkumų. Atlikėjas, ieškodamas savo unikalaus muzikinio skambesio, eksperimentuoja su naujais kūrybiniais etapais ir kviečia klausytojus prisijungti prie šios kelionės."
"Elektra pabrango 300 proc.? Kiek ilgesniu nei pusės minutės vaizdo įrašu kovo 26 d. pasidalijo vienas „X"" vartotojas. Tiesa, kada buvo filmuota, neaišku nei iš paties klipo, nei iš greta pateikto paaiškinimo. „Rusai iš Sovetsko (TIlžės - red. past.) naktį žiūri į Lietuvą, bet ji nematoma, ten tamsu, - angliškai, nors daugelis kitų jo įrašų yra rusiški, pakomentavo internautas. - Ką gi, lietuviai neseniai atsijungė nuo Baltarusijos ir Rusijos elektros žiedo. Štai rezultatas."" Ekrano nuotr. iš „X""/Netiesa, kad Lietuvai atsijungus nuo vadinamojo BRELL žiedo šalyje tapo tamsiau - tai neva įrodantys vaizdai buvo nufilmuoti 2022 m. Panašių teiginių yra ir komentaruose po vaizdo įrašu. „Jie ten neturi elektros. Per pastaruosius du mėnesius ji pabrango maždaug 300 proc."", - paaiškino vienas „X"" vartotojas. Klipas nufilmuotas tamsiu paros metu. Jis pradedamas raidės Z, nupieštos ar iškabintos ant kažkokio pastato sienos ir ryškiai apšviestos, vaizdu. „Šaunuoliai, didžiuojuosi savo šalimi!"" - už kadro rusiškai kalba mobiliuoju telefonu filmuojanti moteris. Parodžiusi raidę ant sienos, ji telefoną pasuka į Karalienės Luizės tiltą: „Lietuva, Lietuva toje pusėje. Pažiūrėkite, kaip nėra šviesų, nėra… Taupo šviesą, taupo toje pusėje."" Kaliningrado sritį ir Lietuvą jungiantis tiltas per Nemuną apšviestas ryškiai. Kitame krante iš tiesų tvyro tamsa, tik kur ne kur spingsi neryškios švieselės. „Lietuvoje šviesos nėra, - pakartoja moteris ir dar riebiai nusikeikia. - Va, tik siena apšviečiama. Ir Sovetskas, bl…, Sovetske, Sovetske, tu širdžiai mielas… Ir dainas visi dainuoja, Ir džiaugiasi."" Miestelis per mažas, kad šviestų ryškiai Kai kurios detalės patvirtina, kad tikrai filmuota Tilžėje, o kitame krante matyti mūsų šalis. Lietuva išties prieš gerą mėnesį atsijungė nuo vadinamojo BRELL (Baltarusijos, Rusijos, Estijos, Latvijos, Lietuvos) žiedo. Bet išvada apie tamsą kaip tariamą šio veiksmo pasekmę yra klaidinga. Kęstučio Vanago nuotr./Elektros linija Apgaulę komentaruose demaskavo patys „X"" vartotojai - ir ne vien lietuviai. „Gal žmonės naktį tiesiog miega"", - svarstė ne vienas. „Nėra šviesų, nes kitapus stūkso miškas. Lietuva jau keletą metų nepirko elektros iš Rusijos, genijau"", - priminė kitas. Rusakalbis internautas paaiškino, kad kitame krante yra nedidelė gyvenvietė be promenadų, todėl ir šviesų nematyti, nes žmonės greičiausiai miega. Tą patį rašė ir vietos gyventoju prisistatęs žmogus. Dar vienas „X"" vartotojas pateikė tikslesnių detalių: „Kitoje upės pusėje yra mažiausias Lietuvos miestas - Panemunė. Iš tos vietos, iš kurios filmuota, matyti tik viena gatvė su trimis žibintais (įraše jie dega ir yra matomi)."" Hilariously bad comparison. Panemunė has less than 200 inhabitants. Sovetsk is third largest city in Kaliningrad. pic.twitter.com/zd8hvfvTcr — Coalcel (@evilcoalsejis) March 27, 2025 Komentaruose atkreiptas dėmesys ir į tai, kad vaizdo įrašas yra kelerių metų senumo. Anksčiau sietas su sankcijomis Rusijai Cituoti internautai yra teisūs - jie pateikė nemažai informacijos, kuri patvirtina, kad vaizdo įrašas paskelbtas neteisingame kontekste. Taip pat skaitykite: Propaganda veikia: Tilžės gyventojos vidury nakties ieškojo šviesos Lietuvoje Klipas tikrai nėra naujas - portalas 15min apie jį rašė dar 2022 m. rudenį. Tuomet įrašas buvo paskelbtas aiškinant, kad Europos Sąjungai dėl karo pradėjus taikyti sankcijas Rusijai gyventojams teko stipriai susiveržti diržus ir taupyti elektrą. Bet jis nieko neįrodė - Nemuno krantus jungiančio tilto lietuviška atkarpa buvo apšviesta ryškiai, iš kito upės kranto pasienio miestelis sunkiai matyti, o filmuota naktį, kai šviesos tiesiog išjungtos. Ekrano nuotr. iš 1tv.ru/Europos Sąjungos sankcijos Rusijai įkvėpė ne vieną melagieną, pavyzdžiui, buvo bandoma sudaryti, esą dėl jų namuose tapo gerokai šalčiau Pagal vaizdo įrašo detales buvo nesunku nustatyti, kad filmuota iš Tilžės Krantinės gatvės netoli Gerceno gatvės pradžios, ties 7-uoju namu. Karalienės Luizės tilto ilgis - kiek daugiau nei 400 metrų. Tad gali būti, kad mobiliojo telefono vaizdo kamera taip toli esančių šviesų tamsiu paros metu tiesiog „nepamatė"". Mažiausia Lietuvoje miesto tipo gyvenvietė - turinti kiek daugiau nei 200 gyventojų - Panemunė yra pasienio ruože. „Google Maps"" galima virtualiai pasivaikščioti po miestelį. Tarp gatvės, kurios dešinėje pusėje išsirikiavę privatūs namai, ir upės esančioje pievoje augantys krūmai - netankūs, bet palyginti aukšti, yra ir medžių, tad jie net be lapų šiek tiek užstoja vaizdą. Vaizdas iš „Google street view""/Panemunės geležinkelio tiltas Gatvėje beveik nėra žibintų, tad bene vienintelis šviesos šaltinis tamsiu metu turėtų būti kambariuose ar kiemuose degančios lempos. Namai yra daugiausia dviaukščiai, aptverti tvoromis, prie jų taip pat pasodinta medžių, tad, norint iš kito kranto pamatyti langus su šviesa juose, žvilgsniui reikia „įveikti"" nemažai kliūčių. Atsijungė be trikdžių Net jei moteris būtų filmavusi pastaruoju metu, tamsą Lietuvos pusėje sieti su atsijungimu nuo BRELL būtų klaidinga. Be kita ko, ir dėl minėtų priežasčių - buvo naktis, atstumas iki lietuvių namų nemažas, tad, net jei šviesos kur nors ir degė, jas įžiūrėti galėjo trukdyti medžiai. Teiginiai, esą dėl atsijungimo nuo BRELL prasidės elektros tiekimo trikdžiai ar ji pabrangs tiek, jog žmonėms teks taupyti, buvo populiarūs prorusiškos propagandos naratyvai. Kaip žinoma, Lietuva kartu su Latvija ir Estija nuo šio žiedo atsijungė vasario pradžioje. Tuomet elektros perdavimo sistemų operatorės atjungė Baltijos šalių elektros energetikos sistemas nuo Rusijos valdomos IPS / UPS sistemos. Iš pradžių vyko bendras izoliuoto darbo bandymas, o jau kitą dieną visų trijų šalių elektros energetikos sistemos per „LitPol Link"" elektros jungtį su Lenkija buvo sinchronizuotos su kontinentinės Europos tinklais. Tai įvyko nepastebimai. Šiam žingsniui ruoštasi 17 metų. Per pasiruošimą buvo sustiprinti vidiniai Baltijos šalių ir Lenkijos elektros perdavimo tinklai, įrengti sinchroniniai kompensatoriai, sistemos parengtos savarankiškam dažnio valdymui. Taip pat skaitykite: Apgavo net eksparlamentarą: ar tikrai prieš atsijungimą nuo BRELL neveikė degalinė? Taip pat skaitykite: Siūlo ruoštis lyg karui: kaip iš tiesų vyks atsijungimas nuo elektros žiedo BRELL? Taip pat skaitykite: Melagienos apie BRELL nesiliauja: pasipiktino net IAE ir „Mažeikių naftos"" uždarymu 15min verdiktas: melas. Netiesa, kad Lietuvai atsijungus nuo vadinamojo BRELL žiedo šalyje tapo tamsiau. Sinchronizacija su Europos elektros tinklais įvyko sklandžiai. Be to, įrašas, tariamai rodantis pasunkėjusį gyvenimą buvo nufilmuotas vėliausiai 2022 m., taigi su šiuo procesu visiškai nesusijęs. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","Vaizdo įrašas, teigdamas, kad Lietuva patamsėjo atsijungus nuo BRELL, yra klaidinantis, nes filmuotas 2022 m. ir nėra susijęs su šiuo įvykiu. Elektros sistemos sinchronizacija su Europa įvyko sklandžiai ir nesukėlė jokių trikdžių."
"Andrea Trinchieri auklėtiniai beveik visos dvikovos metu privertė vytis „Monaco"" ekipą. Dviženklį taškų kraitį jau per pirmąjį ketvirtį surinkusio Igno Brazdeikio vedinas „Žalgiris"" staigiai susikrovė 10 taškų pranašumą (21:11), o antrojo ketvirčio viduryje komanda iš Lietuvos buvo įgijusi solidžią 42:27 persvarą. Ketvirtajame kėlinyje Vassilio Spanoulio komandos gyvybę palaikė rezultatyviausias visų laikų turnyro žaidėjas Mike'as Jamesas. Nors „Monaco"" ekipai ne kartą pavyko priartėti prie „Žalgirio"" ar išlyginti rezultatą, galiausiai lemiamas metimas priklausė Kauno klubo žvaigždei Sylvainui Francisco. Vis dėlto prancūzo tritaškis tikslo nepasiekė, o pratęsimo metu jau dominavo V.Spanoulio auklėtiniai. „Nežaidėme gerai, ypač pirmoje mačo pusėje, kai vėl praleidome daug taškų. Tai nėra mūsų krepšinis. Iki ilgosios pertraukos mes praleidome 48 taškus, o per kitus du kėlinius - 32. Dar kartą parodėme du skirtingus savo veidus, - po mačo sakė V.Spanoulis. - Pagaliau laimėjome įtemptą mačą, nes iki tol tokius buvome pralaimėję 4 ar 5 kartus. Atėjo mūsų eilė. Tai yra gera pergalė mūsų psichologinei būsenai. Mačo pabaigoje parodėme gerą charakterį, priėmėme gerus sprendimus, o pratęsimas buvo geriausias mūsų ketvirtis. Ar galite tuo patikėti? Geriausią gynybą pademonstravome po 40 minučių kovos! (šypteli). Mes turime daugiau galvoti apie gynybą bei naudotis savo pranašumais vos tik įžengę į aikštelę."" Pratęsimą „Monaco"" laimėjo net 16:6. „Visi žengė žingsnius į priekį. Turime daug žaidėjų, kurie gali būti labai produktyvūs. Vieni pasirodo vienose rungtynėse, kiti - kitose, bet visi gerai žaidė mačo pabaigoje"", - sakė Monako Kunigaikštystės komandos vairininkas. „Monaco"" nuotr./Vassilis Spanoulis Didžiąją rungtynių dalį prieš Arną Butkevičių ir Dovydą Giedraitį vargęs M.Jamesas įsisiautėjo ketvirtajame kėlinyje, galiausiai rungtynes baigęs savo sąskaitoje turėdamas 22 taškus, 8 atkovotus kamuolius, 3 rezultatyvius perdavimus ir 26 naudingumo balus. „Šiandien pademonstravome širdį, - po pergalės džiaugėsi M.Jamesas. - Tai buvo žūtbūtinės rungtynės, jau sezono pabaiga, o atkrintamosiose norime turėti namų aikštelės pranašumą. Tai - didžiulė pergalė"". Iš lenktynių dėl vietos Eurolygos įkrintamosiose iškritęs A.Trinchieri džiaugėsi komandos pasirodymu, bet ne galutiniu rezultatu. „Rungtynių metu išeikvojome per daug energijos, kurios mačo pabaigoje mums šiek tiek pritrūko, - sakė „Žalgirio"" vyriausiasis treneris. - Tikiu, kad žaidėme geras rungtynes visas 40 minučių, o pratęsimo metu mums trūko energijos"".","„Monaco"" komanda, vadovaujama Vassilio Spanoulio, pratęsime įveikė „Žalgirį"" 16:6, nepaisant to, kad didžiąją dalį mačo stengėsi vytis varžovus. Mike'o Jameso vedama „Monaco"" pabaigoje pademonstravo gerą gynybą ir laimėjo įtemptą rungtynių pratęsimą, o „Žalgirio"" treneris Andrea Trinchieri pripažino, kad komandai trūko energijos lemiamais momentais."
"Su Kauno šokio teatro „Aura"" įkūrėja B.Letukaite susitinkame studijoje, kur kolektyvas repetuoja ir kur gimsta šokiai. Tačiau ši vieta Kauno senamiestyje yra tik „namų darbams"" - spektaklių rodyti čia nėra kur. Daug metų kolektyvas neturėjo savo erdvės - salės. „Nors daug žmonių „Aurą"" žino, bet niekada nėra nematę. Žinau, kodėl - juk per visą savo istoriją mes neturėjome jokio namo. Dabar, kai suremontavo kino teatrą „Romuvą"", įrengė ten sceną, čia trečiadieniais galime rodyti savo spektaklius. Tiesa, jau antras sezonas, bet dar ne visi tai žino. Žiūrovai kartais nusistebi išgirdę, kad „Romuva"" renovuota, juolab nežino, kad ten yra scena. O ir bilietų kasoje negalima nusipirkti. Kodėl? Nežinau. Tai - tiesiog absurdo viršūnė. Bilietus galima įsigyti tik per pardavimo platformą internetu, kasoje jie neparduodami. Čia mano antras mūšio laukas. Jau buvau savivaldybėje, bet dar reikia muštis, kad atrastume sistemą, kaip tai padaryti. Čia, pasirodo, didžiulė problema"", - sako B.Letukaitė. Asmeninio archyvo nuotr. /Birutė Letukaitė „Ilgai neišaugau iš pasakų pasaulio"" - Birute, vis tik pokalbį norėčiau pradėti ne nuo „Auros"", bet nuo jūsų vaikystės, nuo pačios pradžios. Kokia ji buvo? - Ilgai neišaugau iš pasakų pasaulio. Gyvenau Žaliakalnyje. Atsimenu, kaip eidama į mokyklą pati sau pasakas sekdavau. Labai jas mėgau, stebuklines, apie princesę stiklo kalne ir taip toliau. Dar atsimenu žaidimus su mažytėmis lėlėmis. Tais laikais į mokyklas rinkti vaikų ateidavo įvairių sporto šakų treneriai. Užsirašydavau visur, kur tik buvo galimybė: plaukimas, sportinė gimnastika ir panašiai. Nuo penktos ar ketvirtos klasės pradėjau lankyti meninę gimnastiką. Ten buvo ir pirmosios traumos. Pamenu, kaip išlėkė kelio sąnarys, nuo to prasidėjo mano dabartinės sąnarių ligos. Traumų buvo daugiau, nes pratimus dariau per negaliu. Visiems sakau: kūnas turi būti duotas nuo Dievo. Profesionaliame šokyje - ypatingai. Jei tavo sąnariai nėra minkšti, jei nėra prigimtinių amplitudžių - netapsi šokio žvaigžde. Kiek seniau turėjome kelias vaikų grupes. Kai tėvai atveda vaiką, visų pirma paprašau parodyti kojas. Vieno koją galima lengvai aukštai iškelti, o kito - ne. Tiesiog jauti, kur riba. Tu negali plėšti per jėgą, nes ateityje gresia traumos ir sąnarių ligos. Kartais mamos atveda vaikus ir guodžiasi, kad jų nepriėmė į baletą. Kai patikrinu vaiko duomenis - belieka tik džiaugtis, kad nepriėmė. Jis neturi tam davinių. Asmeninio archyvo nuotr. /Birutė Letukaitė „Viskas turi eiti iš vidaus, iš saulės rezginio"" - Jūs pati šokio mokėtės pas Kirą Daujotaitę. Kokia apskritai yra išraiškos šokio istorija Lietuvoje? - Išraiškos šokį į Lietuvą 1939 metais atvežė choreografė Danutė Marija Nasvytytė, kuri Berlyne buvo baigusi J.Klamt išraiškos šokio mokyklą. Grįžusi į Lietuvą tokią mokyklą atidarė ir čia, tuometiniame Valstybės teatre rengė solinius koncertus. Įdomu tai, kad mokykla, su trumpa pertrauka, veikė ir Antrojo pasaulinio karo metais. Kai prieš karą Lietuvą okupavo sovietai - jie mokyklą uždarė. Vėliau ją vėl atidarė vokiečiai, nes Vokietija buvo laisvojo šokio šalis. Mokyklą lankė inteligentų dukros, tačiau daug inteligentijos masiškai traukėsi į vakarus, tarp jų ir buvusios šokėjos. Tos, kurios liko, stengėsi išlaikyti D.Nasvytytės veiklą. Viena iš jų - Kira Daujotaitė, įkūrusi išraiškos šokio kolektyvą, vėliau pavadintą „Sonata"". Mokyklą lankė inteligentų dukros, tačiau daug inteligentijos masiškai traukėsi į vakarus, tarp jų ir buvusios šokėjos. Po karo visoje Rytų Europoje, kur sovietai turėjo įtaką, laisvojo šokio mokyklos buvo uždarytos arba paverstos baleto mokyklomis. Išraiškos šokis neatitiko sovietų ideologijos. Pagal juos mene turėjo vyrauti džiaugsmas, šypsenos, pasakos, o laisvasis šokis kalbėjo apie tikrą žmogaus patirtį, prigimtį, skausmą, nelaimes, depresiją. Tai buvo ne pagal rusų komunistinę filosofiją. „Sonata"", kaip mėgėjų būrelis, prisiglaudė Kauno kultūros rūmuose. Pirmą kartą jų koncertą pamačiau būdama šešiolikmetė ir, pamenu, man nepatiko. Merginos šoko pagal klasikinę muziką. Graikiškos tunikos, šokėjos - basos, lėtas, plastiškas judesys. Aš juk lankiau meninę gimnastiką, kur viskas kitaip: konkrečiai, su kaspinu, su lanku, laisvieji pratimai. Pagaliau - nei klasikinės muzikos klausydavau, nei jos supratau. Nepaisant to, kad pasirodymas nepatiko, nutariau išbandyti - buvau aktyvi, ieškojau naujų galimybių. Taip ir atėjau. „Sonatoje"" šokau net dvylika metų. Asmeninio archyvo nuotr. /Birutė Letukaitė - Kokia ji buvo mokytoja? - Per Kiros Daujotaitės jubiliejų skyriau jai žodžius, puikiai atspindinčius milžinišką įtaką, kurią ji padarė visoms savo mokinėms. Dėkojau už tai, kad ji yra mano gyvenimo kelias, kad tapo muzika ten, kur tebuvo tyla ir šviesa, kur tamsu. Kira Daujotaitė - pagrindinis žmogus, kuris mane formavo kaip asmenybę. Su ja patekau į kitą pasaulį, kur visi pastatymai atspindėjo muzikos ir šokio harmoniją. Jos pasakojimai ir prisiminimai apie nepriklausomą Lietuvą, apie laisvąjį šokį, apie prarastą laisvę… Ji ir pasėjo sėklą užaugti tikslui - laisvajam šokiui. Užaugti iki tokio, kuris būtų pripažintas greta kitų profesionalių meno formų. Jos dėka gana greitai supratau, kad būti scenoje yra mano prigimtinis noras. Išlikęs vienas ryškus prisiminimas iš „Sonatos"" laikų. Viena stovėjau scenoje, žiūrėjau į salę ir pagalvojau: Dieve, jei tik aš galėčiau būti scenoje, man nieko daugiau nereiktų, nei šeimos, nei vaikų. Kad tik galėčiau būti scenoje. Bet man Dievas davė ir vaikus, ir vyrus, o taip pat sceną. Asmeninio archyvo nuotr. /Birutė su šeima „Tokie buvo mano bandymai tapti aktore"" - Birute, bet vis tik studijas jūs pasirinkote bibliotekininkystės. Kodėl? - Kartu su manimi „Sonatą"" lankė vėliau aktore tapusi Dalia Storyk. Mudvi buvome draugės. Idėja stoti į bibliotekininkystę buvo jos, nes, sakė Dalia, juk dirbant šį darbą galima skaityti knygas. O aš norėjau į aktorinį. Taip nutiko, kad grįžusi po vasaros atostogų Palangoje sužinojau, kad Dalia stojo ne į bibliotekininkystę, o į aktorinį. Kas beliko man? Stojau ten, kur buvo mažiausiais konkursas - į bibliotekininkystę Vilniaus universitete. Pamaniau, kad metus pasimokysiu ir per juos pagalvosiu, ką daryti toliau. Tais metais Dalios Storyk sesuo Nijolė irgi neįstojo, tad vėliau su ja važiavome pas Miltinį į Panevėžį, kur jis rinko savo studiją. Mes buvome dvi miesčionės trumpais sijonėliais. Nepatekome. Tada nutarėme nukakti į Klaipėdos dramos teatrą, pas jo vadovą Povilą Gaidį. Nusibeldėme autostopu, bet kol pasiekėme Klaipėdą - atėjo vakaras, tad teatre jo neradome. Pavyko gauti namų adresą ir nudrožėme pas Gaidį į namus! Jis nustebo, bet mus priėmė. „Pasakokit"", - pakvietęs užeiti pasakė. Mes ir papasakojome, kad norime tapti aktorėmis. „Mergaitės, aš šiemet nerenku studijos. Važiuokit į konservatoriją."" Kai išėjome iš jo namų, buvo jau sutemę. Kaip grįžti į Kauną? Pinigų juk neturime. Bandėme stabdyti automobilius, bet niekas nestojo. Galiausiai stabtelėjo sunkvežimis, tik vairuotojas važiavo ne į Kauną, o iki kažkokio kaimo pakeliui. Tiek to, tinka. Pasukome laukais ieškodamos bent kokios daržinės pernakvojimui. Radome, įsliūkinome vidun, ten atremtomis kopėčiomis užlipome ant šieno ir netrukus užmigome. Jis mus pavežėjo, tačiau ką daryti gana vėlų vakarą kaime? Pasukome laukais ieškodamos bent kokios daržinės pernakvojimui. Radome, įsliūkinome vidun, ten atremtomis kopėčiomis užlipome ant šieno ir netrukus užmigome. Laimei, niekas mūsų nepamatė, tad iš ryto pasiekėme plentą, susistabdėme mašiną ir grįžome į Kauną. Kitais metais bandžiau įstoti į tuometinę konservatoriją, buvo renkamas aktorių kursas Kauno muzikiniam teatrui. Stojamiesiems reikėjo paruošti dainą. Pasiruošiau dvi: harmonizuotą lietuvių liaudies ir dar užstalės dainą „Moji, man žuvėdra baltoji"". Komisijos nariams kažkas pasirodė neaišku, nors aš viename konkurse, dainuodama a cappella, užėmiau antrąją vietą. Šį kartą, turbūt iš tos baimės, nusidainavau. „Patikrinkit klausą prie pianino"", - išgirdau. Na, galvoju, dabar jau viskas, nes iš klausos atkartoti natų negalėjau. Priėjau prie pianino, kažkas iš komisijos narių paspaudė klavišą. „Aaaaaa"", - uždainavau. Tada kitą. Aš vėl: „Aaaaaaa"". „Visai neturi klausos, kaip gaila"", - išgirdau kalbantis komisiją. Tokie buvo mano bandymai tapti aktore. „Bet tu žinai, kad įlipi į traukinį tarsi grįžtumei į kalėjimą"" - Kokiomis aplinkybėmis ir kaip įkūrėte „Aurą""? - Ilga istorija, galėčiau tris mėnesius pasakoti. Į Kiros Daujotaitės rankas kartą pateko knyga apie išraiškos šokį Vokietijoje. Pasirodė, kad Drezdene veikia šokėjos, choreografės Gretos Palucca mokykla. Ji ir Merė Vigman buvo pačios žymiausios to žanro Vokietijos šokėjos, pasaulinio žinomumo. G.Palucca Drezdeno mokykloje dėstė laisvąjį šokį, o mūsų vadovė ėmė ieškoti kontaktų, į mokyklą parašė laišką ir stengėsi, kad mes išvyktume į šiuos kursus. Gavo atsakymą, kad visos vietos užimtos. Tačiau Daujotaitė rankų nenuleido, jai pavyko kelioms šokėjoms suorganizuoti turistinę kelionę į Drezdeną. Saugumiečiams ji, žinoma, laiško iš mokyklos nerodė, mes važiavome kaip turistės, tačiau nuvykusios nuėjome tiesiai į šokio mokyklą. Aišku, mūsų niekas nenorėjo priimti. Šiaip ne taip įsiprašėme. Ten man atsivėrė akys, nes jie šoko visai kitaip. Buvo dėstomos įvairios šokio technikos, apie kurias mes nieko nežinojome, nes iki tol aš galvojau, kad visas pasaulis šoka taip, kaip mes šokame „Sonatoje"". Dar, jau vėliau, atsirado proga nuvažiuoti į Maskvą, kur spektaklius rodė amerikiečio Chosė Limono trupė. Nors visi bilietai buvo išparduoti, tačiau mums padarė išimtį, kaip vieninteliam Tarybų Sąjungoje išraiškos šokio kolektyvui. Teodoro Biliūno / BNS nuotr./Birutė Letukaitė Iki dabar prisimenu kiekvieną matytą momentą. Nesupratau, ką matau - jie šoka lyg ir taip pat, bet kitaip. Nesupratau, kad yra įvairios kūno paruošimo šokio technikos. Tai buvo įvykiai, mano mintyse sukėlę audrą. Norėjau daugiau - mokytis, tobulėti. Laiškus į Drezdeno šokių mokyklą ėmiau rašyti savarankiškai, su keliomis šokio draugėmis norėjome ten mokytis. Galiausiai sulaukiau kvietimo atvykti. Bet... kaip išvažiuoti? Juk nenueisi į stotį ir nenusipirksi bilieto į Drezdeną. Pati nesuprantu kaip, tačiau išdrįsau nuvažiuoti į Kultūros ministeriją, pas ministrą Dainių Trinkūną. Iki trisdešimties metų aš visko bijojau, bijojau žmogų užkalbinti, jaučiausi kaip mažas vaikas, o tąsyk išdrįsau nueiti pas patį ministrą. Šis, pats būdamas muziku, suprato: atvažiavo kažkokia išprotėjusi. Išklausęs manęs sugalvojo, kaip padėti. Tai yra žmogus, kuriam aš esu be galo dėkinga. - Koks buvo tas būdas? - Jis pats nuvažiavo į saugumą ir pasakė, kad kelios mergaitės labai nori tobulintis šokio srityje, įtikino, kad mus reikia išleisti. Kadangi Vilnius ir Erfurtas buvo susigiminiavę miestai - oficialiai aš vykau į Erfurtą, o iš tikrųjų - į Drezdeną. - Kelinti tai buvo metai? - Apie 1980-uosius. Į Drezdeną važinėjau šešerius metus, o grįžusi rašydavau ataskaitas, kaip tobulinausi Erfurte. Dabar tai sunku įsivaizduoti, bet juk mes gyvenome sovietiniame kalėjime. Demoros Lilianos nuotr. /Šokio teatras „Aura"" - Kaip sekėsi Drezdene? - Ten sukausi iki išprotėjimo... Iš vienos salės, į kitą, pamokos nuo ryto iki vakaro, skirtingos technikos. Tu negali tiek informacijos, kiek jos pateikiama, įsisavinti. Viena mokslo draugė braižydavo žmogeliukų figūras, kad atsimintume. Kur rankos, kojos, koks judesys. Mus vadino rusėmis. „Jūs gi Rusija"", - sakydavo. „Mes iš Lietuvos."" „Bet žemėlapyje - Rusija."" Siaubingas jausmas: tu pats nekenti rusų, o tave tapatina su jais. Dar viena išlikusi emocija, kai iš Vokietijos grįždavome traukiniu. Tai buvo tuometinio Leningrado ar Maskvos traukinys, kuris važiuodavo pro Kauną. Pamenu, stotyje matydavome traukinių kryptis: Paryžius, Miunchenas... Bet tu žinai, kad įlipi į traukinį, tarsi grįžtumei į kalėjimą. Ir nežinai, gal tai paskutinis kartas, gal daugiau niekada čia neatvažiuosi. Pamenu, stotyje matydavome traukinių kryptis: Paryžius, Miunchenas... Bet tu žinai, kad įlipi į traukinį, tarsi grįžtumei į kalėjimą. Drezdene aš mokiausi ne tik šokio, čia formavosi ir mano pasaulėžiūra. Puikiai supratau: jei nori būti to pasaulio dalimi - turi jį vytis. „Sonatos"" vadovė buvo nuostabi, bet aš norėjau daugiau. Man viskas atrodė svarbu, juk mačiau, kaip šoka meistrai ir kad kažko trūksta mūsų paruošime. Žinojau kad egzistuoja technikos, kurios naudojamos paruošti profesionalius šokėjus. Vieną vasarą, su keliomis bendramintėmis suradome erdvę repeticijoms, pradėjome savo atskirą kūrybos kelią. Pirmąjį viešą mūsų grupės pasirodymą skyriau vadovei K.Daujotaitei. Iki šiol turiu jo afišą. Dar vėliau, kai prasidėjo „Auros"" organizuojami tarptautiniai šokio festivaliai, fojė pristatėme Kirai Daujotaitei skirtą jos kurtų šokių fotografijų parodą, pastačiau jai dedikuotą spektaklį „Prisiminimai apie ateitį"". Atkūrėme penkis jos statytus originalius šokius. Spektaklyje šokio kalba susiejome laisvojo šokio istoriją su jos biografija. Į sceną užlipusi Kiros duktė Inesa Paliulytė padėkojo už papasakotą mamos gyvenimą. D.Matvejevo nuotr./Šokio teatras „Aura"" „Šiuolaikinis šokis yra toks skirtingas"" - Kada jūs gyvenote savo asmeninį gyvenimą? Laisvalaikiu? - Laisvalaikio nebuvo. Nežinau, kaip vaikai atsirado ir kaip jie užaugo. Jei taip dabartiniais laikais, iš manęs tikrai vaikus atimtų. Jie augo patys. Dukra visada sako: mama, tavo mylimiausias vaikas „Aura"", mes - jau paskui. - Birute, paprašiau kelių jūsų buvusių šokėjų sugalvoti jums po klausimą. Mantas Stabačinskas klausia: kokią matytumėt „Aurą"" po 20 metų? - Stiprų fizinį, emocinį, vizualų teatrą su šviesa, kostiumais, su mintimi, konceptu. Kitaip tariant, nacionalinį šokio teatrą „Aura"". Nežinau, kaip keisis šokio stiliai, kiek ilgai egzistuos konceptualusis šokis, kuris dabar užvaldęs šią erdvę. Koncepcijos ant popieriaus yra labai įdomiai išrašomos, bet kaip scenoje išreikšti tas įdomias idėjas? Man nebepatinka šitas šokis ir norėčiau, kad viskas nebūtų po vienu skėčiu. Šiuolaikinis šokis yra toks skirtingas, jis yra kaip stiprus fizinis teatras, ieškomos formos išreikšti konceptus ir idėjas. Konceptualusis šokis, neoklasika - yra daug pakraipų, bet jie suveliami į vieną, o performanso žanras irgi kartais pristatomas kaip šiuolaikinis šokis. Bet realiai tai yra visiškai skirtingi šokio žanrai. „Aura"" yra tęsinys - nuo šokį į Lietuvą atvežusios Danutės Nasvytytės, tada - sovietmečiu dirbusios Kiros Daujotaitės „Sonatos"" ir mano „Auros"". Nenoriu, kad iš šokio dingtų emocija. Kodėl žmonės eina į teatrą ir sėdi salėje tris valandas? Nes jie nori kažką išsinešti, patirti, išgyventi emocijas, būti emociškai sujaudinti. Nenoriu, kad iš šokio dingtų emocija. Bet pagal šiuolaikinius trendus, jei tavo menas sukelia žmogui emociją - vadinasi, esi nemadingas. Nenoriu, kad taip būtų. Mano naujausias pastatymas „Prarasti prisiminimai"" yra apie ateitį - neaišku, ar bus žmonės, jų klonai ar robotai - bet kad išliktų dabartinis dieviškumo pradas, kurį mes turime ir nežinome, kaip tiksliai tai įvardinti. Vieni tai vadina siela, kiti - kažkuo, ko negalima apibūdinti, apčiuopti. Kažkuo, kas žmogų sieja su Dievu. Nenorėčiau, kad viskas būtų suformuota dirbtinio intelekto. Noriu, kad išliktų tai, ką vadinu žmogiškuoju, dieviškuoju skiepu. Paskutinėje „Prarastų prisiminimų"" scenoje yra duetas, kuriuo ir noriu tą perteikti žiūrovui. Neapčiuopiamą materiją - dievišką pradą, kuriuo spinduliuoja gyvas žmogus ir kurio nepakeis joks dirbtinis intelektas. Remio Ščerbausko nuotr./Birutė Letukaitė - Goda Laurinavičiūtė klausia, kada Birutė negalvoja apie šokį? Jeigu kažkada jį pamiršta, įdomu sužinoti - kada tai būna? - Būna, aišku, kai noriu atsipalaiduoti. Tarkime, kai repetuojamas ne mano spektaklis, nes turime kviestinių choreografų. Tada per televiziją žiūrėdama madų šou galvoju apie šokėjų kostiumus. - Pauliaus Tamolės klausimas: peržvelgiant visus „Auros"" gyvavimo metus, kokius svarbiausius įvykius išrinktumėte kaip pačius reikšmingiausius teatrui, kurie „Auros"" šokio teatrą keitė ir augino labiausiai? - Vienas - kai pati pradėjau justi, kad statydama spektaklius augu kaip choreografė, kad galiu kalbėti, motyvuoti, žinau, ko tiksliai noriu. Jaučiu, kad galiu atskirti grūdus nuo pelų žiūrėdama kitus darbus, nes pati sau esu labai reikli ir kritiška. Šokio pasaulyje vyrauja pasakymas „jeigu tai patinka Letukaitei, vadinasi, yra tikrai gerai"". Antras reikšmingas žingsnis mūsų teatrui - kai pradėjome dirbti su užsienio šokėjais. Jie tokie darbštūs! Jie kovoja dėl papildomo laiko, kada galės ateiti repetuoti šeštadienį ar sekmadienį, nes nori tobulinti savo užduotis, savo solinius spektaklius, pasiekti maksimumą. Tai yra didžiulis skirtumas kalbant apie darbštumą, apie požiūrį į savo profesiją. Gera žinoti, jog mano sukauptos žinios ir kompetencija šiuolaikinio šokio srityje yra aktuali šokėjams ir jie atvyksta į mūsų teatrą stažuotėms, rezidencijoms. Kiekvienais metais sulaukiame užsienio šokio studentų, kurie nori tobulėti „Auroje"". Asmeninio archyvo nuotr. /Birutė Letukaitė - „Aura"" kažkuo primena krepšinio komandą - daug užsieniečių. - Dabar tai yra normalu, pasaulis labai pasikeitė. Pas mus šoka šokėjai iš Pietų Korėjos, iš Japonijos. Mano svajonė - kad Lietuva turėtų nacionalinę trupę, kokios yra kitose šalyse. Aiškiausias pretendentas tam galėtų būti „Aura"". Pas mus yra šokėjų, kurie pajėgūs šokti baletą, džiazą, net gatvės šokį. Jie visi - su aukštaisiais šokio diplomais. Motyvuoti, fiziškai pasirengę. „Auroje"" nori šokti ir daugiau šokėjų iš užsienio, bet neturime tiek vietų, reiktų daugiau etatų. Šiandieniniame pasaulyje yra normali praktika, jog nacionaliniuose šokio teatruose yra mišrios trupės, kuriose nešoka nė vienas vietinis šokėjas. Taip pat, ne baleto teatruose, mažiausiai trečdalis šokėjų yra kitataučiai. Mes užsiauginome savo publiką, ji skaičiuojama tūkstančiais. Ne tik Lietuvoje, tačiau ir užsienyje, kur „Aura"" surenka pilnas sales. „Eik ir šok, kas tau trukdo šokti"" - Rūtos Baublytės klausimas: galvojant apie Birutę, man visada darė didžiausią įspūdį jos atsparumas ir atkaklumas, sugebėjimas perlipti per visas nesėkmes, tikėti savimi, savo idėja irtis tolyn. Belsti tol, kol atidarys. Kas šias savybes išugdė, iš kur jos? Kada išdrąsėjot? - Važinėdama į vasaros šokio kursus Drezdene aš užaugau. Pradėjau jaustis suaugusiu žmogumi, išmokau kreiptis, kur reikia, pasakyti savo nuomonę, užkalbinti žmones. Iki tol jaučiausi kaip pirmokė. Tiesą sakant, dabar esu gal jau per daug drąsi, man reikia save pristabdyti, mokytis diplomatijos. Bet aš gimiau po Avino ženklu, o kai paskaitai apie Aviną - jis gali ragais prieš važiuojantį traukinį stovėti. Martyno Plepio nuotr./Šokėjas Marius Pinigis - Noriu jums pacituoti ištrauką iš jūsų buvusio šokėjo Mariaus Pinigio interviu. „Kai man buvo 20 metų, atėjau į šokio teatrą „Aura"". Jei ne „Aura"" - aš apskritai nebūčiau šokęs. „Auroje"" praleidau septynerius metus. Ten suformavo mano - kaip šokėjo - stuburą, pamatinius dalykus: kas šokyje yra kokybiška, ko reikia siekti. Birutė Letukaitė yra geriausias pavyzdys, ir ji iš tavęs reikalauja itin daug. Kai atėjau į „Aurą"", sakiau draugams: jei stovėtum prie jūros ir matytum bangą, žinotum, kad, būdamas krante, sušlapsi tik kojas. O būdamas „Auroje"" stovi ir matai, kad į tave ritasi dvidešimties metrų aukščio banga."" Birute, čia apie jus. Ar pati jaučiatės cunamiu? - Aš pati tai ne, bet kiti sako, kad prisistabdyk, per daug energijos, per daug emocijos, balsas ryškus. Aš tik žinau, kad už tave niekas nieko nepadarys. Nėra užduoties, kuriai negalėtum rasti sprendimo ir nėra kliūties, kurios negalėtum peršokti. Nuo pat pradžių, kai norėjau „Aurą"" įteisinti... Juk miestas mus priėmė, pripažino tik 1995 metais. Pamenu, kai 1990 mes dalyvavome Taline vykusiame profesionalių teatrų šiuolaikinės choreografijos konkurse. Parodėme savo programą ir kitą dieną atsidūrėme pirmuose laikraščių puslapiuose. Kiti teatrai klausinėjo, kas mes tokie? Nustebo išgirdę, kad mes neturime teatro statuso, esame mėgėjai. Negalėjo patikėti. Kai eidavau į įvairias valdiškas institucijas, valdininkai nesuprasdavo, ko aš noriu. Eik ir šok, kas tau trukdo šokti. Gal tu išprotėjai? Pinigų neturi, kieno sąskaita darysi? Filharmonijos? Nori kad mes subankrutuotume? Vienu metu laikinai po savo sparnu mus priglaudė Kauno filharmonija, nes turėjome dalyvauti Duisburge vykstančiame festivalyje. „Laikinai"" tęsėsi trejus metus. Būtent tuo metu pradėjau organizuoti tarptautinį šiuolaikinio šokio festivalį, kuris vyksta iki šiol. Tai išgirdęs tuometinis filharmonijos vadovas Justinas Krėpšta išsigando: „Gal tu išprotėjai? Pinigų neturi, kieno sąskaita darysi? Filharmonijos? Nori kad mes subankrutuotume? Ne!"" Bet mano nuostata, kuo vadovaujuosi, - jei nori, visada gali sugalvoti, kaip. Tai ir sugalvojau, kad visi dalyviai turi sumokėti po 15 dolerių. Jie sutiko, nes užsieniečiams buvo įdomu pažiūrėti, kokia ta Lietuva iš karto po nepriklausomybės. Visko per tuos metus buvo. Vienam britui dingo lagaminas ir jis apie tai, kad neturi net apatinių, kalbėjo nuo scenos. Buvo pučas, išjungė elektrą, šildymą, viešbutyje nebuvo šilto vandens. Buvo baisu, bet festivalis įvyko. Nesvarbu, kai tau sako „negalima"". Galima, tik reikia atrasti kaip! Jei aš būčiau visų klausiusi... Ko paprašai - to negausi. Išvaro pro vienas duris, nusodina, vėl einu iš naujo. Vėliau man Kaune padėjo dailininkas Antanas Andziulis, buvęs savivaldybės kultūros skyriaus vedėjas. Teko daug vaikščioti po kabinetus, bet galiausiai 1995 metų pavasarį sprendimas priimtas ir tapome Kauno miesto šokio teatru. Su mažiausia galima dotacija, iš pradžių šokėjai negaudavo net atlyginimų. Tokia mūsų profesionalaus teatro pradžia. Asmeninio archyvo nuotr. /Šokio teatras „Aura"" - Kalbėdama kelis kartus susigraudinote. Birute, kas jus - galingą, kaip cunamis - gali sugraudinti? - Tikri dalykai. Kai matau, kad šokis eina iš vidaus, kai žmogus nuoširdžiai išgyvena kūrybos momentą, kai nėra dirbtinių judesių, o jis kalba iš savo įsčių, iš širdies. Čia yra tikri dalykai. Kartą stačiau spektaklį, kuriame dalyvavo vaikai. Tema - apie smurtą šeimoje. Kaip sunku vaikams buvo išaiškinti, kalbėti šia tema. Trisdešimt mažų baltai aprengtų vaikų ėjo ir gulėsi, plakėsi, tarsi paukščiai sulaužytais sparnais. Kitame spektaklyje - „Medėjos"" - buvo reikalingas kraujas. Iš tuometinio mėsos kombinato atsivežėme kibirą kraujo, kurį išpylėme scenoje. Trisdešimt mažų baltai aprengtų vaikų ėjo ir gulėsi, plakėsi, tarsi paukščiai sulaužytais sparnais. Labai daug reakcijų sulaukėme, kad tokio spektaklio dar nebuvo ir kad mūsų vaikai - kaip suaugusieji. Tačiau iš vaikų išgauti tikrumą nebuvo lengva. - Kodėl šokis kalba apie žmogaus sielos užkaborius? - Visas menas tą daro. Šiuolaikinis šokis raiškiai kalba apie visą emocinę skalę, pasaulinį kontekstą ir problematiką, laiko aktualijas. Ne tik asmeniniai, bet ir bendražmogiški išgyvenimai gali atsispindėti per šiuolaikinio šokėjo išraišką. Amžina tamsos ir šviesos priešprieša šiandien kaip niekad aktuali. Menas mums padeda didinti šviesos persvarą prieš tamsą.","Kauno šokio teatro „Aura"" įkūrėja Birutė Letukaitė pasakoja apie iššūkius, su kuriais susidūrė teatras, neturėdamas nuolatinės erdvės spektakliams rengti, ir apie pastangas populiarinti šiuolaikinį šokį Lietuvoje. Ji taip pat dalijasi savo asmenine istorija, kaip šokis tapo jos gyven"
"„Šiandien be galo liūdna ir širdį draskanti diena, - feisbuke rašė 22-ejų puolėjo tėtis, pats buvęs žymus futbolininkas Aurimas Kučys. - Tačiau nuo rytojaus mes pradedame sugrįžimą. Visi kartu padarysim viską, kad sugrįžtum stipresnis ir geresnis. Neabejoju tuo nė akimirką!"" Trečiadienį pranešta, kad rungtynėse su Suomija susižeidęs ir mačo tęsti nebegalėjęs A.Kučys patyrė kairiojo kelio kryžminio raiščio traumą. Jam prireiks operacijos. Žaisti jis negalės mažiausiai pusmetį. „Gyvenimas ir karjera ne visada klostosi kaip norėtum, tikiesi. Ir tokiame jauname amžiuje susiduri su iššūkiais. Be galo skaudu prarasti žaidėją, kuris yra mūsų pasididžiavimas, - liūdėjo LFF techninis direktorius Deividas Šemberas. - Bet daug sėkmės istorijų, kaip žaidėjai sugrįžta į profesionalų sportą ir demonstruoja puikią formą! Sveik, Armandai, lauksime sugrįžtant!"" „Stiprybės, Armandai, sugrįši tik galingesnis"", - linkėjo ir oficiali Lietuvos futbolo federacijos (LFF) paskyra feisbuke. Tą patį kairįjį kelį A.Kučys buvo susižeidęs ir praėjusių metų pabaigoje, kai nežaidė iki vasario. Po sugrįžimo puolėjas demonstravo įspūdingą sportinę formą - per 12 mačų visuose turnyruose pasižymėjo net 9 įvarčiais ir 2 rezultatyviais perdavimais. „Scanpix""/„SIPA"" nuotr./Armandas Kučys Ilgam puolėjo neteko ne tik Lietuvos rinktinė, kurį vasarą pratęs pasaulio čempionato atranką - išvykoje žais su Malta, o rudenį - namie su Malta ir Nyderlandais, bet ir „Celje"" klubas iš Slovėnijos. A.Kučys yra rezultatyviausias „Celje"" futbolininkas ir Slovėnijos čempionate (10 įvarčių per 18 mačų), ir UEFA Konferencijų lygoje (6 įvarčiai per 7 mačus), kurioje „Celje"" vis dar rengia istorinį žygį. Armandas Kučys 24/25: 🔵33 games, 18 goals & 3 assists for NK Celje 🇱🇹6 games & 3 goals for Lithuania National Team A magnificent season for the 22-year-old striker. One of Lithuania's most interesting players in the 21st century. pic.twitter.com/I4T3uhLKzY — Football Talent Scout - Jacek Kulig (@FTalentScout) March 24, 2025 Pirmasis Slovėnijos klubas, patekęs į Europos turnyrų ketvirtfinalį, jame susikaus su garsiąja Florencijos „Fiorentina"" iš Italijos. „Celje"" žaidėjai neturės rezultatyviausio savo futbolininko likusioje sezono dalyje"", - rašo 24ur.com. „Kiekvienas kvietimas futbolininkui atstovauti savo šaliai yra pripažinimas ir premija ne tik pačiam žaidėjui, bet ir klubui. Tačiau kartais tai gali turėti neigiamų pasekmių trumpalaikėms klubo ambicijoms, - dėsto celje.info. - Iškrito du kertiniai „Celje"" žaidėjai. Ne tik A.Kučys, kurio sezonas yra baigtas, bet ir neseniai į Slovėnijos rinktinę pakviestas Svitas Sešlaras. Tiesa, pastarojo čiurnos trauma nėra rimta."" Elvio Žaldario/LFF nuotr./Armandas Kučys „Didžiulis smūgis „Celje"" klubui, kuris sukels tikrą galvos skausmą vyr. treneriui Alberto Rierai, - teigia planetnogomet.si. - Akimirka neatsargumo, nekaltas bandymas perimti kamuolį, kuris baigėsi siaubingomis pasekmėmis."" „Šokas! „Celje"" ilgam neteko geriausio savo žaidėjo, - skelbia „Ekipa24"". - Nepamirškime, kad klubas vis dar varžosi ir Slovėnijos taurės turnyre, itin svarbiame, kovojant dėl vietos Europoje kitame sezone."" „Milžiniškas praradimas. Vienas iš blogiausių įmanomų, galėjusių nutikti „Celje"" komandai"", - reziumavo „Nogomania"". Elvio Žaldario/LFF nuotr./Armandas Kučys „Celje"" ekipoje be A.Kučio dar žaidžia ir kitas lietuvis Artemijus Tutyškinas. Tiesa, jis prisijungė tik sezono viduryje ir nėra registruotas Konferencijų lygos kovoms. Slovėnijos čempionato nugalėtoja pernai tapusi „Celje"" šiuo metu žengia penkta. Pirmauja Justo Lasicko atstovaujama Liublianos „Olimpija"", 6 taškais lenkianti „Maribor"" klubą su Pijumi Širviu.","22-ejų Lietuvos futbolininkas Armandas Kučys susižeidė kairiojo kelio kryžminio raiščio rungtynėse su Suomija, dėl ko negalės žaisti mažiausiai pusmetį. Ši trauma yra didelis praradimas tiek Lietuvos rinktinei, tiek Slovėnijos klubui „Celje“, kuriame Kučys buvo rezultatyviausias žaidėjas."
"„Ogmios miesto"" ūkininkų turgaus prekybininkų gretas vasario pradžioje papildę „Šefo pyragai"" jau sulaukė daugybės smaližių ir gurmanų simpatijų. Tuo stebėtis nereikėtų - šiuos kepinius daugybę metų kepantys vilniečiai Raimondas Skidzevičius bei Aida Litvinienė tiek puikiai išmano virtuvės paslaptis, tiek ypač kruopščiai rūpinasi savo gaminių kokybe. Todėl artėjančios Velykos - dar viena proga įsitikinti, kodėl prie „Šefo pyragų"" „Ogmios miesto"" ūkininkų turguje tįsta eilės. Ši šventė, sako A.Litvinienė, skirta ne tik bendrauti ar leisti laiką su artimaisiais. Velykos, anot jos, yra ir geras laikas sočiai bei gardžiai pavalgyti. „Ogmios miesto"" nuotr./„Ogmios miesto"" ūkininkų turgus kviečia Velykų stalą papuošti gardžiausiais šventiškais kepiniais „Pyragas su vištiena - mūsų firminis, pradėjęs visą kepinių istorija. Tokią rekomenduotume pagrindinę Velykų stalo puošmeną. Jis gali būti aštrus arba neaštrus, pagal kiekvieno skonį. Šventėms taip pat labai populiarūs pyragai su lašiša, šitakių grybais, kopūstais, špinatais. O jei norisi labiau gurmaniško varianto, turime kepinių su jautiena, elniena. Tai - labai šventiški pyragai, pagardinti saulėje džiovintais pomidorais ir konservuotais artišokais"", - pasakoja A.Litvinienė. Tačiau ne tik šie kepiniai, jos teigimu, papuoš Velykų stalą. Šventei, tikina pašnekovė, tobulai tiks ir saldūs pyragai, kuriuos kepėjai gamina su įvairiausiais įdarais. Tai „Filadelfijos"" sūris ir vyšnios, maskarponė ir aguonos, taip pat rabarbarai bei avietės, obuoliai ir daugelis kitų. „Visgi didžiausias „Šefo pyragų"" delikatesas - „Napoleonas"". Jį kepame pagal šeimos receptą. Taip, kaip pyragą gamindavo dar mano mama ir močiutė. „Napoleoną"" ruošiame šiek tiek kitaip nei įprastai: jį pertepame plikyto sviesto kremu, kitas sluoksnis - obuolienė. Uogienę verdame patys, kad skonis būtų tikrai naminis. „Napoleoną"" gaminame ir su džiovintais vaisiais, galime ir be obuolienės, tik su kremu. Tereikia užsisakyti šiek tiek anksčiau. O dabar, ruošdamiesi Velykos, šį pyragą puošiame velykiniais simboliais - gėlytėmis, zuikiais, margučiais"", - šypsosi pašnekovė. „Ogmios miesto"" nuotr./„Ogmios miesto"" ūkininkų turgus kviečia Velykų stalą papuošti gardžiausiais šventiškais kepiniais Paklausta, ko „Ogmios miesto"" ūkininkų turgaus lankytojams palinkėtų artėjančioms šventėms, A.Litvinienė kviečia jas praleisti džiugiai, pakiliai ir mėgaujantis gardžiausiu maistu. „Mums patiems labai rūpi, kad žmonės galėtų skanauti tik kokybiškus pyragus. Todėl noriu akcentuoti - „Šefo pyragai"" yra naminiai, natūralūs, iš tikro sviesto ir pieno, bet ne miltelių. Kepiniuose nėra pridėtinių konservantų, įdarus ruošiame patys, savo rankomis. Už skonį ir kokybę atsakome"", - pažymi „Šefo pyragų"" bendraįkūrėja. „Ogmios miesto"" nuotr./„Ogmios miesto"" ūkininkų turgus kviečia Velykų stalą papuošti gardžiausiais šventiškais kepiniais Švieži, natūralūs ir savo rankomis užauginti bei pagaminti yra ir kiti „Ogmios miesto"" ūkininkų turgaus produktai. Juos čia atveža virš 30 prekybininkų iš visos Lietuvos, kviesdami įsigyti kaimiškų kiaušinių, mėsos gaminių, rūkytos žuvies, įvairių sūrių, pieno gaminių, medaus. „Ogmios miesto"" ūkininkų turguje pirkėjų laukia ir daugelis kitų gėrybių: vaisių, daržovių, žolelių arbatų, sulčių, uogų, gėlių sodinukų bei dar daug, daug visko. Artimiausias „Ogmios miesto"" ūkininkų turgus vyks balandžio 11-ąją. Kiekvieną penktadienį jis pirkėjų laukia Vilniuje, Verkių g. 29, „Ogmios mieste"", centrinėje šio prekybos ir laisvalaikio centro automobilių stovėjimo aikštėje. Turgaus darbo laikas - nuo 10 iki 16 val.","„Šefo pyragai“, nauji „Ogmios miesto“ ūkininkų turgaus dalyviai, siūlo įvairius naminius pyragus, įskaitant firminį „Napoleoną“, o Velykų stalui rekomenduoja tiek sūrius, tiek saldžius kepinius, pagamintus iš natūralių ingredientų. „Ogmios miesto“ turgus kviečia lankytojus įsigyti vietinių ūkininkų produkcijos, įskaitant mėsos gaminius, sūrius ir daržoves, kiekvieną penktadienį Vilniuje."
"Varškės antplūdį Australijoje paskatino socialiniuose tinkluose populiarūs receptai, pabrėžiantys, jog šis produktas - itin sveikas baltymų šaltinis. „TikTok"" tinkle varškė rekomenduojama kaip pagrindinis ingredientas visame kame - nuo ​​padažų ir ledų iki beigelių, rašo „The Guardian"". Dietologė Anna Debenham džiaugiasi, kad į šį produktą pagaliau ima gręžtis vis daugiau žmonių. „Kaip dietologė, aš visada buvau didelė varškės gerbėja, - sako ji. - Pastarąjį dešimtmetį mes bandėme ją įtraukti į žmonių mitybą be didelio pasisekimo"". Shutterstock nuotr./Varškė - puikus ingredientas sumuštiniams Dėl staiga išaugusio populiarumo varškės prekybos centruose surasti darosi vis sunkiau. „Matome, kad [varškės] indeliai lentynas palieka greičiau, nei galime suspėti"", - tikina prekybos tinklo „Coles"" atstovas. Tiek šis, tiek ir kiti prekybininkai teigia bendradarbiaujantys su tiekėjais, kad pagerintų varškės prieinamumą. Tuo tarpu Nickas Hickfordas, vienos didžiausių šalies varškės gamintojų „Bulla Dairy Foods"" komercijos vadovas, sako, kad bendrovė padidino gamybą, jog neatsiliktų nuo „ryškaus dviženklio produkto augimo"". „Tai gana unikali situacija, - sako N. Hickfordas. - Nors ir matome vartotojų pageidavimų pokyčius pieno pramonėje, toks greitas ir plačiai paplitęs susidomėjimo tradiciškai nišiniu produktu atgimimas yra retas, bet įdomus"". Shutterstock nuotr./Vizitas pas dietologą Kaip pažymi dietologė A.Debenham, varškė turi didelę maistinę naudą, nes joje yra daug baltymų, mažai riebalų ir mažiau natrio nei kituose sūriuose. „Sūrio pasaulyje tai yra vienas sveikiausių variantų. Be to, jis yra gana ekonomiškas. Varškės tendencija yra nuostabi, nes joje kūrybiškai naudojamas sveikas ingredientas"", - džiaugiasi specialistė.","Australijoje išaugęs varškės populiarumas, paskatintas socialinių tinklų receptų, skatina prekybos centrus didinti jos prieinamumą, nes šis produktas laikomas sveiku baltymų šaltiniu. Dietologai džiaugiasi, kad vis daugiau žmonių atranda varškę, o gamintojai stengiasi patenkinti augančią paklausą."
"Milda pasakoja, kad po pirmojo gydymo etapo, atrodo, dar vakar džiaugėsi pasiekta remisija bei laukė kraujo donoro iš Vokietijos. Vis dėlto, atkeliavus naujausių kraujo tyrimų rezultatams, paaiškėjo, kad liga vėl atsinaujino ir plinta žaibiškai, todėl sulaukti donoro vilčių mažai. Donoro kaulų čiulpai Mildą gali pasiekti tik už 1,5 mėnesio. Visa Mildos šeima ir draugai prašo visuomenės pagalbos kuo skubiau atvykti nurodytais adresais ir priduoti kraujo bei seilių mėginius. Donorais gali tapti 18-35 metų žmonės. Svarbi kiekviena minutė. Taip pat Mildos ir jos artimųjų žinia, kad svarbu atvykti ir užsiregistruoti į duomenų bazę, ne dėl šios šeimos, o dėl kiekvieno lietuvio, nes iki šios dienos bazėje turėjome tik 14 tūkstančių žmonių. Kuo daugiau užsiregistravusių, tuo didesnė tikimybė pasveikti ne tik Mildai, bet ir tiems, kas susirgs ateityje. Kur galima priduoti: https://bukgeras.lt/padek-gelbeti-gyvybes/#kur-uzsiregistruoti Labai nestandartinė situacija VUL Santaros klinikų Hematologijos, onkologijos ir transfuziologijos centro gydytojo hematologo - transplantologo Andriaus Žučenkos komentaras apie situaciją: „Pacientė, susirgusi ūmia mieloleukemija, po modernaus gydymo pasiekė ligos remisiją ir jai buvo planuota planinė alogeninė kamieninių kraujodaros ląstelių transplantacija naudojant pilnai tapataus donoro iš užsienio kamienines ląsteles. Deja, vakar įvykusio kontrolinio vizito metu buvo nustatytas itin agresyvus leukemijos atkrytis. Remiantis tokiu ligos agresyvumu bei leukeminėse ląstelėse nustatytomis itin nepalankios prognozės genetinėmis pažaidomis - efektyviausias gelbstintysis gydymas yra skubi alogeninė kaulų čiulpų transplantacija, kuri turi būti atliekama nedelsiant (2 - 3 savaičių bėgyje) naudojant moderniausios taikinių terapijos ir chemoterapijos derinį. Tai labai nestandartinė situacija, ir tokio skubumo transplantacijų didžioji dauguma pasaulio hematologijos centrų išvis neatlieka, kadangi pati procedūra reikalauja itin detalių, ir užtrunkančių donoro ir paciento tyrimų, imuninių žymenų tipavimų, kamieninių kraujodaros ląstelių rinkimo procedūros, ląstelių transportavimo logistikos ir planavimo. Dėl šių priežasčių užsienio donorų ląstelių gavimas užtrunka iki 4 - 6 sav. Tuo tarpu, itin didelėmis mūsų centro komandos pastangomis mes transplantaciją galime suplanuoti bei atlikti visus reikiamus tyrimus ir procedūras vos per kelias dienas - tam reikalingas giminingas donoras (pilnai arba pusiau tapatus pagal imuninius žymenis) arba tapatus negiminingas donoras iš Lietuvos negiminingų kaulų čiulpų donorų registro. Toks skubios ir individualizuotos kaulų čiulpų transplantacijos gydymo metodas yra taikomas mūsų centre jau kelis metus bei pasižymi itin dideliu efektyvumu ir gerais rezultatais, kai pacientai serga pačiomis agresyviausiomis, gydymui atspariomis atspariomis ūmiomis leukemijomis. Duomenis esame publikavę moksliniuose leidiniuose ir didžiausiuose hematologijos kongresuose.""","Milda po sėkmingo gydymo etapo vėl susidūrė su agresyvia leukemija, todėl jai skubiai reikia kaulų čiulpų transplantacijos; šeima ir draugai prašo žmonių tapti donorais, kad padėtų ne tik Mildai, bet ir kitiems ligoniams ateityje."
"Daugiau apie automobilius - rubrikoje Gazas.lt Dar antradienio vakarą dviem mėnesiams užveriamas ir išvažiavimas nuo čia pat esančios žiedinės sankryžos magistralinio kelio link. Kauno saviv. nuotr./Eismo schema: viaduko per automagistralę A1 remontas „Rytinio piko metu A1 magistralėje pastebėjome susidariusias spūstis. Dalis vairuotojų dėl senų įpročių nepastebėjo naujų kelio ženklų. Dėl to eismo situacija tapo sudėtingesnė. Tai privertė imtis papildomų saugumo priemonių - uždaryti ne tik įvažiavimą, bet ir išvažiavimą. Raginame išlikti budriais ir stebėti ženklus"", - sako Kauno savivaldybės Transporto ir eismo organizavimo skyriaus vedėjas Martynas Matusevičius, primindamas, kad iki gegužės vidurio, kol vyks darbai, laikinos apylankos numatytos Jonavos gatve ir Savanorių prospektu. Antradienį vairuotojus pasitiko ir daugiau eismo pasikeitimų. Kauno saviv. nuotr./Viaduko per automagistralę A1 remontas Tuo pačiu laikotarpiu magistraliniame kelyje, viaduko statybvietės atkarpoje, abiem kryptimis uždaryta antra juosta. Rangovai važiuojamąją dalį praplėtė eismą nukreipdami laikinuoju ženklinimu - pirmąja ir saugos juostomis. Ties Ašigalio gatve pradedama statyti skirtingų lygių sankryžą su lėtėjimo ir greitėjimo juostomis. Įgyvendinus projektą, vairuotojams bus lengviau pasiekiamas Briedžių tako kvartalas, Eigulių mikrorajono dalis kitapus Islandijos plento. Taip pat atsiras nauja kryptis pajūrio link. Pėstieji ir dviratininkai greitai ir saugiai galės patekti į Kleboniškio mišką, naudojantis visiškai nauju pėsčiųjų-dviračių taku. Daugiau apie automobilius - rubrikoje Gazas.lt","Kaune dėl viaduko per automagistralę A1 remonto eismas tapo sudėtingesnis, todėl uždaryta dalis įvažiavimų ir išvažiavimų, o vairuotojai raginami naudotis apylankomis. Darbai tęsis iki gegužės vidurio, siekiant pagerinti eismo sąlygas ir įrengti naujas infrastruktūras pėstiesiems ir dvir"
"2025 m. balandį naujo bendrųjų žinių testo sulauksite kiekvieną savaitės dieną ryte. Šis testas - trečiadienio (balandžio 9 d.). Testai bus prieinami visiems iki publikavimo dienos vakaro, vėliau bus prieinami tik prenumeratoriams. Sėkmės! „Vakar vakare"", „Nesiparink"", „Sombrero"" - Kokia popmuzikos grupė atliko šias dainas? Tabu Meškiukai Kastaneda Delfinai Kokios valstybės antras, trečias ir ketvirtas pagal gyventojų skaičių miestai yra Korkas, Limerikas ir Golvėjus? Jamaikos Naujosios Zelandijos Airijos Australijos Kaip vadinasi šis kambarinis augalas? Dracena Anturis Kalatėja Vaškuolė Kaip vadinasi cheminis elementas, kurio simbolis yra P? Jo pavadinimas reiškia „nešantis šviesą"", tokį vardą jis gavo, nes šviečia tamsoje. Paladis Fosforas Polonis Švinas Kaip vadinosi pirmieji atkurtos Lietuvos pašto ženklai, išleisti 1990 m. spalį? Jų dizaino autorė buvo dailininkė Violeta Skabeikienė, o pavadinimas simbolizavo išlaisvinimą. Vaikai Angelai Varpai Žiedai Nuvykę į Venesuelą arba Kolumbiją, galbūt pamatysite ir Orinoką. Kas yra Orinokas? Tarpeklis Kalnas Upė Ežeras Kaip vadinasi infekcinis galvos smegenų audinio uždegimas? Pulpitas Neuralgija Encefalitas Adenomiozė Kaip vadinasi TV serialas, kurio pagrindinius veikėjus matote? Deksteris (Dexter) Kalėjimo bėgliai (Prison Break) Ozas (Oz) Popieriaus namai (Money Heist) Už kokį mokestį, pasak Biblijos, Judas Iskarijotas išdavė Jėzų? 10 sidabrinių 20 sidabrinių 30 sidabrinių 40 sidabrinių Kaip kalbotyroje vadinasi žodžio dalis be priesagų, priešdėlių, intarpų ir galūnės? Vaisius Šaknis Lapas Kamienas Ankstesni balandžio mėnesio testai: 04 01 04 02 04 03 04 04 04 07 04 08 Kovą kiekvieną darbo dieną taip pat skelbėme po bendrųjų žinių testą. Visus kovo mėnesio bendrųjų žinių testus rasite čia. Visus 15min testus, suskirstytus pagal temas, galite rasti 15min testų polapyje. Panašių testų, kuomet reikėjo atsakyti į 10 įvairių sričių klausimų, portale jau buvo ir dar daugiau. Juos rasite žemiau. Visus 15min testus, suskirstytus pagal temas, galite rasti 15min testų polapyje. Bendrųjų žinių klausimai (1) Bendrųjų žinių klausimai (2) Bendrųjų žinių klausimai (3) Bendrųjų žinių klausimai (4) Bendrųjų žinių klausimai (5) Bendrųjų žinių klausimai (6) Bendrųjų žinių klausimai (7) Bendrųjų žinių klausimai (8) Bendrųjų žinių klausimai (9) Bendrųjų žinių klausimai (10) Bendrųjų žinių klausimai (11) Bendrųjų žinių klausimai (12) Bendrųjų žinių klausimai (13) Bendrųjų žinių klausimai (14) Bendrųjų žinių klausimai (15) Bendrųjų žinių klausimai (16) Bendrųjų žinių klausimai (17) Bendrųjų žinių klausimai (18) Bendrųjų žinių klausimai (19) Bendrųjų žinių klausimai (20) Bendrųjų žinių klausimai (21) Bendrųjų žinių klausimai (22) Bendrųjų žinių klausimai (23) Bendrųjų žinių klausimai (24) Bendrųjų žinių klausimai (25) Bendrųjų žinių klausimai (26) Bendrųjų žinių klausimai (27) Bendrųjų žinių klausimai (28) Bendrųjų žinių klausimai (29) Bendrųjų žinių klausimai (30) Bendrųjų žinių klausimai (31) Bendrųjų žinių klausimai (32) Bendrųjų žinių klausimai (33) Bendrųjų žinių klausimai (35) Bendrųjų žinių klausimai (36) Bendrųjų žinių klausimai (37) Bendrųjų žinių klausimai (38) Bendrųjų žinių klausimai (39) Bendrųjų žinių klausimai (40) Bendrųjų žinių klausimai (41) Bendrųjų žinių klausimai (42) Bendrųjų žinių klausimai (43) Bendrųjų žinių klausimai (44) Bendrųjų žinių klausimai (45) Bendrųjų žinių klausimai (46) Bendrųjų žinių klausimai (47) Bendrųjų žinių klausimai (48) Bendrųjų žinių klausimai (49) Bendrųjų žinių klausimai (50) Bendrųjų žinių klausimai (51) Bendrųjų žinių klausimai (52) Bendrųjų žinių klausimai (53) Bendrųjų žinių klausimai (54) Bendrųjų žinių klausimai (55) Bendrųjų žinių klausimai (56) Bendrųjų žinių klausimai (57) Bendrųjų žinių klausimai (58) Bendrųjų žinių klausimai (59) Bendrųjų žinių klausimai (60) Bendrųjų žinių klausimai (61) Bendrųjų žinių klausimai (62) Bendrųjų žinių klausimai (63) Bendrųjų žinių klausimai (64) Bendrųjų žinių klausimai (65) Bendrųjų žinių klausimai (66) Bendrųjų žinių klausimai (67) Bendrųjų žinių klausimai (68) Bendrųjų žinių klausimai (69) Bendrųjų žinių klausimai (70) Bendrųjų žinių klausimai (71) Bendrųjų žinių klausimai (72) Bendrųjų žinių klausimai (73) Bendrųjų žinių klausimai (74) Bendrųjų žinių klausimai (75) Bendrųjų žinių klausimai su sąsaja (76) Bendrųjų žinių klausimai su sąsaja (77) Bendrųjų žinių klausimai (78) Bendrųjų žinių klausimai (79) Bendrųjų žinių klausimai (80) Bendrųjų žinių klausimai (81) Bendrųjų žinių klausimai (82) Bendrųjų žinių klausimai (83) Bendrųjų žinių klausimai (84) Bendrųjų žinių klausimai (85) Bendrųjų žinių klausimai (86) Bendrųjų žinių klausimai (87) Bendrųjų žinių klausimai (88) Bendrųjų žinių klausimai (89) Bendrųjų žinių klausimai (90) Bendrųjų žinių klausimai (91) Bendrųjų žinių klausimai (92) Bendrųjų žinių klausimai (93) Bendrųjų žinių klausimai (94) Bendrųjų žinių klausimai (95) Bendrųjų žinių klausimai (96) Bendrųjų žinių klausimai (97) Bendrųjų žinių klausimai (98) Bendrųjų žinių klausimai (99) Bendrųjų žinių klausimai (100) Bendrųjų žinių klausimai (101) Bendrųjų žinių klausimai (102) Bendrųjų žinių klausimai (103) Bendrųjų žinių klausimai (104) Bendrųjų žinių klausimai (105) Bendrųjų žinių klausimai (106) Bendrųjų žinių klausimai (107) Bendrųjų žinių klausimai (108) Bendrųjų žinių klausimai (109) Bendrųjų žinių klausimai (110) Bendrųjų žinių klausimai (111) Bendrųjų žinių klausimai (112) Bendrųjų žinių klausimai (113) Bendrųjų žinių klausimai (114) Bendrųjų žinių klausimai (115) Bendrųjų žinių klausimai (116) Bendrųjų žinių klausimai (117) Bendrųjų žinių klausimai (118) Bendrųjų žinių klausimai (119) Bendrųjų žinių klausimai (120) Bendrųjų žinių klausimai (121) Bendrųjų žinių klausimai (122) Bendrųjų žinių klausimai (123) Bendrųjų žinių klausimai (124) Bendrųjų žinių klausimai (125) Bendrųjų žinių klausimai (126) Bendrųjų žinių klausimai (127) Bendrųjų žinių klausimai (128) Bendrųjų žinių klausimai (129) Bendrųjų žinių klausimai (130) Bendrųjų žinių klausimai (131) Bendrųjų žinių klausimai (132) Bendrųjų žinių klausimai (133) Bendrųjų žinių klausimai (134) Bendrųjų žinių klausimai (135) Bendrųjų žinių klausimai (136) Bendrųjų žinių klausimai (137) Bendrųjų žinių klausimai (138) Bendrųjų žinių klausimai (139) Bendrųjų žinių klausimai (140) Bendrųjų žinių klausimai (141) Bendrųjų žinių klausimai (142) Bendrųjų žinių klausimai (143) Bendrųjų žinių klausimai (144) Bendrųjų žinių klausimai (145) Bendrųjų žinių klausimai (146) Bendrųjų žinių klausimai (147) Bendrųjų žinių klausimai (148) Bendrųjų žinių klausimai (149) Bendrųjų žinių klausimai (150) Bendrųjų žinių klausimai (151) Bendrųjų žinių klausimai (152) Bendrųjų žinių klausimai (153) Bendrųjų žinių klausimai (154) Bendrųjų žinių klausimai (155) Bendrųjų žinių klausimai (156) Bendrųjų žinių klausimai (157) Bendrųjų žinių klausimai (158) Bendrųjų žinių klausimai (159) Bendrųjų žinių klausimai (160) Bendrųjų žinių klausimai (161) Bendrųjų žinių klausimai (162) Bendrųjų žinių klausimai (163) Bendrųjų žinių klausimai (164) Bendrųjų žinių klausimai (165) Bendrųjų žinių klausimai (166) Bendrųjų žinių klausimai (167) Bendrųjų žinių klausimai (168) Bendrųjų žinių klausimai (169) Bendrųjų žinių klausimai (170) Bendrųjų žinių klausimai (171) Bendrųjų žinių klausimai (172) Bendrųjų žinių klausimai (173) Bendrųjų žinių klausimai (174) Vaizdiniai bendrųjų žinių klausimai (I) Vaizdiniai bendrųjų žinių klausimai (II) Vaizdiniai bendrųjų žinių klausimai (III) Vaizdiniai bendrųjų žinių klausimai (IV) Vaizdiniai bendrųjų žinių klausimai (V)","Nuo 2025 m. balandžio kiekvieną savaitės dieną bus skelbiami bendrųjų žinių testai, kuriuos prieš jų publikavimą vakare galės spręsti visi, o po to – tik prenumeratoriai."
"Pirkėjų ypač laukiama šventinė „Maisto fiesta"" „Iki"" parduotuvėse tęsis net 4 dienas - nuo ketvirtadienio iki sekmadienio, balandžio 10-13 dienomis. Norint akcijoje dalyvaujančioms prekėms sutaupyti 40 proc., pakanka tik kasoje pasinaudoti savo „Iki"" lojalumo kortele ar programėle. Realiai sutaupyti gali kiekvienas, nes nuolaidos galioja jau nuo pačios pirmos prekės. Perka ir Velykoms, ir atsargoms namuose - nuolaidos naudingos ir grilio sezonui „Ne paslaptis, kad daugelis pirkinius planuoja žiūrėdami į akcijas. Mums rūpi, kad gražiausia pavasario šventė kiekvienuose namuose būtų skani, įvairi ir spalvinga, todėl platus pas mus ne tik asortimentas, bet plačios ir nuolaidos. Norime, kad artėjant Velykoms pirkėjai galėtų jaustis ramiau ir laisvai rinktųsi savo mėgstamus prekės ženklus. Nereikės lentynose ieškoti būtent konkrečios akcinės prekės - galima nesukti galvos, rinktis pamėgtus produktus ar išbandyti naujus, sutaupyti ir šventei ruoštis su mažiau rūpesčių"", - sako Gintarė Kitovė, „Iki"" komunikacijos vadovė. „Iki"" nuotr./IKI - arčiau tavęs ir su įvairiomis naudingomis akcijomis pirkėjams Pasak G.Kitovės, pirkėjams šventiška „Maisto fiesta"" jau puikiai žinoma - ši tradicinė nuolaidų šventė yra ypač laukiama. Todėl jau ketvirtadienį parduotuvėse pirkinių krepšeliai akivaizdžiai sunkesni, įvairesni, o per savaitgalį tikriausiai neliks nė vieno norinčio sutaupyti, kuris neužsuktų į „Iki"". „Daugelis naudojasi proga ne tik mažiau išleisti Velykoms reikalingiems produktams, bet ir pigiau apsirūpinti atsargomis namuose. Juk aliejaus, kavos, tuno skardinės ar krepšelio koldūnų reikia nuolat, todėl kam už visa tai vėliau mokėti visą kainą, jeigu galima pasinaudoti nuolaida. Pavyzdžiui, 40 proc. nuolaida galioja ir padažams, kečupams, krienams, garstyčioms - o šių reikės visą jau prasidėjusį grilio sezoną"", - atkreipia dėmesį „Iki"" komunikacijos vadovė. „Iki"" nuo ketvirtadienio iki sekmadienio 40 proc. nuolaida su „Iki"" lojalumo kortele arba programėle taikoma: Šaltai ir karštai rūkytiems mėsos gaminiams Šaldytai produkcijai ir ledams Kavos pupelėms Arbatai Prieskoniams ir konditerijos kepimo priedams Saldainių dėžutėms Sausainiams, šakočiams ir vafliams Aliejui Padažams, kečupams, krienams, garstyčioms Mėsos ir žuvų konservams Konservuotiems vaisiams ir daržovėms Ir tai - dar ne visos „Iki"" nuolaidos, kurių kas savaitę tinklas skelbia tūkstančiams aktualių prekių. Pavyzdžiui, pirkėjai noriai naudojasi iki pat Velykų galiojančia 20 proc. nuolaida „Su meile IKI"" tortams, pyragams, pyragėliams - ragauja platų, šviežią „Iki"" konditerių ruoštą asortimentą ir renkasi favoritą velykiniam stalui. Visas kiekvienos savaitės naudingas „Iki"" akcijas maistui, pagal kurias lengva planuotis tiek šventinį, tiek kasdienį meniu, ir geriausius pasiūlymus kitoms prekėms rasite čia: www.iki.lt/leidiniai. Be to, „Iki"" turi vieną plačiausių parduotuvių tinklų Lietuvoje, jos įsikūrusios patogiose vietose, todėl pavyks sutaupyti ne tik pinigų, bet ir laiko. Velykiniams apsipirkimams G.Kitovė rekomenduoja rinktis 3 širdelių formato parduotuves - jose pasirinkimas didžiausias, o nuolaidų daugiausia. Atsidarykite „Iki"" programėlę - gal jau laimėjote Velykų prizą Artėjant Velykoms nesinori išlaidauti, bet taupyti galima ir nuotaikingai. „Eugenijus - prizų kepimo genijus"" - toks šūkis lydi velykinį „Iki"" žaidimą, kuris pirkėjams padeda ne tik sumažinti išlaidas kasdieniams pirkiniams, bet ir padovanoja džiugių įspūdžių. Dalyvauti - visiškai paprasta: Pirkite bent už 20 eurų su „Iki"" programėle arba „Iki"" lojalumo kortele**; Gaukite žaidimo bilietą į „Iki"" programėlę; Nutrinkite žaidimo kortelę ir iš karto sužinokite, ar bilietas buvo sėkmingas bei kokios vertės tai prizas. Laimėti galima „Iki"" dovanų korteles nuo 5 iki 20 eurų. Laimėjimo atveju iškart gaukite dovanų kortelę į „Iki"" programėlę. Žaidimas jau vyksta, o žaisti ir laimėti bus galima iki pat Velykų - 2025 m. balandžio 20 d. G.Kitovė primena, kad geriausiais „Iki"" pasiūlymais pasinaudoti paprasta - naudingos akcijos, įvairios nuolaidos ir ypatingi pasiūlymai skelbiami leidiniuose „Iki"" parduotuvėse, interneto puslapyje www.iki.lt ir mobiliojoje programėlėje. Joje pirkėjai ras ir asmeninių pasiūlymų bei dalyvaudami lojalumo programoje rinks taškus, kuriuos galės išmainyti į vertingus prizus ar nuolaidas. * Pasiūlymas galioja IKI ir IKI EXPRESS parduotuvėse su IKI lojalumo kortele ar programėle 2025 m. balandžio 10-13 d. Nuolaidos nesumuojamos. Nuolaida netaikoma CLEVER, akcijų ir išpardavimo prekėms. Prekių kiekis ribotas. Nuolaida netaikoma IKI GO! parduotuvėse. Pirkite ir iki.lt. ** Į pirkinių sumą neįskaičiuojama: loterijų bilietai, telefono sąskaitų papildymai, tara, dovanu kortelės, pradinio ir specializuoto maitinimo pieno mišiniai, trečiųjų šalių paslaugos (pvz., komunaliniai mokesčiai). Prizų kiekis - ribotas.","„Iki"" parduotuvėse vyksta keturių dienų „Maisto fiesta“, kurios metu su „Iki"" lojalumo kortele arba programėle galima gauti 40 proc. nuolaidą įvairioms prekėms. Pirkėjai taip pat gali dalyvauti „Eugenijus - prizų kepimo genijus“ žaidime ir laimėti „Iki"" dovanų korteles."
"Visi įdomūs faktai, kuriuos rasite šiame tekste, yra iš pirmojo 2025 m. „Legendų"" numerio straipsnių. Tad žurnalo skaitytojai į daugelį klausimų atsakys lengvai. Na, o visi kiti skaitytojai, pasukę galvą, atsakymus irgi galbūt išmąstys! Testą rasite žemiau. Sėkmės! Viršelio herojus aktorius Saulius Bareikis jaunystėje sėkmingai išsisuko nuo tarnybos sovietų armijoje. Kokią ligą jis suvaidino priėmimo komisijai? Hipertoniją Šizofreniją Epilepsiją Žvairumą Žurnalistinis darbas Eglę Bučelytę kadaise suvedė su būsimu vyru fotografu Tadu Dambrausku. Kokiu būdu pora susipažino? Eglė kalbino jaunuolį televizijos reportažui Eglė pozavo nuotraukai, kurią turėjo padaryti Tadas Tadas gynė Eglę, kai okupantai juos varė iš televizijos pastato Sausio 13-osios naktį abu netyčia susikibo už rankų, saugodami televizijos pastatą Lietuvių aktorė Stanislava Jakševičiūtė-Venclauskienė buvo pirmojo lietuviško spektaklio režisierė ir pagrindinio vaidmens atlikėja. Kaip vadinosi spektaklis, 1899 metais pastatytas pagal Juozo Vilkutaičio-Keturakio pjesę? Amerika pirtyje Žaldokynė Kaimas kryžkelėje Birutė Kelmėje gimusį žydų kilmės rašytoją Icchoką Merą per Holokaustą nuo mirties išgelbėjo ir lietuvišku vardu pakrikštijo lietuvių šeima. Kokiu vardu jį visą gyvenimą vadino globėjų šeima? Vytautu Algirdu Jonu Kazimieru Lietuvoje apsilankiusios verslininkės iš Prancūzijos Carol Duval-Leroy gyvenimas daug kam primena legendinės madam Clicquot istoriją. Poniai Carol nuolat tekdavo kovoti dėl savo vietos vyriškame pasaulyje. Kokiam šeimos verslui vadovauja savo šalyje gerai žinoma prancūzė? Šampano namams Sūrio „Brie"" gamyklai Cigarečių gamybos fabrikui Skrybėlių siuvimo fabrikui Rašytojas Gabrielis García Márquezas 1982 metais tapo pirmuoju Kolumbijos rašytoju, pagerbtu Nobelio literatūros premija. Pagal kokį jo kūrinį pastatytas ir „Netflix"" platformoje 2024 metais pradėtas rodyti to paties pavadinimo serialas? Apie meilę ir kitus demonus Šimtas metų vienatvės Meilė choleros metu Patriarcho ruduo Prieš penkerius metus Paryžiaus Dievo Motinos katedrą nuniokojo gaisras, bet nuo praėjusių metų pabaigos čia vėl vyksta pamaldos. Per gaisrą nukentėjo ir garsiosios fasadą puošiančios chimeros. O kas yra chimeros? Mitologinės jūrų gyventojos, savo balsais viliojančios jūreivius Graikų dievų pasiuntinės Fantastinės graikų mitologijos būtybės, sudarytos iš skirtingų rūšių gyvūnų kūno dalių Dekoratyvinės skulptūros priekinėje laivų dalyje Mary Shelley knyga „Frankenšteinas"" tapo pirmu fantastiniu siaubo romanu ir nesibaigiančiu įkvėpimo šaltiniu dievinantiems šiurpias istorijas. Kokie XIX amžiaus žmonijos eksperimentai įkvėpė šio romano autorę? Mėginimai prisiūti sužeistiesiems galūnes Alchemikų pastangos nustatyti, kurioje kūno vietoje slepiasi žmogaus siela Hipnozės seansai, siekiant išgydyti mirtinus ligonius Bandymai elektra atgaivinti lavonus Apie garsiausią Amerikos kalėjimą Alkatrazą, veikusį dvidešimt devynerius metus, iki šiol sklando legendos. O kokiu kitu vardu jį vadindavo kaliniai ir prižiūrėtojai? Uola Sala Dėžė Tvirtove Davidas Bowie išleido 26 albumus ir šešis kartus pelnė „Grammy"". Tačiau pirmas jo pasirodymas televizijoje visiškai nesusijęs su muzika. Būdamas septyniolikos jis tapo - kuo? Gyvūnų apsaugos greitkeliuose kampanijos dalyviu Kovotoju už galimybę norintiems tuoktis bažnyčiose su kitos rasės partneriu Žiauraus elgesio su ilgaplaukiais vyrais prevencijos draugijos aktyvistu Vegetarų judėjimo už teisę greitojo maisto užkandinėse prekiauti sojos mėsa nariu „Atvykau į Holivudą nepakeitusi nosies, dantų ir vardo. Ir esu labai patenkinta"". Kokiai garsiai aktorei, dviejų „Oskarų"" (1969 už pagrindinį vaidmenį filme „Juokinga mergiotė"" ir 1977 metais už muziką filmui „Žvaigždė gimė"") laimėtojai priklauso šie žodžiai? Jane Fondai Goldie Hawn Helen Mirren Barbrai Streisand Lazanijos tėvyne tituluojama Italija - šis patiekalas laikomas vienu seniausiu italų virtuvėje. Kokiam animacinio filmo veikėjui lazanija - tobuliausias maistas? Peliukui Mikiui Homeriui Simpsonui Garfildui Šrekui Mados ikona tapusi Jacqueline Kennedy Onassis atrodė tiesiog ideali pirmoji ledi. O kuo ji dirbo prieš susipažindama su Johnu F. Kennedy? Mados stiliste Aktore Žurnaliste Buhaltere Žurnalą „Legendos"" prenumeruoti galite čia. Visus 15min testus, suskirstytus pagal temas, galite rasti 15min testų polapyje.","Šiame tekste pateikiama įvairių įdomių faktų apie žinomus asmenis ir istorinius įvykius, kurie buvo publikuoti „Legendų“ žurnalo 2025 m. pirmame numeryje, bei kviečiama atsakyti į kelių klausimų testą."
"Naujienų portalui Žmonės.lt susisiekus su grožio salono savininke Rūta Jasulevičiūte ji pasakojo, kad jiedu su Ąžuolu buvo kolegos. Stilistai drauge dirbo tame pačiame Ą.Misiukevičiaus įkurtame grožio salone, tačiau įvyko pokyčiai ir Ąžuolas nusprendė uždaryti saloną bei nebedirbti kirpėju. „Mes kartu dirbome. Jis pasakė, kad uždaro saloną, nes nebenori dirbti kirpėju. Išsiskyrėme gražiai. Aš nusprendžiau atsidaryti savo saloną „Garbanų klinika"", - naujienų portalui Žmonės.lt pasakojo R.Jasulevičiūtė. Išsiskyrus stilistų keliams, praėjusių metų rugsėjį, sostinėje Rūta atidarė pirmąją fizinę garbanotų plaukų priemonių parduotuvę ir saloną Lietuvoje „Garbanų klinika"". Vos po dviejų mėnesių pasirodė žinia, kad Ąžuolas taip pat rengiasi atidaryti savo pirmąją fizinę parduotuvę Vilniuje. Žinomas vyras socialiniame tinkle „Instagram"" pradėjo dalintis reklama. Naujasis Ąžuolo salono įvaizdis, reklama ir tekstas beveik niekuo nesiskyrė nuo Rūtos salono, o elektroninėje parduotuvėje „Ąžuolas shop & beauty"" atsirado tokia pati informacija apie produktus bei jų naudojimą. „Po kurio laiko pasirodė informacija apie tai, kad Ąžuolas atsidaro naują grožio saloną. Tačiau idėja, reklaminis stendas, elektroninės parduotuvės aprašymai yra nuplagijuoti nuo manęs. Žodis į žodį. Nukopijuota tiek, kad paspaudus nuorodą į jo parduotuvę atidaro į mano"", - pasakojo moteris. Pasirodžius žiniai moteris bandė susisiekti su Ąžuolu, tačiau nesėkmingai. „Jis visur užblokavo mane ir mano šeimą"", - teigė ji. Paklausta, ar neketina dėl to kreiptis į teisėsaugą ji teigė, kad kol kas nėra tikra. „Kol kas nežinau. Galvoju, ką daryti. Bandysiu eiti per viešumą, bet mačiau, kad yra daug kelių, kur kreiptis dėl to ir apskųsti"", - svarstė žinoma moteris. Portalui Žmonės.lt susisiekus su Ą.Misiukevičiumi, jis nuo komentuoti situacijos nepanoro. „Smagu, kad mano gyvenimas kažkam tai yra įdomus. Tema yra baigta"", - Žmonės.lt sakė verslininkas.","Rūta Jasulevičiūtė, buvusi Ąžuolo Misiukevičiaus kolegė, atidarė savo grožio saloną „Garbanų klinika“ po to, kai Ąžuolas uždarė savo saloną, tačiau vėliau ji apkaltino jį plagijavimu, nes jo naujojo salono įvaizdis ir elektroninės parduotuvės aprašymai buvo identiški jos."
"Daugiau apie automobilius - rubrikoje GAZAS.LT Net ir nedidelė avarija gali sukelti papildomą stresą, kai tenka ieškoti būdų atlikti tądien suplanuotus darbus ir keliones. Patyrus avariją, finansinę naštą, neabejotinai, palengvina privalomasis draudimas, tačiau jei automobilis nebegali dalyvauti eisme, vairuotojams kyla pagrindinis klausimas - kuo jį pakeisti. Pavasarį keliuose pavojai nesibaigia Žiema ir pavasaris yra patys pavojingiausi sezonai šalies vairuotojams. Transporto kompetencijų agentūros duomenimis, per 2025 m. pirmuosius tris mėnesius eismo įvykių skaičius Lietuvos keliuose išaugo 16 proc. (iki 520), o sužeistųjų skaičius 24 proc., lyginant su praėjusiais metais. Lietuvos policijos duomenimis, pagrindinės avarijų priežastys yra pasirinktas nesaugus ir per didelis greitis, prastos matomumo ir oro sąlygos, nesaugus atstumas tarp transporto priemonių. Kaip kitos dažnos avarijų priežastys neretai minimi vairavimas išgėrus alkoholio ar apsvaigus nuo psichotropinių medžiagų, kelių eismo taisyklių nesilaikymas ir netikėtai į kelią išbėgę laukiniai žvėrys. Kaip pastebi Giedrius Petrikas, „Lietuvos draudimo"" transporto žalų skyriaus vadovas, vairuotojai, norėdami išvengtų netikėtų nemalonumų, turėtų pasidomėti, ar jiems kartu su privalomuoju draudimu pasirinktoje draudimo bendrovėje priklausys pagalba. Pavyzdžiui, prireikus patraukti sugadintą automobilį iš įvykio vietos, išsikrovus jo akumuliatoriui, užsitrenkus durelėms, kelionėje nuleidus ratą, užklimpus sniege ar purve, neplanuotai pasibaigus kurui. Kokios pagalbos vairuotojams prireikia dažniausiai Kaip rodo „Lietuvos draudimo"" duomenys, praėjusiais metais vairuotojai dažniausiai kreipėsi dėl išsikrovusio automobilio akumuliatoriams (34 proc.) ir susidūrę su būtinybe automobilį transportuoti iš įvykio vietos (32 proc.). Kitos dažniau pasitaikiusios techninės pagalbos suteikimo priežastys buvo poreikis pakeisti ratą (16 proc.) ir pagalba užsitrenkus automobilio durelėms (10 proc.). „Vairuotojai neretai pamiršta, kad turint draudimą po avarijos į specializuotą automobilvežį netelpantys keleiviai gali nemokamai pasinaudoti taksi paslauga iki namų ar kitos pasirinktos vietos. Jei kelionė nutrūksta pritrūkus degalų, galima sulaukti 10 litrų benzino arba dyzelino. Įvairiose situacijose, pavyzdžiui, jei automobilis sugenda ar patenka į eismo įvykį, vairuotojai gali neribotai konsultuotis su specialistais, kurie patars, kaip tinkamai elgtis ir kokių veiksmų imtis"", − sako G. Petrikas. Pasak eksperto, pagalbos gali prireikti ir užtrenkus automobilio dureles - tokiu atveju gali būti pristatytas atsarginis raktų komplektas arba atliekamas avarinis durų atrakinimas. Pakaitinis automobilis - per 12 valandų Siekiant vairuotojams suteikti įvairiapusės pagalbos, „Lietuvos draudimas"" klientams, apsidraudusiems privalomuoju draudimu, siūlo ir papildomą paslaugą - nemokamą pakaitinį automobilį. Šia paslauga galima naudotis iki š.m. birželio 30 d. „Dauguma avarijų sukelia ne tik finansinius nuostolius, bet ir sujaukia turėtus planus. Be automobilio kasdieniai įsipareigojimai tampa sudėtingesni, o papildomas rūpestis dėl remonto ar naujo transporto sprendimų tik didina stresą. Jei dėl vairuotojo kaltės įvyksta eismo įvykis, kurio metu nukenčia kitas asmuo, jo automobilis ar turtas, o kaltininko transporto priemonė tampa nevažiuojanti, jam suteikiame pakaitinį automobilį. Jis pristatomas per 12 valandų į pasirinktą vietą Lietuvoje"", - sako „Lietuvos draudimo"" transporto žalų skyriaus vadovas. Lietuvos draudimo nuotr./Giedrius Petrikas G. Petrikas atkreipia dėmesį, gauti M1 kategorijos automobilį bus galima pateikus oficialią autoserviso pažymą, patvirtinančią, jog automobilis po avarijos negali būti sutvarkytas per vieną dieną. Pakaitiniu automobiliu bus galima nemokamai naudotis iki 7 dienų, vėliau transporto priemonę reikės grąžinti į pasirinktą vietą Lietuvoje arba į autoservisą, kuriame buvo atliekamas remontas. Daugiau apie automobilius - rubrikoje GAZAS.LT","Straipsnyje aptariama, kaip avarijos metu privalomasis draudimas sumažina finansinę naštą, ir kokią pagalbą gali suteikti draudimo bendrovės, pvz., pakaitinio automobilio suteikimą, techninę pagalbą ir konsultacijas. Be to, pabrėžiama, kad žiema ir pavasaris yra pavojingiausi sezonai vairuotojams, o"
"Perima miestas Kauno širdyje prieš pustrečių metų duris atvėręs „Žalgirio"" baseinas sklandžiai bangavo po šalia gyvuojančio pajėgiausio šalies krepšinio klubo sparnu. 50 metrų baseinas pastaruoju metu tapo Lietuvos plaukimo žvaigždžių - Rūtos Meilutytės, Kotrynos Teterevkovos, Dano Rapšio ir Andriaus Šidlausko namais, kai praėjusiais metais stipriausi šalies plaukikai susirinko treniruotis ir gyventi į Kauną. Eriko Ovčarenko / BNS nuotr./„Žalgirio"" baseino atidarymas 11 pirčių, sūkurinių vonių, kavinių pastate praėjusiais metais 28 proc. išaugo lankytojų skaičius ir jo finansinė sveikata atrodė gera. Tačiau Kauno savivaldybės kabinetuose gimė sprendimas šalia „Kauno arenos"" įsikūrusį ir dabar jos valdomą „Žalgirio"" baseino kompleksą perimti į savo rankas. „Kauno arena"" baseino kompleksą valdo trečius metus, atidarius baseiną buvo pasirašyta dvejų metų nuomos sutartis, vėliau ji pratęsta dar metams iki šio rugsėjo. „Didelė naujiena, bet taip ir yra: nuo rugsėjo „Žalgirio"" baseiną valdys biudžetinė įstaiga"", - 15min sakė „LTU Aquatics"" prezidentas Saulius Binevičius. Pauliaus Peleckio / BNS nuotr./Saulius Binevičius Apie planus perduoti baseiną biudžetinei įstaigai 15min patvirtino ir Kauno savivaldybės, ir „Kauno arenos"" atstovai. „Pastačius baseiną buvo ruošiamasi koncesijos konkursui. Iki tol, kol bus jam pasiruošta, buvo nuspręsta objektą išnuomoti dvejiems metams. Pradėjus vykdyti koncesijos konkursą, paaiškėjo, kad pagal veiklos rezultatus konkursas yra netikslingas, - teigė Kauno savivaldybės administracijos direktorius Tadas Metelionis. - Manome, kad baseiną operuojant miesto biudžetinei įstaigai bus optimaliau paskirstomos sąnaudos tarp mieste veikiančių baseinų, o kartu praplečiamas paslaugų prieinamumas miestiečiams."" Ar turėjo įtakos konfliktas su sirgaliais? Keli skirtingi asmenys, paprašę būti neįvardinti, 15min sakė esantys įsitikinę, kad sprendimą dėl „Žalgirio"" baseino valdymo perėmimo lėmė kitos priežastys. Jų teigimu, Kauno meras Visvaldas Matijošaitis priėmė tokį sprendimą dėl įvykių „Žalgirio"" arenoje lapkričio pabaigoje, kai per Eurolygos rungtynes kilo incidentas tarp politiko ir „Žalgirio"" sirgalių. Tada miesto vadovui einant pro ištikimiausių „Žalgirio"" aistruolių tribūną, iš jos pasigirdo per visą areną nuaidėjusi skanduotė: „Krabas yra rusų kekšė"". Gausiausios krepšinio komandos sirgalių grupės „Green White Boys"" atstovai tada V.Matijošaičiui parodė ir vidurinį pirštą. Kitą dieną sirgaliai feisbuke paaiškino savo veiksmus, sakydami, kad tai buvo reakcija į pernelyg ilgai Rusijoje karo metu veikusios ir šaliai agresorei mokesčius mokėjusios „Vičiūnų"" grupės veiklą ir ją valdančio V.Matijošaičio vertybes. Elvio Žaldario nuotr./Dėl verslo Rusijoje Kauno meras Visvaldas Matijošaitis užsitraukė Kauno „Žalgirio"" sirgalių grupės „Green White Boys"" nemalonę. Užsikimšęs ausis Kauno meras tada nuėjo nuo sirgalių, bet po kelių dienų per tuometį vicemerą Tomą Jarusevičių išplatino pareiškimą su priekaištais „Žalgirio"" sirgalių grupei, jos elgesį pavadino „apgirtusiomis interpretacijomis"" ir dar pridūrė, kad „banditų laikai jau seniai praeityje"". „Žalgirio"" klubas tada bandė laviruoti tarp mero ir savo sirgalių. Kauno klubas pareiškime teigė, kad „vertina savo sirgalių aistrą ir atsidavimą ir palaiko kiekvieno teisę reikšti nuomonę"", bet taip pat pabrėžė, jog „negalime toleruoti įžeidžiančių skanduočių, keiksmažodžių, neapykantos kurstymo"". 15min šaltinių nuomone, toks „Žalgirio"" klubo pranešimas galėjo nepatikti V.Matijošaičiui ir lemti pokyčius Kauno savivaldybės taryboje dėl „Žalgirio"" baseino tolimesnio valdymo. 15min pasiteiravus „Žalgirio"" klubo, ar gali būti, kad pokyčius nulėmė minėti dalykai, gautame „Kauno arenos"" atsakyme teigiama: „Mums žinoma, kad Kauno miesto savivaldybės administracija neketina pratęsti „Žalgirio"" arenos baseino nuomos sutarties su UAB „Kauno arena"". Nuomos sutartis galioja iki 2025 m. rugsėjo 3 d. Kauno miesto savivaldybės administracija yra išsakiusi ketinimą plėsti mokymosi plaukti paslaugas miestiečiams. Girdime miesto siekį geriau atliepti visuomenės interesą"", - rašoma „Kauno arenos"" atsakyme. „Projektų rengimo centro"" vizualizacija/Šilainių ir Panemunės baseinų vizualizacijos Bendrovė patvirtino, kad iki šiol baseinas veikia pelningai. „Žalgirio"" areną valdo UAB „Kauno arena"", kuri nuomojasi ir Nemuno saloje esantį baseiną. Įmonė dirba pelningai, 2023/2024 finansiniais metais gavo 16,8 mln. eurų pajamų ir uždirbo 3,2 mln. grynojo pelno, - rašoma atsakyme. - Objektų valdymas organizacijos augimui išlieka labai svarbus, turime sukaupę didelį patirties bei žinių bagažą, baseino pajamos, siūlomų veiklų ir pramogų skaičius kasmet augo ir visais esminiais rodikliais tapo vandens pramogų ir sveikatinimosi lyderiu Lietuvoje. Grąžiname gerai išvystytą objektą su programomis šeimoms, treniruočių baze sportininkams ir erdvėmis vaikų mokymui plaukti. Tikimės, kad baseinas miesto rankose sėkmingai augs."" Padės išlaikyti kitus baseinus Kauno savivaldybės administracijos direktorius T.Metelionis teigė, „Žalgirio"" baseinas gali tapti donoru kitiems, dar kylantiems Kauno baseinams. Eriko Ovčarenko / BNS nuotr./Kauno tarybos posėdis. Tadas Metelionis (viduryje) „Valdant savivaldybės biudžetinei įstaigai baseino prie „Žalgirio"" arenos klientams didelių pokyčių nenumatoma, - pasakojo T.Metelionis. - Iš baseino veiklos gaunamos pajamos bus skiriamos visų miesto baseinų išlaikymui. Šiuo metu statome du naujus baseinus Šilainiuose ir Panemunėje. Juos atidaryti planuojame šįmet. Taip pat projektuojame vandens sporto centrą Aleksote. Mūsų tikslas, kad kuo daugiau kauniečių nuo mažumės mokytųsi plaukti, taip pat galėtų sportuoti, mėgautis kokybišku poilsiu ir gerai leisti laisvalaikį"". „LTU Aquatics"" prezidentas S.Binevičius irgi raudonų vėliavų nekėlė. Jis teigė, kad baseino valdytojų pasikeitimai gali išeiti į naudą plaukimo bendruomenei: „Privatus sektorius yra privatus. Savivaldybės požiūris galbūt bus toks, kad bus daugiau atsvaros taškų tiek sportui, tiek klientams, tiek vaikams, norintiems išmokti plaukti. Neturėtume to išsigąsti. Manau, kad sportui bus didesnės galimybės tiek vykdyti varžybas, tiek rengti treniruotes mūsų plaukimo lyderiams.""","Kauno savivaldybė nusprendė perimti „Žalgirio"" baseino valdymą iš „Kauno arenos"" dėl efektyvesnio sąnaudų paskirstymo ir paslaugų prieinamumo miestiečiams. Nors oficiali priežastis susijusi su baseino veiklos efektyvumu, kai kurie mano, kad sprendimą galėjo paveikti nesutarimai tarp Kauno mero ir „Žalgirio"" sirgalių."
"Nuo pat ryto kolegų kuklius rankų paspaudimus rinkęs jubiliatas turbūt slapta svajojo, kad tuo viskas ir pasibaigs, tačiau stipriai klydo - jo laukė prezidentinio lygio sveikinimas... Vedant kasdienę laidą „Čia mano radijas"", reklaminės pauzės metu, į studiją, kaip tais istoriniais 1962-aisiais, švenčiant JAV vadovui Johnui F. Kennedy, šokio žingsniu įsisuko „Happy birthday"" dainuojanti Marilyn Monroe (tikslumo dėlei - žvaigždės antrininkė, aktorė Justina Stankevič). Jurgio Sakalausko nuotr./Arnoldas Eisimantas 40-mečio proga sulaukė M-1 kolegų staigmenos Jurgio Sakalausko nuotr./Justina Stankevič A.Eisimanto dar laukė tortas ir nuotaikingas vaizdo įrašas, paviešintas @emvienas instagrame. Gatvėje atsitiktinai sutikti sveikino sukaktuvininką bei dalijo išradingus palinkėjimus. Tą patį padarė ir kolegos. Arnoldui buvo linkima golfo lazdų, laimės (nes pinigų jau turi), kad kojos lankstytųsi, gražių vaikų... Visus linkėjimus galite pamatyti čia: „Audringai švęsdavau gimtadienius iki 33, o dabar kiekvieną balandžio 4-ąją norisi dingti kur nors, pasislėpti ir išvengti viso to šurmulio ir dėmesio. Bet aišku, turint tokius smagius kolegas, buvo galima tikėtis, jog kažkas įvyks. Pasirodo, sulaukiau net pačios Marilyn Monroe! Dabar jau jaudinuosi tik dėl vieno: kaip viską paaiškinti žmonai"", - juokavo A.Eisimantas. Marilyn Monroe sveikinimas ir Arnoldo reakcija:","Arnoldas Eisimantas savo 40-ojo gimtadienio proga sulaukė netikėtos staigmenos – kolegų surengto prezidentinio lygio sveikinimo, kurio metu į studiją įžengė Marilyn Monroe antrininkė. Be to, jis buvo pasveikintas tortu, nuotaikingu vaizdo įrašu ir originaliais palinkėjimais."
"15min rašė, kad po to, kai D.Trumpas paskelbė apie „abipusius tarifus"", siekiančius nuo 10 iki 50 proc., o ES šalims - 20 proc., daugelis šalių į tai reagavo nerimastingai. Tad, apskritai, kas yra muitai ir kaip jie veikia ekonomiką, prekių kainas? Kas yra muitai? Muitai - tai mokesčiai, taikomi prekėms, įvežamoms iš kitų šalių. Šiuos mokesčius savo valstybei turi sumokėti tos įmonės, kurios ir atsiveža šias prekes, rašo BBC. Muitinės informacijos skyriaus vedėjas Mindaugas Krikščionaitis 15min paaiškino, kad muitas yra valstybės renkamas mokestis už importuojamas, tranzitu gabenamas ar eksportuojamas prekes, kurį administruoja muitinė. Europos Sąjungoje (ES) muitai taikomi prekėms, gabenamoms iš arba į trečiąsias šalis, t.y., ne ES nares. Muitai paprastai skaičiuojami kaip procentas nuo produkto vertės. Pavyzdžiui, taikant 10 proc. muitą 100 svarų sterlingų (117.92 Eur) kainuojančiam produktui, jį įvežant į šalį būtų taikomas 10 svarų sterlingų (8,48 Eur) mokestis. Be gatavų gaminių, muitai taikomi ir komponentams bei žaliavoms, kas žymiai padidina gamybos kaštus. Tiekimo grandinės ypač sudėtingos ten, kur prekės kerta sienas daug kartų. Pavyzdžiui, tokios dalys kaip varikliai, pavarų dėžės ir kitos automobilių dalys gali pereiti JAV-Kanados ir JAV-Meksikos sienas net septynis ar aštuonis kartus. Kodėl Trumpui jų prireikė? Pasak D.Trumpo, „muitas"" yra jo mėgstamiausias žodis, ir dešimtmečius jis įrodinėjo, kad JAV turėtų juos naudoti savo ekonomikai skatinti. Jo teigimu, muitai paskatins JAV vartotojus pirkti daugiau amerikietiškų prekių, padidins surenkamų mokesčių kiekį ir pritrauks didelius investicijų srautus į šalį. D.Trumpas nori sumažinti atotrūkį tarp prekių, kurias JAV perka iš kitų šalių, ir tų, kurias joms parduoda, vertės. Kas bus faktinis muitų mokėtojas? „Muitas turi tris pagrindines funkcijas: fiskalinę - pinigų surinkimas į biudžetą, protekcionistinę - valstybės kontroliuojamos rinkos apsauga nuo užsienio gamintojų, ir reguliacinę - prekių kokybės kontrolė"", - kalbėjo M.Krikščionaitis. Šiuo metu ES, įskaitant Lietuvą, taiko tik importo muitus. Jie yra mokami importuojant prekes į ES, pagal muitinės importo deklaracijos pateikimo dieną galiojančius tarifus. „Muitai prekėms taikomi atsižvelgiant į prekių kilmę (kur prekė pagaminta) ir tipą: maisto produktai, elektronika, chemija ir t.t"", - tęsė M.Krikščionaitis, konstatuodamas, kad faktinis muito mokėtojas - galutinis prekių vartotojas, kuris padengia visas būtinas prekėms pagaminti, pristatyti ir įsigyti išlaidas, įskaitant ir muitus. Įmonės, kurios turi susimokėti už įvežamas prekes muitą, gali pakelti kainą ir tokiu būdu šį mokestį perkelti vartotojams. Kitas variantas, kad jos gali nutarti pirkti mažiau prekių iš užsienio.","D. Trumpas paskelbė apie naujus muitus, siekiančius iki 50 proc., siekdamas skatinti JAV ekonomiką ir mažinti prekybos deficitą; muitai yra mokesčiai už importuojamas prekes, kurie padidina gamybos kaštus ir galiausiai kainas galutiniams vartotojams. Muitai atlieka fiskalinę, protekcionistinę ir reguliacinę funkcijas, o"
"Socialiniuose tinkluose virš 70 tūkst. sekėjų subūrusi sporto trenerė Vaida Rašinskaitė kasdien stebina pozityvios nuotaikos turiniu. Žemaičių tarmę puoselėjanti moteris dalinasi kasdieninio gyvenimo akimirkomis, receptais ir sporto pratimais. Būtent sportas, atsiradęs Vaidos rutinoje, viską pakeitė iš esmės, mat padėjo ne tik suvaldyti turėtus valgymo sutrikimus, bet ir pamilti save bei pakeiti požiūrį į grožį. Šeštadienio rytais „Lietuvos ryto"" televizijos žiūrovus žadina kulinarinė laida „Skanus gyvenimas"", kurioje žinoma kulinarė, receptų knygų autorė ir tinklaraštininkė Ilona Juciūtė pas save į svečius pasikviečia įdomius Lietuvos žmones, kurie vertina gerą maistą bei jaukius pokalbius. Šįkart jos laukė susitikimas su į užsienį emigravusia žemaite, asmenine trenere Vaida Rašinskaite. Moteris jau septynerius metu gyvena Norvegijoje, bet šiais metais su šeima žada sugrįžti į Lietuvą. Visgi, būtent gyvendama svetur ji pradėjo savo kasdienius įpročius keisti iš esmės, kai rutinoje atsirado sportas, padėjęs įveikti turėtus valgymo sutrikimus. „Kadangi turėjau valgymo sutrikimų periodą, supratau, kad turėti gražų kūną vien tik nevalgant nėra išeitis, nors galvojau, kad jeigu būsiu labai liekna, mane visi mylės ir būsiu graži. Bet prasidėjo sveikatos problemos, buvau net išsigandusi, kad galiu numirti. Privalėjau ieškoti sprendimų ir taip į mano gyvenimą atkeliavo sportas. Pradėjau sportuoti ir man taip patiko, kad supratau, jog noriu su tuo sieti savo karjerą"", - laidoje pasakojo viešnia. Vaida Rašinskaitė ir Ilona Juciūtė / Index photography nuotr. Tuo metu Vaida net negalvojo, kad taps trenerė, bet paskatinta vyro tetos, ji susikūrė paskyras socialiniuose tinkluose, kuriuose ėmė dalintis pratimais, patarimais, patiekalų receptais. Pirmuosius video Vaida kėlė kalbėdama literatūriškai, bet nesijautė savimi, todėl greitai turinį ėmė kurti šnekėdama žemaitiškai, o sekėjų skaičius sparčiai išaugo, šiandien siekiant virš 70 tūkstančių. „Man nėra sunku atsiverti sekėjams. Apie valgymo sutrikimus ar psichologines problemas kalbu atvirai, nes šios temos vis dar daugeliui yra tabu, daug žmonių arba gėdijasi, arba bijo išsipasakoti. Mano valgymo sutrikimas, greičiausiai, atėjo iš kažkokių vaikystės traumų. Visuomet jaučiausi nepakankamai graži ir net nežinau, kas man padėjo iš to išeiti. Pablogėjusi sveikata sustabdė, tai tapo riba, kuri privertė kitaip pažvelgti, kas yra grožis, tad tikriausiai aš pati padėjau sau, nes stengiausi kiekvieną dieną su savimi dirbti"", - atvirai pasakojo moteris.","Vaida Rašinskaitė, sporto trenerė su daugiau nei 70 tūkstančių sekėjų, dalijasi pozityvia nuotaika, sporto pratimais ir receptais, o sportas padėjo jai įveikti valgymo sutrikimus bei pakeisti požiūrį į grožį. Gyvendama Norvegijoje, tačiau planuodama grįžti į Lietuvą, Vaida kuria turinį žemaičių tarme ir atvirai kalba apie asmenines iššūkius, skatindama kitus dalintis savo patirtimis."
"LRT radijui jis abejojo, kad Lietuvoje kažkas sugeba gaminti „tokio lygio technologijas"", nes, T.Milašausko teigimu, tai yra dešimtmečių darbo reikalaujantis produktas: „Lietuvoje tokio lygio sistemų negamina tikrai niekas"". „Kovas T"" yra žvalgybinis dronas. Jo atitikmuo yra kinietiškas DJI, amerikietiškas „Parrot"", azijietiškas „Autel"", kurie yra kvadrokopterio tipo dronai, turintys gerą žvalgybinę kamerą"", - šeštadienį LRT radijui teigė T.Milašauskas. Atsargos karininkas Vygintas Ušinskas taip pat sako, kad dronai negalėjo būti pagaminti Lietuvoje ir dėl finansų trūkumo. BNS anksčiau rašė, kad Krašto apsaugos ministerija inicijavo ikiteisminį tyrimą. Tyrimui vadovauja Generalinė prokuratūra, jį atlieka Specialiųjų tyrimų tarnyba. Galimai nedraugiškose šalyse pagamintus dronus valstybei, kaip įtariama, tiekė įmonė „Geodezija 3D"". Ji jau sustabdė narystę Lietuvos gynybos ir saugumo pramonės asociacijoje. „Geodezija 3D"" situacijos nekomentuoja. Pasak krašto apsaugos ministrės Dovilės Šakalienės, galimai nusikalstama veika padaryta 2024 metų rudenį, paskelbus dronų pirkimą. Šiuos orlaivius naudojo Šaulių sąjunga, Krašto apsaugos sistemos institucijos. Politikė sakė, kad tokie dronai privalo būti pagaminti Europos Sąjungoje arba NATO, o suprogramuoti Lietuvoje.","Lietuvoje kilo įtarimų dėl galimai nedraugiškose šalyse pagamintų žvalgybinių dronų tiekimo, kuriais naudojosi Šaulių sąjunga ir Krašto apsaugos institucijos; šiuo atveju pradėtas ikiteisminis tyrimas, kuriam vadovauja Generalinė prokuratūra ir Specialiųjų tyrimų tarnyba. Dronus tiekusi įmonė „"
"Inovacijų agentūros Rinkų plėtros skyriaus vadovė Simona Buziliauskienė pažymi, kad Vilniaus gyventojai lyginant su kitais miestais aktyviau naudojasi grynųjų pinigų alternatyvomis (73,8 proc.) ir vertina skaitmeninę informacijos prieigą, kuri stiprina pasitikėjimą institucijomis (60,8 proc.), rašoma Inovacijų agentūros pranešime žiniasklaidai. Inovacijų agentūros nuotr. / Inovacijų agentūros Rinkų plėtros skyriaus vadovė Simona Buziliauskienė Visos Baltijos šalių sostinės per metus palypėjo reitinge: Talinas iš 24 vietos pakilo į 22, o Ryga - iš 59 į 46. Sumaniausių pasaulio miestų trejetuke kaip ir praėjusiais metais pirmauja Ciurichas bei Oslas, o trečioje vietoje atsidūrė viena pozicija aukštyn pakilusi Ženeva. S.Buziliauskienė atkreipia dėmesį, kad aukštą „A"" lygio įvertinimą Vilnius pasiekė miesto infrastruktūros bei išmaniųjų technologijų srityse. „Turime sparčiai stiprėjantį aukštųjų technologijų sektorių - praėję metai kaip tik pasižymėjo lietuviškos kilmės aukštųjų technologijų eksporto augimu, kuris didėjo 17,8 proc. ir siekė 2,2 mlrd. eurų. Šios technologijos, kartu su besiformuojančia išmaniąja infrastruktūra, padeda kurti saugesnį ir patogesnį miestą, kur gyventojai gali džiaugtis ne tik geresniu gyvenimo kokybės užtikrinimu, bet ir didesniu pasitenkinimu kasdieninėmis paslaugomis"", - sako S.Buziliauskienė. Shutterstock nuotr. / Vilnius IMD reitingas taip pat atskleidė sritis, kuriose Vilnius dar turi potencialo tobulėti. Gyventojai kaip pagrindinius prioritetus įvardijo būsto prieinamumą (59,2 proc.), eismo spūstis (57,8 proc.), kovą su korupcija (40,5 proc.), sveikatos apsaugos paslaugų kokybę (39,0 proc.) ir prasmingo darbo galimybes (36,7 proc.). Miestai vaidins vis didesnį vaidmenį naujame geopolitiniame kontekste, kai prekybos partneriams ir investuotojams prioritetas bus konkretaus miesto patrauklumas, o ne visos šalies ekonomika. Miestai vaidins vis didesnį vaidmenį naujame geopolitiniame kontekste. Tai reiškia, kad miestai, kurie sugebės užtikrinti aukštą gyvenimo kokybę, patogią infrastruktūrą ir tvarias technologijas, taps pagrindinėmis verslo ir investicijų kryptimis.","Vilniaus gyventojai aktyviai naudojasi skaitmeninėmis technologijomis ir pinigų alternatyvomis, o miestas pasiekė aukštus įvertinimus infrastruktūros bei išmaniųjų technologijų srityse, tačiau yra galimybių tobulėti būsto prieinamumo, eismo spūsčių mažinimo ir sveikatos apsaugos srityse. Baltijos šalių sostinės kyla reitinguose"
"Parodos lankytojai sužinos apie tris populiariausius piligrimų maršrutus, su kelionėmis susijusias tradicijas, išgirs piligrimystės istoriją ir keliaus istoriniais piligrimų keliais. Maldingų kelionių tradiciją padės pažinti meno kūriniai ir unikalūs, specialiai šiai parodai sumeistrauti objektai, interaktyvūs elementai. Parodoje žaismingai pristatomi maldininkų maršrutai ir su kelione susijusios įdomybės, atskleidžiami tikslai, kvietę piligrimus į tolimą ir pavojingą kelią. Didžiuliame žemėlapyje parodos lankytojai mobiliomis figūrėlėmis galės judėti pasirinkto tikslo link ir išvysti, koks platus piligriminių kelių tinklas susiformavo nuo ankstyvosios krikščionybės laikų, taip pat paskambinti varpu kviesdami bendrakeleivius, užuosti tikrų smilkalų kvapą, užsidėti aplankytos vietovės antspaudą, įsižiūrėti į Jubiliejinių metų bazilikų duris, sužinoti, ką piligrimai imdavo į kelią, kokie pavojai ir poilsio stotelės jų laukdavo. Mažieji parodos lankytojai galės gauti „Piligrimo pasą"", kuriame yra ne tik vietos antspaudams, bet ir galvosūkių bei smagių užduočių. Pagrindiniai piligrimų keliai nuo amžių vedė į tris miestus: Jeruzalę, Kristaus mirties ir prisikėlimo vietą, Romą, kur palaidoti du didieji apaštalai šv. Petras ir šv. Paulius, ir Santjago de Kompostelą, prie šv. Jokūbo Didžiojo kapo. Išeiti į kelią - tai ne tik atsižadėti saugumo, bet ir įveikti savo ydas ar silpnumą. Kelias veda ne tik geografiškai tolyn, bet ir gilyn link širdies, aukštyn link Dievo. Į kelionę piligrimai susiruošdavo vedami įvairiausių tikslų: norėdami aplankyti tikėjimui svarbias vietas, paliesti šventųjų relikvijas, atgailaudami už nuodėmes, maldaudami stebuklo ar sveikatos, siekdami gauti visuotinius atlaidus. O 2025-uosius popiežius Pranciškus paskelbė Vilties piligrimystės metais - viltis visiems labai reikalinga chaotiškame, karų ir krizių purtomame pasaulyje. Krikščioniui Šventoji Žemė yra tikėjimo centras, seniausia ir svarbiausia piligrimystės, viso gyvenimo kelionės kryptis. Betliejus ir Nazaretas, Kana ir Jeruzalė, Taboro kalnas ir Judėjos dykuma, Tiberiados ežeras ir Jordano upė - šiuos Šventajame Rašte minimus pavadinimus tikintysis girdi ir mato visą gyvenimą, jie įauga į savastį taip, tarsi tai būtų gimtosios žemės vietovardžiai. O dangiškoji Jeruzalė - dangaus karalystės alegorija, tikroji tėvynė, kur krikščionis tikisi sugrįžti. Tik nuvykti Viduramžiais ir vėlesniais laikais ten nebūdavo paprasta. Reikėjo rasti tinkamą laivą ir kelionės vedlius, sulaukti palankaus vėjo, kad laivas pakeliui nesudužtų. Ne tik turtai, bet ir ryžtas bei viltis atplukdydavo piligrimą į trokštamą uostą. Piligrimai stengėsi keliauti grupėmis - taip paprasčiau ir saugiau, o kelionę pradėdavo gavę raštą iš vyskupo ir surašę testamentą. Europoje piligrimai dažniausiai rinkdavosi Romos miestą, lankydavo šv. Petro ir šv. Pauliaus kapus, nes tokia kelionė trumpesnė ir saugesnė nei į Jeruzalę. Visuotinai tikėta stebuklinga relikvijų, atvaizdų ir šventovių galia. Pats buvimas arti jų maldininkui teikdavo malonių gavimo garantiją. Pro Šventąsias duris - kurios kas 25-eri metai atveriamos didžiosiose Romos bažnyčiose, pirmiausia Šv. Petro bazilikoje - į šventovę įžengusiam, šventųjų kapus aplankiusiam, išpažintį atlikusiam ir Eucharistiją priėmusiam piligrimui teikiami visuotiniai atlaidai. Ispanijos šiaurės vakaruose, Santjago de Kompostelos mieste, palaidotas vienas iš dvylikos Jėzaus mokinių - šv. Jokūbas Didysis. Į šį miestą taip pat veda piligrimų, trokštančių paliesti šventojo kapą ir gauti jo užtarimą, keliai. Šv. Jokūbo keliu iki šiol keliauja daug piligrimų. Kad maldininkams būtų lengviau keliauti, XI a. buvo parašytas piligrimo vadovas - Codex Calixtinus - su naudinga informacija, pavyzdžiui, kuriuose miestuose galima rasti gero maisto, o kuriuose geriau nevalgyti; iš kurios upės geriau ne tik pačiam negerti, bet ir arklių negirdyti, nes laukia mirtis; prie kurio tilto ypač dažnai tyko plėšikai ir kt. Šia paroda Bažnytinio paveldo muziejus tęsia mažųjų edukacinių parodų ciklą ir kviečia įžengti į senos ir turtingos maldingųjų kelionių tradicijos erdvę. Nedidelė parodos erdvė - viena iš XVII a. bernardinių vienuolyno rūsio patalpų - apribojo, bet ir paskatino kuratores atsirinkti svarbiausius, parodos esmę iškalbingiausiai atspindinčius objektus. Galėtume ją lyginti su piligrimo kuprine: kelionei jis kraunasi tik reikalingiausius daiktus ir atmeta tai, be ko galės išsiversti. Artimiausios ekskursijos po parodą vyks kovo 22 d. 15.30 ir kovo 29 d. 11 val. ir 15.30, į jas būtina išankstinė registracija tel. + 370 5 269 7800 arba el. paštu edukacija@bpmuziejus.lt; bilietus galima įsigyti ir internetu sistemoje „Paysera Tickets"". Parodos kuratorės: Inga Cironkaitė-Bendžienė, Violeta Indriūnienė, Danielė Streikutė Architektas ir dizaineris: Povilas Vincentas Jankūnas Komiksų dailininkės: Miglė Anušauskaitė, Fausta Čečkauskaitė, Danielė Streikutė Koordinatorės: Fausta Čečkauskaitė, Vidmantė Narvidaitė, Eglė Žinienė Ekspozicijos įrengimo darbus atliko Martynas Jakaitis ir ko. Paroda veiks iki 2026 m. sausio 10 d.","Parodoje pristatomi piligrimų maršrutai ir jų tradicijos, įskaitant interaktyvius elementus ir meno kūrinius, leidžiančius lankytojams giliau susipažinti su maldingų kelionių istorija. Ekspozicija tęsis iki 2026 m. sausio 10 d., o ekskursijos vyks kovo 22 ir 29 dienomis su būtina išankstine registracija."
"Atstatydintas politikas apkabino ir paspaudė ranką kai kuriems minios nariams, kurie laikė plakatus su užrašais „Yoon Again"", ir išvyko policijos vedama kolona. Praėjusią savaitę Konstitucinis Teismas atėmė iš 64 metų Yoon Suk-yeolo visus įgaliojimus ir privilegijas dėl gruodžio 3 dieną paskelbtos kontraversiškos karo padėties. Šis veiksmas sukrėtė visą šalį - prie parlamento buvo dislokuoti kariai - tačiau jis truko vos kelias valandas. Eksprezidentas penktadienį padėkojo savo šalininkams už „laisvės ir suvereniteto gynimą"", pastaraisiais mėnesiais protestuojant nepaisant šalčių. „Net per didelį šaltį jūsų šiluma ir atsidavimas teikė paguodą, ir aš giliai širdyje nešiojuosi šį prisiminimą"", - sakoma jo advokatų išplatintame pareiškime. „Dabar aš vėl esu eilinis Korėjos Respublikos pilietis ir sieksiu naujo kelio tarnaudamas mūsų šaliai ir mūsų žmonėms"", - pridūrė jis. Šimtai Yoon Suk-yeolo šalininkų laukė, kad galėtų jį pasveikinti namuose Seulo Seočo rajone, kai kurie jų laikė rankose gėles. „Pone ir ponia prezidente, dėkojame už jūsų tarnybą (...) nuo gyventojų asociacijos"", - buvo parašyta plakate prie įėjimo į jo gyvenamąjį kompleksą. „Jei reikėtų, vėl balsuočiau už jį, bet nerimauju dėl saugumo"", - sakė viena iš jo kaimynių, pasakiusi tik savo pavardę Lee (Li). „Praėjusį kartą erzino apsauga ir atskiri liftai. Be to, ką jis ketina daryti su visais savo naminiais gyvūnais?"" - sakė ji naujienų agentūrai AFP. Šiuo metu eksprezidentas turi 11 kačių ir šunų. Nepaisant to, kad Yoon Suk-yeolas pasitraukė iš prezidento posto, jam vis dar gresia baudžiamasis procesas dėl kaltinimų sukilimu, susijusiu su karo padėties paskelbimu. Tuo tarpu šalis ruošiasi birželio 3 dieną vyksiantiems prezidento rinkimams, prieš kuriuos, kaip rodo apklausos, pirmauja opozicijos kandidatas Lee Jae-myungas (Li Džemjungas). Penktadienį kandidatas paskelbė savo politikos planą ir pareiškė, kad padės Pietų Korėjai atsigauti po pastarojo meto politinių neramumų. 2022-ųjų prezidento rinkimuose jis nedidele persvara pralaimėjo Yoon Suk-yeolui, tačiau surengė politinį sugrįžimą kaip pagrindinės opozicijos lyderis. Vis dėlto, jo karjerą temdo teisinės bėdos, įskaitant vis dar vykstančius teismo procesus.","63 metų Yoon Suk-yeolas, nuverstas prezidento teismo sprendimu dėl kontraversiškos karo padėties paskelbimo, atsisveikino su šalininkais, tačiau jam dar gresia baudžiamasis procesas, o artėjant prezidento rinkimams pirmauja opozicijos kandidatas Lee Jae-myungas."
"Specialistės papasakojo apie dažniausius pavasarinių alergijų tipus, atskleidė, kodėl alergiškų žiedadulkėms kasmet vis daugėja, patarė, kaip pasiruošti alergijų sezonui ir paneigė populiariausią mitą apie alergijas - įsitikinimą, kad niekam nesi alergiškas, rašoma vaistinių tinklo BENU pranešime žiniasklaidai. Kaip atskirti alergiją nuo peršalimo? Nors kai kurie alergijos simptomai yra panašūs į peršalimo simptomus, anot BENU vaistininkės Loretos Tamošauskienės, svarbu nepamiršti, kad peršalimą sukelia virusai, o alerginė reakcija yra pernelyg stipri imuninės sistemos reakcija į alergeną. „Jei peršalimas pasireiškia praėjus 2-3 dienoms po kontakto su virusu, o simptomatikai būdingas ir dažnai jaučiamas šaltkrėtis, karščiavimas, raumenų, galvos skausmas, nuovargis, tai alergijos pradžia yra staigi, jai nebūdingas nei šaltkrėtis, nei karščiavimas ar raumenų skausmas. Alergiją išduoda ašarojančios, paraudusios, paburkusios akys, niežulys, bėganti, paburkusi nosis, dažnas čiaudulys, o sunkesniais atvejais - ir dusulys"", - sako L.Tamošauskienė. Dažniausia pavasario viešnia - šienligė Pasak medicininių tyrimų laboratorijos „Medicina Practica"" gydytojos Gitanos Skendelytės, pavasarį dažniausiai pasitaikančios alergijos yra susijusios su žiedadulkėmis ir kitais aplinkos alergenais, o bene dažniausiai nustatoma - šienligė, pasireiškianti staigiu čiauduliu, bėgančia, užgulta nosimi, akių niežėjimu, paraudimu, ašarojimu. „Prie pavasarinių alergijų taip pat priskiriamas ir alerginis akių uždegimas, konjunktyvitas. Jis pasireiškia akių niežėjimu, paraudimu, jautrumu šviesai, akių vokų patinimu, ašarojimu. Pavasarį dėl žiedadulkių gausos dažnai suaktyvėja ir kitos alergijos, ypatingai susijusios su kvėpavimo takais, pavyzdžiui, alerginė astma"", - sako G.Skendelytė. Vytauto Šauklio nuotr./Pavasaris Lietuvoje Alergijų gausai įtakos turi ir klimato kaita Anot G.Skendelytės, didėjantį alergijų skaičių nulemia daugybė veiksnių - nuo klimato kaitos iki oro taršos, paveldėjimo ir gyvenimo būdo pokyčių. Dėl klimato atšilimo prailgėja augalų žydėjimo sezonas, tad žmonės ilgesnį laiką yra veikiami žiedadulkių alergenų. Žiedadulkių koncentracija ore taip pat kasmet fiksuojama vis didesnė - kai šilčiau, augalai žydi aktyviau, išskiria daugiau žiedadulkių. „Čia prisideda ir oro užterštumas, nes smulkios kietosios dalelės susijungia su žiedadulkėmis, jas lengviau įkvepiame, keičiasi žiedadulkių struktūra. Be to, šiuolaikinis gyvenimo būdas - polinkis viską dezinfekuoti, plauti, sterilizuoti, mažai laiko praleisti gamtoje - sumažina tikimybę susidurti su natūraliais mikroorganizmais, treniruojančiais mūsų imuninę sistemą bei jos atsaką"", - pasakoja G.Skendelytė. Populiariausias mitas: „Aš niekam nesu alergiškas"" Anot L.Tamošauskienės, vienas dažniausių klaidingų įsitikinimų apie alergijas yra galvojimas, jog niekam nesi alergiškas, nes alergija niekada nepasireiškė - alergija gali pasireikšti bet kuriame amžiuje ir bet kuriuo metu. Jai pritaria ir G.Skendelytė. Pasak jos, organizmo jautrumas bėgant metams keičiasi, keičiasi ir aplinka, kurioje gyvename, ir mūsų imuninė sistema bei jos atsakas į svetimus agentus. „Be to, nustatoma ir kryžminių alerginių reakcijų, kuomet žmogus, alergiškas vienam baltymui, staiga tampa alergiškas kitam. Pavyzdžiui, žmonės, alergiški beržų žiedadulkėms, gali pastebėti, kad pradeda netoleruoti obuolių ar riešutų. Taip nutinka, nes ilgainiui organizmas gali pradėti reaguoti į panašios struktūros baltymus"", - sako G.Skendelytė. Pasak L.Tamošauskienės, kitas klaidingas įsitikinimas - manymas, kad antihistamininiai vaistai gali būti vartojami tik trumpą laiką, jų negalima vartoti ilgai. „Kartais jų užtenka 2-3 dienų kursui, kartais jie vartojami prieš prasidedant alergijai, pavyzdžiui, žiedadulkių sezonui, ir visą laikotarpį, kol aplinkoje esama didelės alergeno koncentracijos. Svarbu pabrėžti, kad vaistai alergijų negydo - tik mažina simptomus, kad žmogus galėtų komfortiškai jaustis"", - pabrėžia vaistininkė. Pasiruošimas alergijų sezonui G.Skendelytė tikina, jog pasiruošti pavasario alergijų sezonui galima iš anksto - išsityrus savo alergiją, galima iš karto pradėti vartoti antialerginius vaistus. Taip pat būtina nuolat stiprinti savo imuninę sistemą - sveikai maitintis, vartoti pakankamą kiekį vitaminų, būti fiziškai aktyviems. „Prasidėjus augalų žydėjimui, būtina kiek įmanoma sumažinti kontaktą su žiedadulkėmis: vėjuotomis dienomis namuose uždaryti langus, lauke būti tik anksti ryte ir vėlai vakare, kai žiedadulkių sumažėja. Namuose žiedadulkių kiekį kontroliuoja oro drėkintuvai ir oro valytuvai, gelbsti reguliarus dulkių valymas"", - sako G.Skendelytė. Vida Press nuotr./Alergija Pasak L.Tamošauskienės, žiedadulkių koncentraciją ore padeda sekti įvairios programėlės, o namus nuo jų apsaugoti galima ir specialiais, ant langų tvirtinamais tinkleliais. Ūmią alerginę reakciją slopina antihistamininiai preparatai, kurie parenkami priklausomai nuo alergijos pobūdžio, stiprumo bei simptomų. „Esant alergijai įkvepiamiems aplinkos alergenams, žiedadulkėms, dulkėms, dulkių erkutėms, gyvūnų, paukščių išskiriamiems alergenams ar pelėsiui, gali būti skiriami tiek vietinio poveikio antihistamininiai preparatai, tokie kaip akių lašai ar nosies purškalai, tiek sisteminio poveikio vaistai tablečių ar skystose formose, priklausomai nuo žmogaus amžiaus"", - teigia vaistininkė. Specialistės pabrėžia, jog pavasarinės alergijos gali stipriai pabloginti gyvenimo kokybę, todėl svarbu imtis ilgalaikių sprendimų, o savo alergijų žinojimas, alergenų nustatymas leidžia pasiruošti alergijos sezonui, pasirinkti tinkamus vaistus ir imtis kitų prevencinių priemonių.","Specialistės aptarė pavasarinių alergijų tipus ir jų skaičiaus didėjimo priežastis, pabrėždamos klimato kaitos, oro taršos ir gyvenimo būdo įtaką. Jos taip pat paneigė mitą, kad alergija gali nepasireikšti, ir patarė, kaip pasiruošti alergijų sezonui: svarbu iš anksto nustatyti alergijas, vartoti antialerginius"
"Vertinant geopolitinių įtampų ir viešosios nuomonės kontekstą, didžiausias dėmesys Lietuvoje turėtų būti skiriamas ne naujiems civilinės paskirties investiciniams projektams (pvz. stadionams, transporto sistemos modernizavimui, ar naujų ministerijų kūrimui), o nacionalinio saugumo interesų užtikrinimui (pvz. slėptuvėms, gynybos linijoms, dronų gamybai). Kita vertus, blogėjanti situacija regionuose formuoja socialinę atskirtį ir pažeidžiamumą dėl darbo vietų ir viešųjų paslaugų kokybės trūkumo. Šių veiksnių visuma sukuria prielaidas regionų gyventojų radikalizavimuisi ir gali kurti sąlygas penktosios kolonos formavimuisi, nes ekonominių-socialinių galimybių neturintys gyventojai tampa itin pažeidžiami priešiškų valstybių propagandai ir įtakai. Valstybė privalo pasirūpinti visų savo šalies gyventojų problemų apėmimu ir tokiu būdu užtikrinti visuotinės gynybos koncepcijos praktinį realizavimą. Dalis viešosios politikos įgyvendinimo problemų yra itin kompleksinės bei nepasižyminčios aiškiomis kompetencijų - atsakomybių ribomis. Nauja Regionų ministerija galėtų padidinti funkcijų dubliavimosi problemą ir galėtų prisidėti prie biurokratizmo procesų intensyvėjimo. Biurokratinėms struktūroms yra sudėtinga greitai ir veiksmingai priimti sprendimus, todėl mažėja pokyčių įgyvendinimo potencialas. Egzistuoja rizika, kad Regionų ministerijos steigimas gali sumažinti savivaldos sistemų potencialą ir iniciatyvas. Kita vertus, Regionų ministerija sukuria prielaidas veiksmingesniam regioninės politikos koordinavimui ir šios politikos tęstinumo užtikrinimui. Specialistų koncentracija vienoje vietoje galėtų didinti bendradarbiavimą, gerinti žinių ir informacijos keitimosi procesus, didinti šios srities inovacinį potencialą, kai būtų lankščiau atsižvelgiama į specifinius regionų poreikius. Regionų politikos centralizacija galėtų pagerinti ir finansinių srautų paskirstymo procesus, užtikrinti įvairių projektų ir programų tęstinumą, kuris yra itin reikalingas subalansuotam regionų vystymuisi. Siekiant sumažinti politizacijos, nepotizmo ir kitas problemas būtų prasminga Regionų ministerijoje orientuotis į naujų specialistų pritraukimą iš privataus ir nevyriausybinio sektoriaus. Turėdami aiškesnę viziją, šie specialistai galėtų formuoti gerąsias institucines praktikas. Regionų ministerija galėtų tapti pavyzdžiu formuojant viešąją politiką ir ją įgyvendinant dėl šiuolaikinių technologinių sprendimų taikymo apimant dirbtinį intelektą ir didžiuosius duomenis, o administravimo sprendimai remtųsi akivaizdžiais įrodymais ir objektyviais duomenimis. Priešingu atveju, įgyvendinant tik esamų struktūrų ir funkcijų pertvarkymą, ar perkeliant tik esamus valstybės tarnautojus iš vienos institucijos į kitą, kyla rizika, kad matytume tas pačias problemas ir efektyvumo stoką kaip ir kitose ministerijose, nes esami tarnautojai pasižymėtų ta pačia administravimo kultūra. Yra galimi įvairūs struktūriniai naujos regionų politikos išsidėstymai. Vienas iš galimų pavyzdžių galėtų būti mūsų siūlomas toks administracinių, vaizdžiai kalbant, „žiedų sukabinimo"" į savotišką grandinę modelis - kai „žiedų"" pagalba jungiami administraciniai lygiai tiek iš apačios į viršų, tiek iš viršaus į apačią. Pavyzdžiui, apatiniame - horizontaliame lygyje - seniūnaitijose ir seniūnijose esantis gyventojų „žiedas"" vertikaliai „žiedu"" jungtųsi su savivaldybės darbuotojų „žiedu"", kuris būdamas horizontaliame lygmenyje, pereitų į vertikalų „žiedą"" su kurios nors (pagal funkciją) horizontaliame lygmenyje esančios ministerijos darbuotojų „žiedą"" (pavyzdžiui, Susisiekimo, Ekonomikos ir inovacijų, ar Kultūros ministerijos), o šis „žiedas"" vertikaliai savo „žiedu"" jungtųsi su aukščiausiai horizontaliai esančiu darbuotojų „žiedu"" Regionų ministerijoje. „Žieduose"" sprendimai būtų priimami vienbalsiai (sociokratiškai), arba - dauguma balsų (demokratiškai). Tokia būtų ideali „žiedinė"" administracinė struktūra. Tuo priimtinesnė, kad niekas, be omnikratijos apologetų, neprieštarauja Lietuvoje hierarchiniam administravimo modeliui. Tačiau kyla klausimas - o ką darytų tokioje administravimo situacijoje nuo 2021 metų Lietuvoje veikiančios Regionų plėtros tarybos? Atsakome - jos iš šalies, iš šono, ekspertiniu žvilgsniu ir veiksmu, vertintų ir skatintų teigiamus procesus judant horizontaliai ir vertikaliai „žiedinėje"" grandinėje. Natūralu, kad skaitytojui gali kilti klausimų dėl per didelio „žiedų"" skaičiaus, t.y. - ar nebūtų galima judėjimą „žiedais"" sutrumpinti ir visą judėjimą žemyn-aukštyn ir aukštyn-žemyn supaprastinti? Akivaizdu, kad - taip, atskirais atvejais būtų galima, pavyzdžiui, esant tiesioginiam seniūnijos santykiui su Regionų ministerija - apeinant savivaldybės ar šakinės ministerijos „žiedą"". Įmanomi ir kitokie trumpesnio, paprastesnio, mažiau biurokratizuoto sprendimų judėjimo variantai. Tačiau skaitytojas gali likti vis tiek neramus - negi Lietuvoje neužteko Regionų plėtros tarybų, kad administravimas būtų veiksmingesnis? Atsakymas vienas - neužteko, nes, neminint geresnių pavyzdžių, Lietuvoje buvo ne vienas regionas (atitinkantis apskritį), kuris atsiliko, ir kuris dar 2024 metų viduryje ne visas veiklas tiems metams buvo susiplanavęs - turėjo nusimatęs tik trečdalį ar šiek tiek daugiau tiems metams reikalingų įgyvendinti veiklų. Jeigu jau kalbame apie „žiedus"" ir jais paremtą sistemą, tai reikia paminėti ir greičiau galimas įgyvendinti veiklas netoli didžiųjų miestų esančiose savivaldybėse, kurios, pagal „žiedinį"" principą galėtų efektyviai apjuosti didžiuosius miestus. Sutvarkius viešojo transporto sistemą ir kažkiek pagerinus kitą infrastruktūrą, „žiedinėse savivaldybėse"" greičiausiai padidėtų investicijos, pasimatytų ir kitas veiklos efektyvumas. Sėkmingo atsitiktinumo, arba planingos veiklos atvejais, tarp šių „žiedų"" galėtų atsirasti plėtros teorijoje ir praktikoje žinomi įveiklinimo „koridoriai"", kurie sujungtų tas „žiedines"" savivaldybes, o tada - jau netoli būtų ir iki visos Lietuvos apėmimo bei įveiklinimo. Be regionų atskirties....","Tekste aptariama, kad Lietuvoje reikia daugiau dėmesio skirti nacionalinio saugumo užtikrinimui, o ne civilinės paskirties projektams. Taip pat svarstoma, kad nauja Regionų ministerija galėtų padėti koordinuoti regioninę politiką, tačiau gali padidinti biurokratizmą, jei nebus tinkamai valdomos administracinės struktūros."
"Atsakingo skolinimo platformos „Credit24"" užsakymu šių metų pradžioje atlikus šalies gyventojų tyrimą apie skolinimosi priežastis, biudžeto planavimą ir impulsyvų pirkimą paaiškėjo, kad lietuviai priežastimis, sukeliančiomis poreikį skolintis, dažniausiai nurodo namų remontą (17 proc.), sveikatos priežiūrą (12 proc.) ir automobilio remontą (10 proc.). Tik šiek tiek daugiau kaip pusė apklaustųjų (59 proc.) tikina niekada nesiskolinantys pinigų. Taip dažniausiai teigia vidutinių ir didesnių pajamų apklaustieji. Finansų ekspertai sako, kad apklausos rezultatai - gana logiški. Pinigų žmonės skolinasi didesnėms išlaidoms, kurios leidžia pagerinti gyvenimo kokybę arba yra neišvengiamos. „Skolintis namų remontui gali būti visai protingas žingsnis, jei tai daroma atsakingai. Svarbu pasirinkti patikimus skolintojus, aiškiai suprasti sutarties sąlygas ir turėti detalų planą, kaip bus panaudoti pasiskolinti pinigai. Tai viena iš tų skolinimosi sričių, kurią galima laikyti investicija - tinkamai atliktas remontas pagerina gyvenimo kokybę, gali padidinti turimo būsto vertę. Vis dėlto būtina užtikrinti, kad lėšos bus iš tikrųjų panaudotos pagal paskirtį, o skolos grąžinimas nebus per didelė finansinė našta"", - sako Tomas Bataitis, „Credit24"", vadovas. Jis taip pat pastebi, kad gana įprasta pinigų būsto atnaujinimui skolintis ir tuomet, kai jį ketinama parduoti. „Tai gana dažna strategija - prieš parduodant būstą investuoti į jo atnaujinimą, kad būtų galima jį parduoti greičiau ir už didesnę kainą. Tačiau svarbu racionaliai įvertinti investicijų grąžą - ne kiekvienas remontas ženkliai padidina būsto vertę. Todėl prieš skolinantis dažnai verta pasitarti su nekilnojamojo turto specialistais ar finansų ekspertais, kad išlaidos atsipirktų ir sprendimas būtų finansiškai pagrįstas"", - teigia pašnekovas. Jis išskiria kelis patarimus, kaip skolintus pinigus būsto remontui panaudoti kuo racionaliau ir sutaupyti. Aiškus namų atnaujinimo planas T. Bataitis sako, kad viena esminių taisyklių skolinantis pinigus - visą sumą panaudoti tikslingai. „Prieš atliekant namų remonto darbus ir skolinantis tam tikrą pinigų sumą, labai svarbu susiplanuoti detalų biudžetą. Tai padės kontroliuoti išlaidas ir užtikrins, kad visi darbai būtų atlikti pagal numatytą planą, neieškant papildomų finansavimo šaltinių. Gerai suplanuotas biudžetas leidžia išvengti nepageidaujamų finansinių problemų. Labai svarbu, kad pinigai nebūtų panaudoti ne pagal sudarytą planą, nes už juos juk bus mokamos palūkanos"", - pabrėžia finansų ekspertas. Jau sudarius pamatuotą biudžetą reikėtų pagalvoti apie kelis gudrius būdus sutaupyti. Vienas patarimų - jei biudžetas ribotas, darbus paskirstyti per kelis etapus arba išsirinkti kambarius, kuriems atnaujinimo reikia labiausiai. Patartina ir sekti akcijas bei išpardavimus - dažnai galima nemažai sutaupyti, jei statybinės medžiagos ar baldai perkami per sezoninius išpardavimus. Labai svarbu palyginti kainas - statybinių, apdailos prekių kainos skirtingose parduotuvėse gali labai smarkiai skirtis. Galiausiai, šias medžiagas galima pirkti iš antrų rankų - taip baldus, duris ar net statybines medžiagas galima rasti geros būklės ir žymiai pigiau. „Atnaujinant būstą labai svarbu nepamiršti dalykų, kurių plika akimi nematome, ypač jei tai nuosavas namas ar dvibutis. Neretai žmonės daug dėmesio skiria interjero ar fasado atnaujinimui, tačiau ignoruoja paslėptas, bet kritines sistemas - vamzdynus, elektros instaliaciją, šildymo ar vėdinimo sistemas. Investicija į šiuos dalykus užtikrina ne tik komfortą, bet ir ilgalaikį būsto vertės išsaugojimą bei saugumą"", - priduria pašnekovas. Darbai, kuriuos galite atlikti patys Jei turite laiko ir šiek tiek praktinių įgūdžių, nemažą dalį namų remonto galite atlikti savarankiškai. Tai padės sutaupyti, leis geriau kontroliuoti procesą. Vienas lengviausių ir populiariausių būdų savarankiškai atnaujinti namus - dažymo darbai. Sienų, lubų, durų ar baldų perdažymas gali suteikti interjerui visiškai naują išvaizdą. Kita nesudėtinga, bet efektyvi būsto atnaujinimo priemonė - tapetų klijavimas. Šiuolaikiniai tapetai dažnai yra lengvai klijuojami, todėl juos galima uždėti ir be specialisto pagalbos. Svarbu tiksliai išmatuoti sienas, o klijuojant pradėti nuo krašto, kad siūlės būtų kuo mažiau pastebimos - tai patartų bet kuris būsto apdailininkas. Grindų atnaujinimas taip pat gali būti daromas savarankiškai. Laminato ar vinilinės dangos klojimas yra palyginti paprastas procesas, nes dauguma šiuolaikinių sistemų sukurta taip, kad jas būtų galima montuoti be specialių įrankių ar sudėtingų žinių. Savarankiškai galima atlikti ir smulkius santechnikos darbus. Pavyzdžiui, pakeisti maišytuvą vonioje ar virtuvėje, sumontuoti naują sifoną ar pakeisti dušo galvutę. Vis dėlto būtinai samdykite specialistus sudėtingiems darbams - tai gali atrodyti kaip papildomos išlaidos, bet išvengsite brangiai kainuojančių klaidų, pataria pašnekovas. „Bandydami sutaupyti kai kurie žmonės imasi sudėtingų remonto darbų patys, tačiau tai ne visada pasiteisina. Jei trūksta reikiamų įgūdžių, galima sugadinti brangias medžiagas ar net padaryti klaidų, kurias vėliau teks taisyti iš naujo - tai gali kainuoti dar daugiau. Todėl kartais išmintingiau iš karto pasamdyti specialistą, kuris darbus atliks kokybiškai ir efektyviai. Išlaidas specialisto samdymui taip pat būtina numatyti detaliame remonto išlaidų plane"", - pataria T. Bataitis. Šaltinis: https://sc.bns.lt/view/item/finansu-ekspertas-ivertino-lietuviu-iproti-namu-remontui-skolintis-pinigu-ir-ivardijo-budus-sutaupyti-503692","„Credit24“ atliktas tyrimas atskleidė, kad lietuviai dažniausiai skolinasi pinigus namų remontui, sveikatos priežiūrai ir automobilio remontui, o finansų ekspertai pabrėžia atsakingo skolinimosi svarbą bei pateikia patarimus, kaip efektyviai panaudoti skolintas lėšas."
"„Monako Kunigaikštystėje viskas vyko pagal Kauno „Žalgirio"" planą, tad pralaimėjimas yra išties apmaudus. Andrea Trinchieri auklėtiniai nuo dvikovos pradžios atsakė į aukštą „Monaco"" fiziškumą, žaidė taip, kaip ir turėtų. Gera energija, geras kontaktas. „Monaco"" užtruko, kol prisitaikė. Pirmos 16 mačo minučių buvo labai solidžios, o vėliau aikštelės šeimininkai labai gerai išnaudojo „Žalgirio"" užstrigimą puolime, ėmė bėgti į greitas atakas ir mėtyti tritaškius. „Žalgiris"" nepalūžo, pabaigoje turėjo galimybę išplėšti pergalę. Apmaudi buvo Arno Butkevičiaus situacija, kai įmetė dvitaškį su pražanga, bet po peržiūros arbitrai žalgiriečiui davė pražangą puolime, o Danielis Theisas įmetė abu baudų metimus. Mačo kulminacijoje A.Trinchieri žaidė tipinį vienas prieš vieną krepšinį. Tai buvo gynybinis penketas, kuriame Sylvainas Francisco vargo ieškodamas progų atakuoti krepšį. Būtent šiam prancūzui priklausė ir lemiamas metimas ketvirtojo kėlinio pabaigoje, galėjęs atnešti pergalę. Nors metimas buvo geras, bet tai nebuvo S.Francisco vakaras. Kaip ir dažniausiai būna, komanda, kuri ištraukia pratęsimą, geriau jį ir pradeda. Antradienio vakarą „Gaston Medecin"" arenoje tai buvo „Monaco"". Lyderystę parodė ir toną uždėjo Mike'as Jamesas, o „Žalgiris"" jau nieko padaryti nebegalėjo. Nors žaidimas buvo geras, bet juntamas nusivylimas, kadangi šansų pasiekti įkrintamąsias nebėra ir sezonas Eurolygoje baigėsi.""","Kauno „Žalgiris“ Monake sužaidė gerą rungtynių pradžią, tačiau pralaimėjo po pratęsimo, praradę šansą patekti į Eurolygos įkrintamąsias varžybas. Nepaisant pastangų ir puikaus komandos žaidimo, lemiamais momentais „Monaco“ pasinaudojo „Žalgirio“ klaidomis."
"Broliai dalinasi vienu kambariu, kuriame kiekvienas nori kuo daugiau erdvės sau bei asmeniniams pomėgiams. Interjero dizainerės dalinasi, kaip pavyko išspręsti tokį galvosūkį, rašoma „IKEA"" pranešime žiniasklaidai. Kambaryje vaikai ne tik miega, bet ir užsiima sportine gimnastika, vyresnėliai - ruošia namų darbus, o pats vyriausiasis mėgsta piešti. Be to, berniukai turi daug stalo žaidimų, kuriuos su malonumu žaidžia visa šeima. Interjero dizainerės dalinasi, kad didžiausias galvosūkis buvo erdvės išplanavimas, nes ją reikėjo pritaikyti keturių brolių poilsiui, mokymuisi ir laisvalaikiui. Kaip atskirti kambario zonas? Įrengiant kambarį vaikams, pirmiausia patariama pradėti nuo erdvės suskirstymo pagal funkcijas, šiuo atveju - miego, darbo, žaidimų ir daiktų laikymo. „Jeigu erdvė neturi sienų ar kitų standartinių pertvarų, jas gali pakeisti širmos ar pastatomos lentynos, tvirtinamos prie lubų ir grindų, kurias galima įrengti nors ir kambario viduryje. Namuose tokia lentynų sistema ne tik gali atstoti sienas, bet ir gelbsti situacijose, kai nėra kur pritvirtinti standartinės spintos. Ji taip pat gali būti spintos dalis, kurioje galima pasikabinti drabužius, taip pat - lentyna su stalčiais žaislams, knygoms bei kitiems daiktams. Be to, gražiai užpildyta daiktais, atvira sistema gali tapti ir įdomiu interjero akcentu"", - galimais sprendimais dalinasi interjero dizainerė Gabija Petkevičiūtė. Specialistė priduria, kadangi kambarys skirtas net keturiems vaikams, buvo svarbu sugalvoti sprendimą, kad kiekvienas turėtų nors šiek tiek privatumo. Tam parinktos užuolaidos, kurios, nors ir neužtikrina visiškos garso izoliacijos, leidžia atsiskirti nuo bendros erdvės ir suteikia jaukumo. Užuolaidos taip pat padeda suskirstyti didelę erdvę zonomis ar uždengti atskiras zonas. Patiesti kilimai taip pat padeda aiškiau atskirti zonas kambaryje ir papildomai dar suteikia jaukumo. Baldai, augantys kartu su vaikais Atnaujintame kambaryje kiekvienas iš brolių turi atskirus darbo stalus ir kėdes. „Vaikams sparčiai augant, tėveliams sutaupyti padės keičiamo aukščio stalai, prie kurių piešti, mokytis ir ruošti namų darbus vaikai galės ne vienerius metus. Tokį stalą vaikas galės reguliuoti pagal savo ūgį ir naudotis ilgiau. O kad vaikai būtų savarankiškesni ir reikėtų mažiau pagalbos, pavyzdžiui, pasiimti žaislus, po to - tvarkingai padėti juos į vietą, daiktų laikymo sprendimus svarbu įrengti jiems tinkamame aukštyje ar parinkti tokius, kuriais jie laisvai galėtų naudotis."", - komentuoja interjero dizainerė Alantė Zubrytė. Pavyzdžiui, prie mažesnių vaikų stalų pristumti vežimėliai, kuriuose jie gali laikyti įvairias kūrybos priemones, ir, nusivežę į bet kurią kambario vietą, užsiimti savo mėgstama veikla. Specialistė priduria, mažiausiam šeimos nariui buvo parinkta keičiamo ilgio lova, kuri augs kartu su juo. Tokią lovą galima užfiksuoti trijose padėtyse ir maksimaliai pailginti net iki 2 metrų, tad tas pats baldas tarnaus ilgai. Tvarkai reikia aiškios sistemos Tinkamai apgalvojus daiktų ir žaislų pasidėjimo erdves ir sprendimus, vaikai gali pradėti mokytis tvarkytis savarankiškai, rasti ar padėti į vietą daiktus ar drabužius. „Vaikų kambariuose svarbu turėti pakankamai vietos žaislams ir kitiems daiktams laikyti, tai būtina siekiant palaikyti tvarką. Tam, kad būtų pilnai išnaudota laisva vieta kambaryje, dalį berniukų daiktų sudėjome giliose daiktadėžėse po lova. Jos su ratukais, todėl paprasta ištraukti ir vėl pastumti, o prireikus galima naudoti ir kaip naktinį staliuką. O kad smulkūs daiktai nesimėtytų be vietos, juos verta laikyti įvairių dydžių dėžutėse, krepšiuose. Kuomet žaislai ir kiti daiktai kambaryje turi aiškią vietą, vaikams kur kas lengviau palaikyti tvarką"", - dalinasi interjero dizainerė. Užbaigdama specialistė priduria, jog standartinės drabužių spintos pasirinkimas nėra visuomet būtinas. Štai šiuo atveju vaikų kambaryje buvo suformuota drabužinė, į kurią galima užeiti. Kad neblaškytų dėmesio ir per daug nekristų į akis, atvirą daiktų laikymo derinį galima paslėpti - tereikia užtraukti užuolaidas.","Interjero dizainerės padėjo įrengti keturių brolių kambarį, optimizuodamos erdvę miegui, darbui ir žaidimams bei naudodamos reguliuojamus baldus, zonų atskyrimui skirtas užuolaidas ir praktiškas daiktų laikymo sistemas."
"Prieš kelis mėnesius būtent jam atiteko Čempionų lygos grupės etapo naudingiausio žaidėjo laurai, o dabar tokios garbės jis susilaukė ir „Betsafe-LKL"", kur vilnietis tapo kovo mėnesio MVP. Per keturis sužaistus mačus Vilniaus „Ryto"" vedlys fiksavo 17,3 taško (44 proc. trit., 68 proc. dvit., 89 proc. baud.), 8,3 atkovoto kamuolio, 2,8 rezultatyvaus perdavimo ir 27,3 naudingumo balo vidurkius. Patricija Adamovič / BNS/Gytis Radzevičius Tiesa, asmeninės sėkmės puolėjui nepavyko paversti komandine. Lietuvos čempionai darsyk nepasiekė Čempionų lygos atkrintamųjų, o vietiniame fronte teko sugerti smūgius iš Kauno „Žalgirio"" bei Panevėžio „7bet-Lietkabelio"". Vis dėlto, jei Giedriaus Žibėno eros „Rytas"" yra kažko išmokęs savo sirgalius - tai net jei ir komanda sezono viduryje klumpa, pavasarį ji visada susitelkia ir rimtai pretenduoja į „Betsafe-LKL"" čempionų titulą. Tuo labiau, potencialo gerinti žaidimą sostinės ekipa turi, ypač, kol į žaidybines schemas vis dar integruojasi klubo naujokai - Parkeris Jacksonas-Cartwrightas bei Artūras Gudaitis - o po traumos sportinę formą tik mėgina susigrąžinti Ąžuolas Tubelis. Puikus išbandymas G.Radzevičiaus ir jo komandos draugų laukia jau šį sekmadienį, kuomet „Rytas"" trečiajame sezono sostinės derbyje kausis su Vilniaus „Wolves Twinsbet"". Iki šiol tarpusavio akistatose klubai pasidalino po pergalę. Portalas LKL.lt savo skaitytojams pateikia pokalbį su nuostabų sezoną tęsiančiu G. Radzevičiumi. - Tapote kovo mėnesio MVP. Šios trys raidės jus lydi šiemet gana dažnai, turint omenyje ir Čempionų lygos grupės etapo MVP titulą. Turbūt būtent šios trys raidės neatsibosta? - Faktas, kad asmeniniai įvertinimai visada malonūs, kai esi vertinamas už gerą žaidimą. Bet, kaip ir kažkada esu minėjęs, su metais asmeniniai įvertinimai eina į antrą planą ir paprasčiausiai norisi su komanda laimėti. Tada visiems daug smagiau, bet vis tiek asmeniniai įvertinimai malonūs ir nepamaišo. - Šį sezoną jus visur lydi kalbos apie karjeros sezoną, įspūdingus skaičius, rinktinę vasarą, bręstantį ėjimą į Eurolygą. Matome, kad tos kalbos jūsų žaidimo nepaveikia skaičių ir stabilumo prasme, bet nežinome, kiek tai iš jūsų pareikalauja. Ar lengva tvarkytis su tokiomis kalbomis ir klausimais, kaip šis? - Sakyčiau, kad tos patirties turiu pakankamai ir suprantu, kad galbūt tos kalbos negali žaidimo paveikti. Supranti, kad, ypatingai sporte, kelios blogesnės atkarpos gali viską nubraukti. Niekada negali užriesti nosies ir turi diena iš dienos dirbti. Vėlgi, Lietuvoje krepšinis yra labai aptarinėjamas. Su kiekviena diena reikia įrodinėti iš naujo, viską statyti ir neleisti, kad tas statinys sugriūtų per kelias dienas. Stengiesi nereaguoti, daryti savo darbą ir žiūrėti į priekį. - „Ryto"" sirgaliai suinteresuoti jūsų geru žaidimu, bet ne tuo, jog paliktumėte komandą. Ar nesusilaukiate mieste raginimų likti komandoje, pasirašyti naują sutartį? Šią situaciją galbūt būtų galima lyginti su tuo, kas buvo su Šaru „Žalgiryje"", kuomet jis buvo raginamas likti. Šiemet žmonės jums tikriausiai dažnai rodo dėmesį. - Šaro lygio dar tikrai nepasiekiau, bet kartais būna, ypatingai po rungtynių, kai susitinki kokį faną, ar prieš jas. Būna, kad užmeta repliką, jog pasilikčiau, neičiau į kitas komandas. Manau, normalu, jie palaiko komandą, nori matyti mane joje toliau ir viskas. Visada malonus toks dėmesys, bet dar liko trys mėnesiai sezono. Į kalbas nereaguoju ir noriu kažką laimėti su „Rytu"". - Per penkerius jūsų metus „Ryte"" šalia jūsų buvo ir Giedrius Žibėnas. Tą sunkų pusmetį prie Donaldo Kairio jis buvo asistentas, bet po to, jam stojus prie vairo, kilo ir jūsų skaičiai, kurie augo nuosekliai per tuos penkerius metus. Visai neseniai treneris yra sakęs, kad nelabai braižo jums skirtų derinių, bet kartais ir užsimena, kad komandos draugai galėtų surasti jums daugiau progų. Kur pats jaučiate trenerio indėlį į savo paties asmeninius rezultatus? Galbūt tai yra idealiai jūsų profiliui sukonstruotas komandinis mechanizmas? - Sakyčiau, kad tai abipusis ryšys. Tai penktas sezonas - tiek aš trenerių štabą suprantu iš pusės žvilgsnio, tiek jie mane. Jie žino, koks aš žaidėjas, ko iš manęs tikėtis, pasitiki manimi ir aš stengiuosi pateisinti tą pasitikėjimą aikštelėje. Braižas kažkiek keičiasi, bet išlieka daugmaž panašus ir aš žinau, ką ir kaip mes norime žaisti. Galbūt tų derinių negaunu, bet žinau vietas, kur galbūt galiu padaryti kažką papildomai ir pasiimti kamuolį, pamušti jį, progas gaunu iš to, susirenku. - „15min"" tinklalaidėje „Be driblingo"" buvęs jūsų treneris Erikas Kučiauskas pasakojo, kad maždaug 2016-aisiais yra sutikęs jus pardavinėjantį girą. Tikriausiai tuo metu turėjote daug minčių dėl profesionalo karjeros, kai nebuvote laikomas didžiuliu talentu savo kartoje. Po beveik dešimtmečio įdomu pažvelgti į tuos laikus. Kaip prisimenate savo tuometinius apmąstymus? Ar daug trūko iki to, kad būtumėte metęs krepšinį? - Dėl tos giros ir man atsiuntė, bet gal treneris sumaišė, nes giros lyg nepardavinėjau. Aišku, buvo visokių darbų, buvau dirbęs ir padavėju, ir dar kažkur po mokyklos baigimo, bet ne, giros nepardavinėjau, gal supainiojo su kažkuo kitu. Tų perspektyvų daug niekada neturėjau, paprasčiausiai kabinausi už kiekvieno šanso, kurį kažkur gaudavau ir žingsnis po žingsnio taip ir gavosi. Kažkur vieną šansą gauni - pasiseka. Kažkur kitą šansą gauni ir taip po truputį eini. Aišku, tie laikai nebuvo patys lengviausi, bet kai nori žaisti krepšinį, sieki savo tikslų, žiūri į tai, kaip į natūralų dalyką. - Kovas jūsų komandai buvo sunkus - iškritote iš Čempionų lygos, pralaimėjote „Žalgiriui"" ir „7bet-Lietkabeliui"" ir nors šie pralaimėjimai gal nėra skaudūs turnyrinės lentelės prasme, bet psichologiškai jie tikrai nepadeda. Kaip jums pačiam atmintyje įstrigs šis kovas? - Kovas, manau, tiek mūsų, tiek fanų, tiek aplinkos lūkesčių nepateisino, jie buvo didesni. Aišku, „Betsafe-LKL"" irgi niekada nemalonu pralaimėti, bet žinome, kad viskas spręsis atkrintamosiose. Kalbant apie Čempionų lygą - faktas, tikrai norėjome būti Top-8, bet nepavyko. Sakyčiau, galbūt nebuvome geriausioje savo komandinėje formoje tuo metu ir paprasčiausiai pralaimėjome. Bet yra kaip yra ir turime iš to pasimokyti, suprasti, kokias klaidas darėme, ir dirbti sunkiau, kad būtume pasiruošę „Betsafe-LKL"" atkrintamosioms. - Metai iš metų gyvenate savotiškoje švilpiko dienoje, kuomet vasarį ir kovą krentate iš Čempionų lygos, o Citadele KMT turnyre nepatenkate į finalą. Ar matote gilumines to priežastis? - Net nežinau, kiekvienais metais vis tiek kažko pritrūksta. Kaip minėjote, švilpiko diena, kažką turbūt darome blogai. Jei būtų lengva pasakyti, to nebūtų, bet aplinkybės, kažkas gaunasi, kad taip nutinka. - Iš kitos pusės, tai turėtų reikšti, kad „Betsafe-LKL"" pavasarį įgausite gerą sportinę formą, nes kitaip kol kas nėra buvę. Kokie šiuo sezono momentu yra pozityvūs ženklai apie jūsų komandą? Kas galėtų leisti tikėtis, kad pavasaris ir birželis jums vėl bus sėkmingi? - Pozityvas yra, kad turime labai gilią rotaciją. Turbūt nėra buvę, kad turime 12 žmonių ir visi gali duoti rezultatą, nėra jokio jaunimo. Tas bus mūsų pranašumas. Dar yra laiko nemažai, turime susižaisti. Ant popieriaus esame gera komanda ir paprasčiausiai turime dirbti, stengtis, nežiūrėti toli ir su kiekvienomis rungtynėmis, treniruote, stengtis dirbti, kovoti vienas už kitą. Jei tą darysime, būsime pasiruošę ir galbūt būsime geroje formoje. - R.J. Cole’as „Basketnews"" šiuo klausimu pasisakė gana skambiai - net neabejoja, kad jūsų komanda yra geriausia lygoje. Tai - labai amerikietiškas pareiškimas, kokiais lietuviai dažnai nesimėto ir net neabejoju, kad iš jūsų tokių žodžių neišpeši. Kaip jūs reaguojate į tokius žodžius? Neprašote pasilaikyti jų sau? Gal kaip tik tai padeda pakelti komandos moralę? - Natūralu, turbūt dauguma amerikiečių mėgsta tokias frazes. Jeigu jiems padeda, tai smagu. Manau, R.J. pasitiki savimi ir komanda. Pas kiekvieną turi būti toks mąstymas, kad esame geriausi, nesvarbu, kas nutiktų. Aišku, mes, lietuviai, tokių frazių nemėgstame, viską darome ramiai, nemėgstame duoti antraščių. Turime pasitikėti savimi, savo komanda ir tiek. - Pastaruoju metu įliejate į komanda naujokus, bet susiduriate su traumomis, kurios tampa trikdžiais procese. Kaip kol kas sekasi tvarkytis su tuo ir kiek tai užtrunka iš jūsų patirties? - Natūralu, nes tie papildymai labai retai iškart nuo pirmų rungtynių sukuria gerą ryšį, susižaidimą ir panašiai. Jie abu yra geri žaidėjai, gerame lygyje žaidę ir kažkiek laiko geriausiai versijai gauti užtruks. Tiek mes prie jų nesame įpratę, tiek jie prie mūsų. Su kiekviena treniruote, kai lieka tik „Betsafe-LKL"", turime daugiau laiko treniruotėms, susižaidimui gerinti. Tas ryšys gerėja su kiekviena treniruote, kiekvienomis rungtynėmis. Dar du mėnesiai, turėtų užtekti laiko. - Giedriaus Žibėno etapą „Ryte"" lydi frazė „Stay hungry, stay humble"" (liet. išlik alkanas, išlik kuklus). Kai kurie žaidėjai komandoje nebėra tokie jauni kaip prieš to laikotarpio pradžią, tuo labiau, jau yra ir laimėjusių „Betsafe-LKL"". Toks esate ir jūs. Artūras Gudaitis yra ant slenksčio būti vadinamas veteranu, taip pat yra kai ką pasiekęs karjeroje. Ar jums pavyksta išlaikyti tos frazės prasmę ir likti alkaniems, nepaisant šių aplinkybių? - Manau, taip. Dažnai gaunasi, kad kai nesame alkani, kenčia rezultatai. Mūsų sudėtis tokia, kad esame paremti ant energijos, atletiškumo, fiziškumo ir kai to nedemonstruojame, mūsų rezultatai krenta. Patys tą suprantame ir visada žinome, kad negalime užriesti nosies. Paprasčiausias dalykas, kuris gali mus atvesti į gerus rezultatus - energija, išlikti kukliems, sunkiai dirbti ir tik tada galėsime kažkokį gerą žaidimą demonstruoti. - Sekmadienį kausitės su „vilkais"", kurie pastaruoju metu išgyvena duobę. Yra netekčių, bet galbūt jos neturėtų taip smarkiai smukdyti komandos. Kokie akcentai, jūsų akimis, turėtų būti dėliojami šioms rungtynėms? Ar Vilniaus derbyje nesvarbu tai, kaip kam sekėsi pastaruoju metu? - Derbis yra derbis, niekam nesvarbu, kas geresnėje formoje. Visi žinome, dėl ko žaidžiame. Tiek mes nenorime nusileisti jiems, tiek jie nenori nusileisti. Natūralu, kažkiek papildomos energijos, ažiotažo. Visoje Europoje, kad ir koks derbis bebūtų, komandos ateina prastesnės formos, bet kai žaidi derbyje, ant kortos yra pastatyta daugiau nei per paprastas rungtynes. Nereikia žiūrėti į formas. Kiekvienos rungtynės yra nauja istorija ir viskas prasideda iš naujo. - Su kiekvienomis rungtynėmis derbio istorija pildosi. Turbūt įspūdingiausias jos momentas kol kas yra pusfinalio serija, kur visų užsivedimas buvo didelis. Ar įmanoma atkartoti kažką tokio, kas yra atkrintamųjų serija, reguliariojo sezono trečiojo rato mače, kuris galbūt nėra žūtbūtinis nė vienai komandai? - Aš manau, kad vis tiek tos rungtynės gal ir nelemia labai daug, bet tu supranti, kad tai derbis ir, nori, nenori, tu išsijungti ir sieki laimėti. Nereikia žiūrėti, ar paprastos rungtynės, ar atkrintamųjų. Visada norisi derbį laimėti ir darai viską, kad tai padarytum.","Vilniaus „Ryto"" krepšininkas Gytis Radzevičius buvo pripažintas naudingiausiu kovo mėnesio žaidėju „Betsafe-LKL“ lygoje, tačiau komanda vis dar siekia geresnių rezultatų po mažiau sėkmingo tarptautinio sezono. Nepaisant iškritimo iš Čempionų lygos ir vietos praradimo vietiniuose"
"Pabėgti švęsti gimtadienį svetur kartu su žmona tapo neatsiejama tradicija, tad šie metai - neišimtis. Pora aplankė Italijos sostinę. „Per pastaruosius metus tęsiu tradiciją ir kartu su žmona per gimtadienį pabėgam iš Lietuvos. Tai į Paryžių, tai į Veneciją, tai į Vieną, o šiemet skridome į Romą"", - naujienų portalui Žmonės.lt pasakojo žinomas vyras. Tiesa, šis jubiliato pasirinkimas patinka ne visiems. Iš draugų Aras sulaukia spaudimo. „Draugai, kurie norėdavo susirinkti ir pasveikinti visada truputį užpykdavo. Todėl šiais metais sužinoję, kad nešiu kudašių norėjo dar prieš gimtadienį susirinkti ir pasveikinti"", - juokėsi vyras. Asmeninio albumo nuotr./Aras Vėberis su žmona Martyna Romoje Tradicijos - svarbi Aro gyvenimo dalis. Kartu su draugais, kiekvieną savaitės trečiadienį jie renkasi vyriškam vakarui, tad šįkart bičiuliai suskubo organizuoti tradicinį pasisėdėjimą anksčiau, kad spėtų paspausti jubiliatui ranką. „Turiu dar vieną smagią tradiciją. Pas mane namuose, kiekvieną trečiadienį, renkasi vyriškas pirties būrelis. Aš kuriu pirtį, o pas mane susirenka artimiausias draugų ratas. Einame į pirtį, o po to žaidžiame pokerį. Todėl šįkart jie nujausdami, kad aš išvyksiu, man pranešė, jog balandžio 1-ąją bus pas mane"", - apie gimtadienio savaitę kalbėjo jis. Paklaustas apie kelionės planus, A.Vėberis prasitarė, kad kelionės maršrutas kiekvieną kartą jam būna staigmena. Asmeninio albumo nuotr./Aro Vėberio šeima „Už tai yra atsakinga mano žmona. Ji pati labai nori planuoti, jai patinka, o man dėl to yra labai smagu. Dažniausiai kelionės planas man būna siurprizas. Nuskridęs dar net nežinau, kas manęs laukia"", - teigė vyras. Tačiau savo darbą atostogų planavime turi ir jis. „Kelionėse mes pasiskirstome - aš surandu ir užsakau viešbutį, o ji - sugalvoja visą programą"", - papasakojo buvęs „Naktinių personų"" grupės narys. Paprašęs įvertinti praėjusius metus Aras nesudvejodamas teigė, kad metai buvo nuostabūs ir kupini teigiamų emocijų. „Nuostabūs metai, fantastiški, turiningi. Visko buvo labai daug. Pernai metus kartu su visa šeima pradėjome Kinijoje, sugrįžę nėrėme į darbus, bet tarp reikalų ir į Egiptą nulėkėme, o gimtadienį sutikau Vienoje"", - džiaugėsi jis. Asmeninio albumo nuotr./Aras Vėberis su žmona Martyna Kiekvienais metais pūsdamas žvakutes ant torto A.Vėberis galvoja tik vieną ir tą patį norą. „Visada sakau, kad būtume laimingi. Žinoma, laimė subjektyvus dalykas, kiekvienas skirtingai suprantame, bet mano noras ir tikslas gyvenime - laimė"", - džiaugėsi muzikantas. Prieš 3 metus miesto šurmulį iškeitęs į gyvenimą Panevėžyje, nuosavame name, A.Vėberis sprendimu dar nėkart nesuabejojo. „Gyvendamas Panevėžyje - kaifuoju. Kai darbiniais reikalais važiuoju į Vilnių iškart galvoju, kad noriu, kuo greičiau nudirbti visus darbelius ir dumti iš Vilniaus"", - su šypsena portalui Žmonės.lt kalbėjo vyras. Teodoro Biliūno / BNS nuotr./Martyna, Aras Vėberis Aras pastebi, kad dauguma žmonių vis dažniau renkasi ramybę. „Visi mano draugai ar tie, kas turėjo galimybę pabėgti iš Vilniaus - pabėgo"", - pastebėjimu pasidalijo jis. Tiesa, jis visuomet laikė save miesto žmogumi, todėl apie gyvenimą ne didmiestyje net minties neturėjo. Pasak muzikanto, su amžiumi pasikeičia gyvenimo prioritetai ir tam tikrus dalykus pradedi vertinti visai kitaip. „Kiekvienas amžiaus laikotarpis turi savo prioritetus. Kol buvau jaunas, kol rūpėjo kiti dalykai, šeimos nebuvo, niekad nebūčiau pagalvojęs, jog išsikraustysiu iš Vilniaus ar namą nusipirksiu. Laikiau save betono vaikiu, man patiko dangoraižiai, turėjau butą 23 aukšte, bet bėga laikas, o su amžiumi keičiasi žmogus ir prioritetai"", - aiškino Aras.","Aras Vėberis su žmona kasmet gimtadienį švenčia užsienyje, šiemet - Romoje. Jie vertina tradicijas, o Aras džiaugiasi gyvenimu Panevėžyje, kurio ramybę pripažįsta kaip naują prioritetą, tačiau anksčiau buvo miesto žmogus."
"Nors šiemet galima tikėtis persitarimų skaičiaus didėjimo, jis dar nebus didelis, to priežastys - žmonių nežinojimas ar netikėjimas, kad galima reguliariai iš kredito įstaigų gauti naujus paskolos kainos pasiūlymus, įprotis naudotis vieno banko paslaugomis ar manymas, refinansavimas yra sudėtingas procesas, teigia paskolų brokerio „refiGO"" vadovas Mindaugas Girjotas. Bendrovės nuotr./Mindaugas Girjotas „Lietuvos banko duomenimis, šiuo metu Lietuvoje apie 360 tūkst. gyventojų ar šeimų turi bent vieną būsto paskolą, o refinansuotis ketina tik 10 procentų žmonių. Tad išties labai daug gyventojų dar nepasinaudoja galimybe susimažinti savo išlaidas, skirtas paskoloms susimokėti. Dažniausiai žmonės paima kreditus ir galvoja, kad viskas - mokės įmokas kaip suplanuota, nors paskolos laikotarpis trunka net kelis dešimtmečius. Tačiau kiekvienas imantis būsto paskolą turėtų žinoti, kad dėl jų sąlygų vertėtų kas metus ar bent du teirautis iš naujo ir kad žmogus gali gauti naują, taupesnį variantą, kuris gali leisti sumažinti mokamas įmokas ir padės sutaupyti didelę palūkanų sumą per likusį paskolos laikotarpį"", - teigia M.Girjotas. Pasak jo, Lietuvos bankas sausį skelbė, kad vartotojams marža, persitarus sąlygas, sumažėjo vidutiniškai 0,4 procentinio punkto, o tai yra reikšmingas dydis. „Pavyzdžiui, turint 100 tūkst. eurų paskolą, tai sudarytų 30 eurų per mėnesį arba beveik 9 tūkst. eurų per likusį paskolos laikotarpį. Tai tikrai nemaža suma. Dar reiktų turėti omeny, kad per visą paskolos mokėjimo laikotarpį galima reguliariai bandyti paskolą refinansuotis ir sutaupyti dar daugiau"", - pažymi „refiGO"" vadovas. Anot jo, kaip kad reguliariai galima perklausti mobiliojo ryšio operatorių dėl plano kainų ir išsirinkti geriausią pasiūlymą, taip pat yra ir su kredito įstaigomis. „Ir kreiptis reikia ne tik į savo paskolos teikėją - banką ar kredito uniją, bet ir į konkurentus. Tiesa, žmonėms procesas gali atrodyti sudėtingas - patiems susirinkti pasiūlymus, juos palyginti, šiuo atveju galima pasinaudoti refinansavimo specialistų paslaugomis"", - sako M.Girjotas. Jo teigimu, dauguma Lietuvoje paėmusių būsto paskolas yra sudarę kredito sutartis su kintamąja palūkanų norma, kai kredito palūkanas sudaro Europos tarpbankinės palūkanų normos (EURIBOR) pasirinkto laikotarpio reikšmė, pridedant banko maržą. Todėl kiekvienas, pasak M.Girjoto, turintis būsto paskolą, turėtų žinoti ne tik, kiek moka per mėnesį palūkanų, bet ir stengtis mokėti mažiau - rinkoje pasitikrinti bankų maržą, nes jos mažėjimas leidžia sutaupyti. Deja tik maža dalis paskolų turėjotų žino, kad bankų marža gali mažėti, mažėjant paskolos sumai. Gyventojai nuo šių metų vasario gali naudotis nemokamo refinansavimo paslauga, t. y. be papildomų išlaidų pasikeisti paskolą suteikusį banką ir pasigerinti finansines kredito sąlygas.","Nors Lietuvoje dauguma būsto paskolų turėtojų dar nepasinaudoja refinansavimo galimybe, tai galėtų padėti sumažinti palūkanų išlaidas, nes dauguma nežino, kad galima reguliariai gauti naujus paskolos kainos pasiūlymus ir pasinaudoti nemokamo refinansavimo paslauga. Mindaugas Girjotas iš „refiGO“ ragina žmones dažniau tikrinti ir derėtis dėl geresnių kreditavimo sąlygų, nes tai gali reikšmingai sumažinti mėnesines įmokas ir sutaupyti per paskolos laikotarpį."
"Lietuvos kino ir televizijos aktorė Larisa Kalpokaitė - jau 50 metų scenoje. Pusamžį dedikuotą teatrui aktorė nusprendė paminėti sukvietusi bendražygius ir gerbėjus į šventinį vakarą.„Vaidilos"" teatro erdvės prisipildė šurmulio, aplodismentų, o vakaro žvaigždė - Larisa - stebino ne tik išjausta programa, bet ir stulbinančiu įvaizdžiu, kurį kūrė mados maestro Juozas Statkevičius. Savo kūriniu ypatingai progai dizaineris Juozas Statkevičius pasidžiaugė socialiniuose tinkluose. Jis dalijosi šventės akimirkomis ir vakaro žvaigždės Larisos Kalpokaitės nuotraukomis, kuriose ji pozuoja su ryškia raudona suknele ir akiniais. „Super jubiliejus „Vaidilos"" teatre! Taip gera matyti draugus! Bravo, Larisa Kalpokaitė - 50 metų scenoje! Koks smagus vakaras - gėris, grožis... Pagaliau visi išlindo iš namų! Gera matyti gražius, pasipuošusius žmones. Gera matyti draugus! Valio!"", - rašė Juozas. J.Statkevičius pasidalijo ir dar vienu įrašu, kuriame atkreipė dėmesį į vis retesnę viešnią įvairių proginių švenčių metu - eleganciją. „Vidos Ramaskienės fenomenas - ištraukti visus iš įkyrėjusių guolių ir urvelių, grąžinti visuomenę į šviesą, į šventes, balius ir puotas! Ir štai - 50 metų scenoje švenčianti mylima Larisa Kalpokaitė visus sukvietė į Vaidilos teatrą! Į elegantišką šventę, į prašmatnų vakarą! Kaip visi pasiilgom vakarų, švenčių, grožio! Kodėl visi pasidavė „koronos-urvelių-treningų-sofučių"" sistemai ir paprastam edalui? Laikas grįžti! Laikas džiaugtis gyvenimu - puoštis, bendrauti, gėrėtis akimirkomis! Pavasaris už lango! Taip gera matyti pasipuošusius žmones ir švytinčius draugų veidus!","Lietuvos aktorė Larisa Kalpokaitė paminėjo savo 50 metų scenos jubiliejų „Vaidilos“ teatre, surengdama šventinį vakarą su bendražygiais ir gerbėjais, kurį papuošė mados dizaineris Juozas Statkevičius ir jo kūrinys."
"Šios dvi komandos finale susitinka ne pirmą kartą. Praėjusį sezoną „Kauno Žalgiris"" pirmoje serijos dvikovoje įveikė jonaviečius rezultatu 4:0, antrasis ekipų susitikimas baigėsi kauniečių pergale 2:1. Trečioje finalo dvikovoje žalgiriečiai rezultatu 4:1 užbaigė finalo seriją ir aštuntą kartą iš eilės tapo Lietuvos čempionais. Ilgametis „Kauno Žalgirio"" komandos žaidėjas Tomas Bučma kalbėjo, kad prieš šių metų finalą ekipa atidžiai analizuoja varžovų žaidimą. „Artėjančioms dvikovoms pasiruošimas vyksta sklandžiai. Turėjome puikias pusfinalio kovas, varžovams neleidome susikurti daug progų. Tikiuosi, kad į finalo dvikovas ateisime su puikiu pasiruošimu ir nepriekaištinga žaidimo forma"", - apie pasiruošimą kalbėjo žalgirietis. Šį sezoną „Kauno Žalgiris"" ir Jonavos „Vikingai"" susitiko keturis kartus. Reguliariajame sezone kauniečiai laimėjo abu mačus rezultatais 6:4 ir 3:2. Dar vienas tarpusavio rungtynes ekipos sužaidė Baltijos futsal klubų lygoje, kur „Kauno Žalgiris"" įveikė jonaviečius 4:0. Taip pat šios komandos susitiko ir LFF Futsal taurės pusfinalio metu. Čia „Kauno Žalgiriui"" teko pripažinti Jonavos „Vikingų"" pranašumą rezultatu 1:2. „Taurės pusfinalyje „Vikingai"" demonstravo stiprią fizinę kovą. Pralaimėjome jiems nedideliu skirtumu, neišnaudojome visų savo progų tinkamai, bet tai nesumenkino mūsų motyvacijos likusiam sezonui. Futsal A lygos finalo dvikovose stengsimės pakeisti savo žaidimą, išnaudoti susikurtas progas ir dar kartą apginti čempionų titulą"", - mintimis dalinosi T.Bučma. Finalo serija prasidės jau kovo 23 d., Kauno sporto halėje. Antroji poros dvikova vyks kovo 26 d., Jonavos sporto arenoje, o kovo 30 d., komandos vėl susitiks Kauno sporto halėje.","„Kauno Žalgiris"" ir Jonavos „Vikingai"" ruošiasi finalo serijai po įtemptų sezono susitikimų, kur kauniečiai sieks apginti čempionų titulą, nepaisant ankstesnio pralaimėjimo taurės pusfinalyje."
"Dainininkė Augustė Vedrickaitė pašiurpo - telefonu ji užfiksavo, kaip atliekų tvarkymo bendrovės darbuotojai atvežė šiukšlių maišus ir sukrovė juos į kieme stovinčius konteinerius. Vaizdo įrašu dainininkė pasidalijo socialiniuose tinkluose, taip atkreipdama daugelio Vilniaus gyventojų dėmesį. Įrašu A.Vedrickaitė pasidalijo su portalu Žmonės.lt. „Šįryt užkliuvo akis, tai noriu pasidalinti ir kartu paklausti. Smagu matyti, kad tvarkomas miestas, bet kas vyksta su tvarkytojų atliekomis? Šiukšlėmis tiesiog užpildomi atsitiktiniai gyventojų konteineriai ir čia viskas tvarkoj? Ne vienas maišiukas, o visa pilna priekaba. Prie buitinių atliekų? Kažko aš nesuprantu..."" - rašė Augustė ir pasidalijo vaizdo įrašu. Tiesa, į A.Vedrickaitės įrašą sureagavo Vilniaus atliekų sistemos administratorius (VASA). „Sveiki, ačiū, kad neliekate abejingi. Teritoriją prižiūrinti įmonė UAB „Ekonovus"" galimai pažeidė Kelių eismo taisykles - važiavo pėstiesiems skirtu taku ir netinkamai atsikratė atliekomis, pažeisdama Vilniaus miesto savivaldybės atliekų tvarkymo taisyklių 54.3 punktą, draudžiantį konteineriuose šalinti atliekas, kurioms jie nėra skirti. Užfiksavome šį pažeidimą ir perdavėme informaciją Vilniaus miesto savivaldybės Viešosios tvarkos skyriui. UAB „Ekonovus"" darbuotojai buvo vietoje ir sutvarkė išmestas atliekas vadovaujantis Atliekų tvarkymo taisyklėmis. Dėl šio incidento gyventojai nuostolių nepatirs"", - rašoma komentare.","Dainininkė Augustė Vedrickaitė socialiniuose tinkluose pasidalijo vaizdo įrašu, kuriame užfiksuota, kaip atliekų tvarkymo įmonės darbuotojai netinkamai išmeta šiukšles į gyventojų konteinerius, o Vilniaus atliekų sistemos administratorius patvirtino pažeidimą ir ėmėsi veiksmų."
"Šiandienos protesto kūrėjai vis dar ieško būdo, kaip žadinti klausytojus ir perduoti svarbias idėjas, net jei ir sąlygos tokiai muzikai plėstis dabar yra gerokai pasikeitusios. Į koncertus renkasi tie, kuriems nebaisūs nepatogūs tekstai ar šokiruojantis įvaizdis, o šaižūs gitarų garsai leidžia išsilieti ir pasidalinti nerimu su kitais. Apie tai kalbamės su kultūros tinklaraščio „Ore"" redaktoriumi ir grupės „dr.Green"" vokalistu bei tekstų autoriumi Domininku Kunčinu ir grupės „McLoud"" vokalistu, tekstų autoriumi Luku Malinausku. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Emilio Garlos nuotr./Domininkas Kunčinas Protestas sovietmečiu Sovietmečio protesto muzika vadovavosi tam tikromis taisyklėmis. Atlikėjai slėpė žodžių esmes po šydu, naudodamiesi metaforomis - už stojimą prieš tuometinę valdžią galėjai nukentėti. Jų dainos buvo apie tai, kaip bulvės pradės žydėti, kai bus išnaikinti „kolorado vabalai"", arba kaip reikia laikytis higienos, kad neužpultų „kenkėjai"". „Bet koks ilgesnis plaukas, platesnė kelnių klešnė ar truputį „kreivesni"" dainos žodžiai grėsė nemalonumais"", - sako D.Kunčinas. Bet koks ilgesnis plaukas, platesnė kelnių klešnė ar truputį „kreivesni"" dainos žodžiai grėsė nemalonumais. Pasak grupės „dr.Green"" vokalisto, tekstų autoriaus D.Kunčino, tai buvo magiškasis 1988-1991 metų realizmas, o protestui įkvėpti galėjo ne tik muzika, bet ir kinas. Vienas tokių - režisieriaus Raimundo Banionio filmas „Vaikai iš Amerikos viešbučio"", kurio finale prasiveržia metaforinis ilgai slėpto laisvės troškimo šaltinis. „Panašiai tuo laikotarpiu prasiveržė ir dainuojančios revoliucijos fontanas. Tame kontekste „barikadoms"" tiko beveik bet kokios dainos, nes galimybės rinktis neturėjome. Šiandien daugelis jų galbūt skamba naivokai, tačiau tuomet kovai tiko visi akordai, nuo bardiško Vytauto Kernagio „Šaukiu aš tautą"" iki metalizuoto „Katedros"" vienybės himno „Mes jėga"", - pasakoja D.Kunčinas. Grupė „dr. Green"" yra viena iš pirmųjų lietuviškų punk-ska muzikos žanro grupių - pasižyminčių greitu tempu ir maištinga energija. Be veiklos su grupe, D.Kunčinas žinomas, kaip vienas iš 1998-2006 metais veikusio klubo „GreenClub"" įkūrėjų, kuriame būrėsi įvairaus plauko neformalai bei alternatyvios muzikos kūrėjai ir klausytojai. Gedimino Bartuškos nuotr./Grupės „dr.Green"" vokalistas Domininkas Kunčinas Dabartinis priešas Dabartiniai protestuotojai muzikoje prisitaikę prie sąlygų: kontroversišką įvaizdį formuoja kitokiais įrankiais. „Rusų propaganda veikia kitaip nei prieš 30 metų. Šiais laikais priešas yra šiek tiek abstraktesnis, jis įgavęs ne tokią aiškią formą. Priešas gali apsimesti Lietuvos naciu, proamerikietišku trumpistu ar net religine bendruomene"",- apie kovą su politiniais ir socialiniais reiškiniais kalba grupės „McLoud"" narys L.Malinauskas. Jų kuriama muzika kovoja su skirtingo tipo priešais - su ja galima ir pasilinksminti, ir „pasibelsti į Maskvos vartus"". Grupės „McLoud"", gyvuojančios jau daugiau nei 15 metų, kūryba skamba provokuojančiomis ir aršiomis tekstų eilutėmis. Dainose kalbama apie tikėjimo, dezinformacijos, moralinių nuostatų ir politines temas. Kaip sako pats grupės lyderis L.Malinauskas, jų kuriama muzika kovoja su skirtingo tipo priešais - su ja galima ir pasilinksminti, ir „pasibelsti į Maskvos vartus"". „Ateis diena, kai pelės suės kates, o katės suės šunis."" Ir tai yra ko aš linkėčiau rusams, nors tai yra per vėlu. Dabar tokio nusiteikimo linkėčiau ir amerikiečiams. Tai nėra taip sukonkretinta - dainos galima klausytis ir paaugliui, kuriam yra šešiolika, ir piliečiui, kurio vergvaldys yra amoralus. Abu nori pabėgti. Daina gali veikti per kelis sluoksnius, nors jos tekstas tėra keletas socialinių lozungų ir citatų iš persų pasakėčių"", - apie savo tekstų reikšmes kalba L.Malinauskas. Alternatyvios muzikos koncertuose renkasi dažniausiai jauni žmonės, kuriems šaižūs gitarų garsai ir riksmai - pagalba išsilaisvinti. Pasak grupės lyderio, alternatyvios muzikos koncertuose renkasi dažniausiai jauni žmonės, kuriems šaižūs gitarų garsai ir riksmai - pagalba išsilaisvinti. „Kai mintys garsios ir jų labai daug, geriausia pasislėpti dar didesniame garse - radikalaus metalo muzikoje yra labai daug triukšmo. Bet jei tai muzikai pasiduodi, imi girdėti harmonijas. Tai yra pasaulinio streso atspindys"", - sako L.Malinauskas. Armino Staneikos nuotr./Lukas Malinauskas Protestas prieš popkultūrą „Manau, kad grupė „Bix"" - vienas geriausių dalykų, nutikusių lietuviškai popmuzikai. Iki šiol atsimenu, kokį įspūdį padarė jų pasirodymas televizijos viktorinos „10x10"" metu: muzikantai vilkėjo juodais darbo drabužiais, dainavo apie „gerą organą liežuvį"", o vokalistas žiopčiojo ne į mikroną, o į... elektros lemputę. Tai buvo protestas prieš tuo metu tvarkingą ir sušukuotą televiziją bei gyvenimo būdą, atvėręs miegamojo rajono paaugliui duris į pogrindį. Ironiška, jog pačius „biksus"" vėliau popkultūra ir suvalgė"", - taip prisimena tuometinę maištingą kultūrą D.Kunčinas. Grupė „Bix"" - vienas geriausių dalykų, nutikusių lietuviškai popmuzikai. Dabartinė alternatyvi muzika taip pat tam tikra prasme stovi priešais populiariąją. Scenoje atsispindi ne glamūrinis įvaizdis, o maištas, panika ir neglostantys tekstai: „Kai kuriose erdvėse muzika negimsta, o aš domėjausi tokia erdve, kurioje iš tikrųjų gimsta muzika. Paprastai tai visada buvo protesto muzika, nes ji kovojo prieš komercinę, televizinių projektų muziką, o šiuo metu ir prieš daugelį popmuzikos atlikėjų."" - apie panašią patirtį dalijasi L.Malinauskas. Tomo Tereko nuotr./Grupės „dr.Green"" koncertas Pasak jo, daina „Joe Song"" yra dar viena grupės „McLoud"" protesto išraiška, tik šįkart prieš popkultūrą. Tai meilės daina, parašyta atvirkščiomis taisyklėmis, nei paprastai rašomos tokios dainos. Kūrinys skambėjo Žalgirio arenoje - taip tapo protestu prieš daug „M.A.M.A"" apdovanojimų gavusius atlikėjus ir publiką. „Mūsų muzika yra įrodymas, kad iš kolonėlių nebūtinai turi varvėti sacharinas, cukrus ir medus"", - taip apie užslėptą reikšmę kalba L.Malinauskas. Apie melomanų įpročius Didžioji dalis šiuolaikinių klausytojų, kaip teigia L.Malinauskas, nemėgsta muzikos, todėl dygesniais tekstais tokią auditoriją pasiekti sunkiau. „Nėra taip, kad išgirsta muziką ir jiems pasidaro bloga, bet jie nesidomi, jiems nesvarbu. Čia kaip išsikviesti taksi - žmonėms nesvarbu kokia mašina atvažiuos, ji tik atliks funkciją. Man muzika niekada nebuvo tik funkcija, aš buvau suinteresuotas, kad mašina būtų kokybiška ir negestų"", - taip apie alternatyvios muzikos reikalingumą pasakoja muzikantas. Norima sukurti muzikinį foną, netrikdantį moralinio snaudulio prekybos centre ar ant sofos priešais ekraną - leiskite žmogui pailsėti po darbo dienos. Pailsėti - negalvoti. „Norima sukurti muzikinį foną, netrikdantį moralinio snaudulio prekybos centre ar ant sofos priešais ekraną - leiskite žmogui pailsėti po darbo dienos. Pailsėti - negalvoti. Kaip dainavo grupė „Invazija"": „Aš žinau kodėl žmonės geria, kad gyventi būtų gera, nes juk negeria tas, kas mato aplink gyvenimo šiukšles!"" - antrina ir D.Kunčinas. Armino Staneikos nuotr./„McLoud"" vokalistas Lukas Malinauskas Muzikos poveikis nuvertėjo Nors provokuojančių meno išraiškų apstu, visgi, didelė informacijos sklaida ir socialinių tinklų pasiekiamumas turi savų spragų. „Kad ir ką sakytum, interneto burbule uždarytas protestas turi labai ribotą poveikį. Tikrosios permainos vyksta gyvai, o ne pasirašinėjant begalines peticijas internete ar diskutuojant su troliu komentaruose. Susidomi kokiu nors protesto reiškiniu, paspaudi nuorodą, o po pusvalandžio suvoki, kad žiūri kokius nors kačiukus. Kam nėra taip buvę?"" - retoriškai klausia D.Kunčinas. Armino Staneikos nuotr. / „McLoud"" vokalistas Lukas Malinauskas Šiandien muzika pasiekiama vos vienu spustelėjimu, o jeigu nori dalintis savo kūryba, viską galima susikurti namų sąlygomis. Pasak D.Kunčino, muzikos srautai šiandien yra milžiniški, kasdien sukuriama apie 100 tūkstančių naujų dainų. Tai, anot jo, turi savų pliusų ir minusų. „Norint išleisti savo kūrinį, nebūtina pasirašyti savižudiško kontrakto su muzikos verslo rykliu. Kita vertus, muzika nuvertėjo daugiau nei bet kuri valiuta. Nors ir gali dainuoti apie beveik ką nori, dainos galia šiandien nebėra tokia didelė"", - kalbėjo D.Kunčinas. „Pagal statistiką Lietuvos jaunimas yra laimingiausias pasaulyje, tačiau esame šalis, kurią okupavo tris kartus. Kaskart, kai bandydavome nejaukią emociją atskleisti per kūrybą, gaudavome per nagus - taip mus dresiravo"", - apie suvaržymus kalba kūrėjas L.Malinauskas. Pasak jo, pripažinimas, jog esame žmogiški ir jautrūs, padėtų mums susitaikyti - nepatogūs tekstai ar melodijos nebegąsdintų. „Po truputį kylantis alternatyvios muzikos pripažinimas tai ir demaskuoja - einame geru keliu"", - sako jis. Pasak D.Kunčino, muzikos srautai šiandien yra milžiniški, kasdien sukuriama apie 100 tūkstančių naujų dainų. Melodijos ir tekstai, kurie sužadina nepatogius jausmus, reikalauja tam tikro įsigilinimo ir netradicinio kūrybos būdo - visgi, tai muzika, tyrinėjanti tamsesnius sąmonės kraštus. Kaip sako L.Malinauskas - protesto muzika yra maisto ruošimas ne pagal receptą. „Jeigu visa muzika bus pagal receptą, viskas bus „McDonald‘as"". Ar jūs norėtumėt gyventi pasaulyje, kur yra tik „McDonald‘as""?"" - melomanų klausia L.Malinauskas.","Šiuolaikinė protesto muzika Lietuvoje, siekdama perduoti svarbias idėjas, susiduria su pasikeitusiomis sąlygomis ir įvairiais priešais, kurie yra abstraktesni nei sovietmečiu. Anksčiau protesto muzika slėpė savo žinutes po metaforų šydu dėl valdžios bausmių, o dabar alternatyvios muzikos kūrėjai kaip"
"Lietuvos menininkai savo kūrybą pristatys bienalės programoje „Paviljonai be sienų"". „Lietuvos paviljonas be sienų"" rengiamas bendradarbiaujant su Lietuvos kultūros institutu. PALAIKYKITE. Paremti 15min kultūrą galite skirdami paramą VšĮ „Penkiolika minučių"". „Didžiuojamės, kad Lietuva bus pristatyta „Performa 2025"" bienalėje. Tai dar vienas įrodymas, kad mūsų kūrėjų balsas girdimas ir matomas plačiai ir tarptautiškai, o kūryba geba įkvėpti, stebinti, praturtinti. Apie bendradarbiavimo su „Performa"" galimybę svarstyta jau kurį laiką: ryšius buvo užmezgusi Vilniaus performanso bienalės kuratorė Neringa Bumblienė, apie tai diskutavome su įvairiais menininkais bei kuratoriais. Martyno Norvaišo ir Nikolo Versecko nuotr. Pinault Collection/Lina Lapelytė, „Kalba"", Festival d'Automne, 2024 Lietuvos kultūros atašė Jungtinėse Amerikos Valstijose Gražinos Michnevičiūtės dėka pavyko pasiekti sutarimo. Per 20 metų šioje bienalėje, kuri savo svarba nenusileidžia Venecijos bienalei, prisistatė daugiau nei 850 kūrėjų, tad dalyvauti joje Lietuvos menininkams bus didelė garbė"", - sakė Lietuvos kultūros instituto vadovė Julija Reklaitė. Vilniuje ir Londone gyvenanti menininkė Lina Lapelytė „Performa 2025"" bienalėje tęs žmonijos susipynimo su gamtos pasauliu tyrinėjimą, gvildendama kalbos, bendravimo, nesusikalbėjimo temas. Naujausias menininkės darbas, pristatomas kaip bienalės „Lietuvos paviljono be sienų"" dalis, įtraukia gimnazijos ir vidurinės mokyklos moksleivius į dalyvaujamąjį performansą, kuriame susipina vaidmenų žaidimas, vokalizacija ir judesys. Kolektyviai mėgdžiodami gyvūnų gestus ir garsus, dalyviai tyrinės būdus, kaip jaunosios kartos įveikia netikrumą, naujai interpretuoja prisiminimus ir kuria naujus išraiškos būdus, reaguodamos į sparčiai besikeičiantį pasaulį. Menininkų duetas „Pakui Hardware"" Lietuvos paviljone tęs besikeičiančio technologijų ir žmogaus kūno santykio tyrinėjimą. Neringa Černiauskaitė ir Ugnius Gelguda, remdamiesi savo atstovavimo Lietuvai 60-ojoje Venecijos bienalėje 2024 m. temomis, pristatys dirbtinio intelekto terapijos seansą, kurio struktūra primins klasikinę graikų tragediją. Pakui Hardware ir Marijos Teresės Rozanskaitės instaliacija „Uždegimas"" Lietuvos nacionaliniame paviljone Venecijoje, 2024 Spektaklyje, kuriame veiks įtraukiantis garsinis kraštovaizdis ir gyvas bendruomenės choras, bus gilinamasi į psichologinius ir socialinius dirbtinio intelekto bei žmogaus ir mašinos hibridiškumo aspektus, kviečiant žiūrovus įsitraukti į emocinį technologijų integracijos į šiuolaikinį gyvenimą sudėtingumą. Pakui Hardware instaliacija „Tolimas rūpestis"" Radvilų rūmų muziejuje, Vilniuje, 2024 „Lietuvos paviljone be sienų"" planuojami 5- 6 Lietuvos menininkų pasirodymai. Daugiau informacijos apie Lietuvos programą bus pateikta vėliau. Lietuvos programos kuratoriai - vyriausioji bienalės programavimo patarėja ir kuratorė Defne Ayas bei vyr. kuratorės pavaduotojas Jobas Pistonas. 2004 m. įkurta „Performa"" pakeitė viešą ir akademinį požiūrį į performanso meną su įspūdinga visą miestą apimančia bienale, novatoriškų kūrinių užsakymais, leidiniais ir originalia meno sklaidos platforma. „Performa"" įkvėpė performanso padalinių įkūrimą viso pasaulio kultūros institucijose. 2013 m. pradėta programa „Paviljonai be sienų"" pristato naujus kylančius ir pripažintus menininkus iš viso pasaulio. „Performa 2025"" Niujorke vyks lapkričio 1- 23 dienomis. „Performos"" įkūrėja meno istorikė ir kuratorė RoseLee Goldberg pernai rudenį viešėjo Lietuvoje Lietuvos kultūros instituto kvietimu.","Lietuvos menininkai pristatys savo kūrybą „Performa 2025“ bienalėje Niujorke, dalyvaudami programoje „Lietuvos paviljonas be sienų“, kurią koordinuoja Lietuvos kultūros institutas. Projekte bus nagrinėjamos kalbos, komunikacijos ir technologijų temos, įtraukiant įvairias menines išraiškas ir jaunimo dalyvavimą."
"„Eurovizija"" - tai ne tik konkursas, bet ir šalių vienybę bei muzikinę draugystę puoselėjanti scena. Puikus to pavyzdys - Latvijos merginų grupė „Tautumeitas"", šiemet atstovausianti savo šalį su daina „Bur man laimi"": latvės nusprendė pagerbti Lietuvos atstovus „Katarsį"", perdainuodamos grupės konkursinę dainą „Tavo akys"". Penktadienį šių metų Latvijos „Eurovizijos"" grupė „Tautumeitas"" pasidalijo netikėta dovana Lietuvai - grupės merginos perdainavo „Katarsio"" dainą „Tavo akys"". „Dalijimasis meile muzikai nuo seno! Nuoširdžiu koveriu norime pasidžiaugti mūsų kaimynu iš Lietuvos „Katarsis"" ir jo Eurovizijos 2025 daina „Tavo Akys"". Eurovizija visai netoli, abi mūsų dainos į sceną žengs gegužės 15 d.! Iki tol mokykimės jų kartu - klausykimės Tautumeito ir Katarsio"", - rašoma jų įraše. Išgirskite: Primename, kad ketvirtadienio vakarą paaiškėjo kelintu numeriu „Eurovizijos"" pusfinalyje Bazelyje pasirodys Lietuvos atstovai, roko grupė „Katarsis"". 2025 m. Eurovizijos dainų konkurso pusfinalio eilės tvarka paskelbta oficialiame „Eurovizijos"" dainų konkurso „YouTube"" kanale. Kaip paaiškėjo, Lietuvos atstovai pasirodys gegužės 15 dieną, antrąjame pusfinalyje, 8 numeriu. Pirmas pusfinalis įvyks gegužės 13 dieną. Pirmo pusfinalio dalyvių sąrašas. 1. Islandija: VÆB - RÓA 2. Lenkija: Justyna Steczkowska - GAJA 3. Slovėnija: Klemen - How Much Time Do We Have Left 4. Estija: Tommy Cash - Espresso Macchiato Ispanija: Melody - ESA DIVA 5. Ukraina: Ziferblat - Bird of Pray 6. Švedija: KAJ - Bara Bada Bastu 7. Portugalija: NAPA - Deslocado 8. Norvegija: Kyle Alessandro - Lighter 9. Belgija: Red Sebastian - Strobe Lights Italija: Lucio Corsi - Volevo Essere Un Duro 10. Azerbaidžanas: Mamagama - Run With U 11. San Marinas: Gabry Ponte - Tutta L’Italia 12. Albanija: Shkodra Elektronike - Zjerm 13. Nyderlandai: Claude - C’est La Vie 14. Kroatija: Marko Bošnjak - Poison Cake Šveicarija Zoë Më - Voyage 15. Kipras: Theo Evan - Shh Antrasis pusfinalis įvyks gegužės 15 dieną. Dalyvių sąrašas. 1. Australija: Go-Jo - Milkshake Man 2. Montenegro: Nina Žižić - Dobrodošli 3. Airija: EMMY - Laika Party 4. Latvija: Tautumeitas - Bur Man Laimi 5. Armėnija: PARG - SURVIVOR 6. Austrija: JJ - Wasted Love Jungtinė Karalystė: Remember Monday - What The Hell Just Happened? 7. Graikija: Klavdia - Asteromáta 8. Lietuva: Katarsis - Tavo Akys 9. Malta: Miriana Conte - SERVING 10. Gruzija: Mariam Shengelia - Freedom Prancūzija: Louane - maman 11. Danija: Sissal - Hallucination 12. Čekija: ADONXS - Kiss Kiss Goodbye 13. Liuksemburgas: Laura Thorn - La Poupée Monte Le Son 14. Izraelis: Yuval Raphael - New Day Will Rise Vokietija: Abor & Tynna - Baller 15. Serbija: Princ - Mila 16. Suomija Erika Vikman - ICH KOMME","Šių metų „Eurovizijoje“ Latvijai atstovausianti grupė „Tautumeitas“ pasidalijo netikėta dovana, perdainuodama Lietuvos grupės „Katarsis“ dainą „Tavo akys“, kuri bus atlikta konkurso antrajame pusfinalyje gegužės 15 dieną."
"Nuo pirmų minučių žaidęs 20-metis saugas 55-ąją buvo nubaustas geltona kortele, o 63-iąją - pakeistas. Vida Press nuotr./Gvidas Gineitis Ant suolo jis sėdo, kai švieslentėje vis dar degė du nuliai, o komandos draugas Che Adamsas ką tik buvo nerealizavęs baudinio (62 min.). Čia pat Veronos „Hellas"" išsiveržė į priekį - jau kitą minutę po G.Gineičio keitimo pasižymėjo Aminas Sarras (64 min.). Vis dėlto „Torino"" pavyko rezultatą išlyginti ir pratęsti nepralaimėtų rungtynių seriją iki 6-ių iš eilės. Įvartį pelnė Eljifas Elmas (67 min.). Rungtynes „Torino"" dar baigė be pašalinto Samuele Ricci (86 min.). Tai 10-as kartas, kai G.Gineitis šiame sezone „Serie A"" rungtynes pradėjo startinėje vienuolikėje (dar 14 sykių jis kilo nuo suolo). Gineitis tra i titolari, tra poco si parte! 👊 pic.twitter.com/cFfJu8GJ8S — Torino Football Club (@TorinoFC_1906) April 6, 2025 Lietuvio sąskaitoje - 3 įvarčiai, 1 rezultatyvus perdavimas ir 3 geltonos kortelės šio sezono aukščiausioje Italijos lygoje. „Torino"" su 40 taškų pakilo į 10-ąją „Serie A"" vietą. „Hellas"" žengia 14-a.","Lietuvis Gvidas Gineitis pradėjo rungtynes startinėje sudėtyje, bet buvo pakeistas 63-iąją minutę, o rungtynės baigėsi lygiosiomis, „Torino"" pratęsiant nepralaimėtų rungtynių seriją iki šešių. Šiuo metu „Torino"" rikiuojasi 10-oje „Serie A"" vietoje."
"Šį pavasarį nelikus tiesioginių skrydžių į Bilundą, daugelis susimąstė - kaip dabar per mokinių pavasario atostogas lengvai pasiekti šį legendinį pramogų parką? Juo labiau, kad jau balandžio mėnesį jis duris atvers pasikeitęs: laukia naujos atrakcijos, kurias norisi išbandyti nieko nelaukus, rašoma „DFDS"" pranešime žiniasklaidai. Kviečia keliauti keltu Vienas iš būdų, kaip pasiekti Daniją iš Lietuvos - keltu. „Matome, kad kelionę keltu vertina šeimos, kurios nori daugiau patogumo ir išskirtinių įspūdžių. Galima vykti savu transportu, drauge su augintiniu, taip pat pasiimti neribotą kiekį bagažo - vietos bus ir vaikų paspirtukams, ir iš „Lego"" parduotuvės parsivežamiems konstruktoriams. Kad vaikams nebūtų laiko nuobodžiauti, keltuose įrengti žaidimų kambariai. O ir pats plaukimas didžiuliu laivu, kai pro kajučių, restoranų langus atsiveria jūros platybė, vėjas ant denio kedena plaukus, jau savaime yra įsimintinas"", - sako tokias keliones siūlančios įmonės atstovė Gintarė Marozienė. Pranešimo žiniasklaidai autorių nuotr./DFDS keltas Iš Lietuvos - du jūrų keliai Legolendo link Pastebima, kad nelikus tiesioginių skrydžių į Bilundą, nemažai šeimų planuoja į Legolendą vykti automobiliu. Šiuo atveju taip pat rekomenduojama rinktis keltą: tai leis sutrumpinti ilgas vairavimo valandas. Bilundą galima pasiekti per Baltijos jūrą persikeliant tiek į Švedijos Karlshamną, tiek į Vokietijos Kylį. Kurį variantą rinktis? Jeigu norite vairuoti kuo trumpiau, verta rinktis Vokietiją - daugiau laiko praleisite kelte, o iš Kylio uosto iki Bilundo nuvažiuosite per mažiau nei 2,5 valandos. Būtina stotelė pakeliui - Gliuksburge. Tai mažas miestas šiaurės Vokietijoje, garsus dėl dviejų dalykų. Pirma, tai šiauriausiai esantis Vokietijos miestas - bus proga su mažaisiais geografais pasigilinti į žemėlapį. O didžiausia miesto Gliuksburgo žvaigždė yra jo pilis, pastatyta viduryje ežero. Ji vadinama viena svarbiausių renesansinių pilių Šiaurės Europoje, ir su vaikais galėsite padiskutuoti, kuri pilis ežere gražesnė - ši ar mūsiškė Trakuose. Įvažiavus į Daniją, čia taip netrūks dėmesio vertų objektų: didinga raudonų plytų Koldingo pilis, į UNESCO pasaulio paveldo sąrašą įrašyti Jelingės runų akmenys, o visai netoli Bilundo lauks ir safari tipo zoologijos sodas „Givskud"", po kurį galima važinėtis savo automobiliu bei stebėti raganosius, antilopes, lemūrus, žirafas ir net liūtus. DFDS nuotr./Lundas, Švedija Pasirinkus Švedijos kryptį, atogiai išsimiegoję per naktį, jau ryte išsilaipinsite Karlshamne. Iki Bilundo liks 450 km, tačiau maršrutas itin turtingas kultūrinių ir gamtinių objektų. Švedijoje verta stabtelti vienu gražiausių šalies miestų vadinamame Lunde, taip pat architektūriniais kontrastais ir puikia virtuve garsėjančioje Malmėje. Įvažiavimas į Daniją bus vienas įspūdingiausių šalies sienų kirtimų - važiuosite fantastiškus vaizdus dovanojančiu Eresundo tiltu, jungiančiu Malmę ir Kopenhagą. Jis tikras žmogaus vaizduotės ir inžinerijos triumfas, kurį verta išvysti savo akimis. Kitapus tilto esančioje Kopenhagoje pasivaikščiojus po spalvingą Nyhavn kanalo pakrantę ir aplankius Mažąją undinėlę, netoliese esančioje Roskildėje nusikelsite į vikingų pasaulį - muziejuje išvysite senovinius iškastus vikingų laivus. 3 nekantriai laukiamos naujienos Legolende Ar verta vykti į Legolendą, argumentų vargu ar reikia - tai seniausia ir žymiausia lego kaladėlių meka, kurią kasmet aplanko apie 2 milijonus žmonių. Akys negali atsigrožėti tuo, ką galima pastatyti iš spalvingų kaladėlių, ir vaikų būriais, kurie iš susijaudinimo ir džiaugsmo bėgioja po visą teritoriją. Danijos Legolendui pastatyti prireikė kelių dešimčių milijonų kaladėlių. Parke galime pasijusti piratais, tyrinėjančiais urvus su paslėptais lobiais, riteriais viduramžių pilyje, istorijos ieškotojais Egipto piramidėse ar nindzėmis, įveikiančiomis lazerinį kliūčių ruožą. Daug atrakcionų yra interaktyvūs, čia taip pat yra ir amerikietiškų kalnelių - pramogų, ieškantiems stipresnių įspūdžių. Pranešimo žiniasklaidai autorių nuotr./Legolendas Parkas nuolat atnaujinimas, tad jį įdomu aplankyti net ir tiems, kurie čia jau yra smagiai leidę laiką. Kai šių metų balandį prasidės naujasis Legolendo sezonas, pasitiks naujiena: visiškai nauja piratų žaidimų aikštelė su 22 metrų ilgio trijų aukštų laivu, po kurį laipiodami mažieji piratai ieškos lobių, taikysis iš patrankų ir slėpsis nuo jūrų pabaisų. Naujovių sulaukė ir žymusis Minilendas, kuriame išdygę žinomiausi pasaulio architektūros perlai. Antram pagal dydį Danijos miestui - Orhusui - skirtoje teritorijoje iškilo miesto įžymybės, pavyzdžiui, katedra, kurią iš 1 milijono lego kaladėlių pastatyti prireikė net 2300 valandų, o tai prilygsta 95 dienoms.","Dėl tiesioginių skrydžių į Bilundą trūkumo šeimos raginamos vykti į Legolendą keltu, kuris suteikia patogumo ir įdomų kelionės patyrimą. Naujame Legolendo sezone lankytojus pasitiks naujos atrakcijos, įskaitant piratų žaidimų aikštelę ir atnaujintą Minilendą."
"Kaip įsigyti receptinius vaistus nuotoliu? Vaistus nuotoliniu būdu gali pirkti tik tie pacientai, kurie turi galiojantį elektroninį receptą vaistui. Ar pacientas jį turi, gali pasitikrinti E. sveikatos sistemoje, prisijungęs per Elektroninius valdžios vartus. „Pasirinkęs norimus įsigyti vaistus E. sveikatoje, pacientas nukreipiamas į pasirinktos vaistinės interneto svetainę, kurioje turi užbaigti vaistų užsakymą. Vaistinė patvirtina užsakymą tik tuomet, kai pacientui suteikiama farmacinė paslauga, pavyzdžiui, paskambina farmacijos specialistas ir nuotoliniu būdu pakonsultuoja pacientą apie pasirinktą vaistą"", - pasakoja K.Povilaitienė. Asmeninio albumo nuotr./Kristina Povilaitienė Kodėl verta vaistus pirkti nuotoliniu būdu? ● Laiko taupymas - tokiu būdu išvengiama kelionių į vaistinę, nes užsakymą galima pateikti tiesiai iš namų ar darbo vietos, o vaistai yra pristatomi nurodytu adresu. ● Privatumas yra ypač aktualus mažesniuose miestuose, kur daugelis žmonių vieni kitus pažįsta, todėl tam tikrų vaistų įsigijimas fizinėje vaistinėje gali kelti nepatogumų. Pirkdamas vaistus nuotoliniu būdu, žmogus gali geriau užtikrinti savo privatumą. ● Lengviau palyginti kainas - E. sveikatos portale pacientas greitai ir paprastai gali patikrinti skirtingų vaistinių teikiamas kainas bei išsirinkti geriausią variantą. Vienas svarbiausių nuotolinės prekybos receptiniais vaistais privalumų - galimybė užsakyti vaistus ne tik sau, bet ir artimiesiems. „Tai ypač patogu vyresnio amžiaus žmonėms ir tiems, kurie gyvena atokiose vietovėse, kur vaistinių pasirinkimas ribotas, taip pat asmenims, turintiems judėjimo negalią, - sako ministerijos atstovė. - Pavyzdžiui, vaistus močiutei galiu užsakyti būdama bet kuriame Lietuvos mieste ar net užsienyje, o močiutė vaistus gaus tiesiai į namus. Taip pat man paskirtus vaistus galiu užsisakyti būdama sodyboje vasarą ir jie bus pristatyti į mano pageidaujamą vietą. Svarbu pažymėti, kad žmogui turi būti suteiktas įgaliojimas E. sveikatoje, tačiau įgaliotasis asmuo nebūtinai turi būti paciento artimasis. Svarbiausia, kad juo pasitikėtumėte ir jis pats turėtų prieigą prie E. sveikatos sistemos bei patvirtintų suteiktą įgaliojimą."" Kur ir kada gausiu vaistus? Vaistus užsisakius nuotoliniu būdu, užsakymą galima atsiimti vaistinėje arba nurodyti pageidaujamą pristatymo vietą. „Mieste užsakyti vaistai ar kompensuojamosios medicinos pagalbos priemonės pacientui turi būti pristatytos per 2 darbo dienas, o miesteliuose ir kaimuose - per 4 darbo dienas nuo nuotolinės pirkimo-pardavimo sutarties sudarymo. Jei pristatymo terminas sutampa su poilsio ar švenčių diena, galutine pristatymo diena laikoma artimiausia darbo diena, todėl labai svarbu yra laiku suplanuoti vaistų užsakymą"", - sako K.Povilaitienė. Shutterstock nuotr./Vaistai Ar visus vaistus galima įsigyti nuotoliu? Pasak SAM atstovės, Lietuvoje nuotoliu galima įsigyti tiek nereceptinius, tiek receptinius vaistus, jei pastariesiems yra išrašytas elektroninis receptas. Tačiau yra tam tikrų išimčių. „Nuotoliniu būdu negalima įsigyti narkotinių ir psichotropinių preparatų, taip pat vardinių vaistų, išskyrus kompensuojamuosius, bei vaistinėse pagal individualų receptą konkrečiam pacientui gaminamų, vadinamųjų ekstemporaliųjų vaistų. Be to, kai kuriems vaistams reikia specialių laikymo sąlygų, pavyzdžiui, tam tikros temperatūros, todėl vaistinės gali neturėti galimybių jų pristatyti į namus"", - sako K.Povilaitienė. Nors nuotolinė prekyba vaistais populiarėja, vis dar kyla iššūkių - ne visos vaistinės pateikia pakankamai platų asortimentą, todėl pacientams ne visada pavyksta įsigyti visų reikiamų vaistų vienoje vaistinėje. Jei reikalingo vaisto nėra arba jo kiekis nepakankamas, siūloma vykti į fizinę vaistinę. Ar saugu pirkti vaistus internetu? Visas nuotolinis receptinių vaistų pasirinkimas vyksta per E. sveikatos sistemą, kurioje elektroniniai receptai yra susieti su paciento duomenimis, todėl neįmanoma įsigyti šių vaistų nelegaliai ar be recepto. „Jei žmogus ne vaistinių interneto svetainėse ar socialiniuose tinkluose mato pasiūlymų įsigyti vaistų, yra didelė tikimybė, kad tai - nelegali prekyba. Taip pat tokiu būdu gali būti prekiaujama ne vaistais, o neaiškios kilmės produktais. Labai svarbu žinoti, jog visos oficialiai nuotoliniu būdu siūlančios vaistus parduoti vaistinės privalo turėti specialų patvirtinimo ženkliuką, kuris yra bendras visoje Europos Sąjungoje"", - sako K.Povilaitienė. Vaistus reikia pirkti vaistinėse arba jų internetinėse svetainėse, kurios pažymėtos specialiu logotipu. Tačiau svarbu, kad logotipas būtų aktyvus - paspaudus jį turi atsirasti sąrašas vaistinių, parduodančių vaistus nuotoliniu būdu. Lietuvos atveju šią informaciją galima rasti Valstybinės vaistų kontrolės tarnybos svetainėje. Čia rasite vaistinių sąrašą, kuriame išvardintos vaistinės, siūlančios vaistus įsigyti nuotoliniu būdu. Jei vaistinės šiame sąraše nėra, nenaudokite tos interneto svetainės vaistams įsigyti. Pasak SAM atstovės, šis logotipas yra privalomas visoms legalioms vaistinėms, prekiaujančioms vaistais nuotoliniu būdu visose Europos Sąjungos šalyse. „Dabar, kai internete yra tiek daug skirtingų svetainių, žmonės gali atsitiktinai patekti į abejotinas platformas, kuriose nėra patikimos informacijos. Todėl būtina būti budriems ir kritiškai vertinti perskaitytą informaciją. Taip pat vaistų negalima pirkti nelegaliose vietose, pavyzdžiui, turguje, iš gyventojų ar kitur. Pirkdami vaistus neteisėtose pardavimo vietose rizikuojate įsigyti ir vartoti neaiškios kilmės produktus, kurie pristatomi kaip vaistai arba įsigyti padirbtų - falsifikuotų vaistų. Tokių produktų vartojimas yra nesaugus, nes nežinoma jų sudėtis, saugumas, veiksmingumas, galimos nepageidaujamos reakcijos, tinkamumo vartoti laikas ar transportavimo sąlygos. Juose gali būti kenksmingų priemaišų arba visai nebūti veikliosios medžiagos. Be to, tokių preparatų ženklinimas ir pakuotės lapelis gali būti klaidinantys"", - perspėja K. Povilaitienė. Šis straipsnis yra Valstybinės ligonių kasos vykdomos informacinės farmacinio raštingumo kampanijos „Vaistai nekalba"" dalis.","Norint įsigyti receptinius vaistus nuotoliniu būdu, pacientas turi turėti galiojantį elektroninį receptą, o užsakymą galima pateikti per E. sveikatos sistemą ir vaistų pristatymą pasirinkti tiesiogiai į namus. Tokiu būdu pirkdami vaistus, pacientai gali sutaupyti laiko, užtikrinti privatumą bei lengviau palyginti kain"
"Kovotojai sparčiai vejasi krepšininkus populiarumu, o kai kurie jau mato save šlovės viršūnėje. Profesionalus kovotojas Dominykas Dirkstys laidoje „KK2 penktadienis"" sako žinantis, kodėl žmones traukia ne tik koncertai ar krepšinio rungtynės, bet ir kovų turnyrai, rašoma LNK televizijos pranešime spaudai. „Tai neprognozuojama - tu prisiimi atsakomybę: pavyks arba ne, o jei ne - krisi ant grindų. Krepšinyje pralaimėjai? Na ir kas - surinko daugiau taškų. Koviniame sporte tave sumuša. Gal net nužudo. Dėl to šis sportas toks intriguojantis. Žiaurus. Ir jis perims sporto rinką. Aš jį nokautuosiu, aš jį užmušiu, aš jam perkąsiu gerklę. O už savo žodžius - atsakau. Turiu tokią reputaciją."" LNK nuotr./Dominykas Dirkstys Scenoje Dominykas - ne tik smūgiuojantis sportininkas, bet ir šoumenas. „Šoku, dainuoju, darau salto"", - savo šou elementus vardijo jis. Paklaustas, ar salto parodys ir laidoje, kreipėsi į laidos vedėją Viktoriją Vaičaitę. „Gal po laidos su tavimi? Parodysiu tau elementų"", - flirtavo kovotojas. LNK nuotr./Viktorija Vaičaitė, Tomas Ališauskas Dominykas sako niekada nesileidęs atkalbamas nuo kovotojo kelio. „Žinojau, kad tai mano kryptis. Daug metų link jos ėjau, ir dar eisiu. Esu jaunas - man tik 23-eji. Šiame sporte gali būti iki 40-ies. O paskui - lengvesnės kovos. Su kokiu KK2 vedėju. Jei traumos leis - dar daug metų turiu prieš akis."" Vienos kovos metu jis nustebo, pamatęs salėje močiutę. „Kovojau su tokiu grybu, nukirtau iš karto. Keista - atėjo močiutė, senelis, po kovos sveikino. Jei gatvėje nukirsi - niekas neateis, nesveikins. Bet čia - ne gatvė. Čia pripažintas sportas. Yra teisėjai, yra medikai."" Apie save jis kalba tiesiai. „Kur tu manęs nebijosi. Kartais pažiūriu į veidrodį - pats savęs bijau. Tokio žvėries. Esu žvėrių žvėris. Bet nėra ko bijoti, jei su manimi draugiškai - aš irgi draugiškas."" LNK nuotr./Dominykas Dirkstys Apie santykius - taip pat tiesiai: „Esu atsidavęs šiam sportui. Bet kartais būna ir laisvo laiko, kai širdis atlaisvėja."" Ir priduria, kad visą gyvenimą su viena moterimi - ko gero ne jam: „Moterys yra lėtos. Joms reikia 9 mėnesių, kad padarytų vaiką, o man - užtenka vieno vakaro. Reikės statyti armiją, daryti daug karių, kurti istoriją. Vienos lėtos moters gali neužtekti."" „KK2 penktadienis"" - penktadienį 19:30 val. per LNK.","Profesionalus kovotojas Dominykas Dirkstys laidoje „KK2 penktadienis"" dalijasi mintimis apie kovos sporto populiarumą, jo neprognozuojamą prigimtį ir savo asmeninę patirtį bei požiūrį į santykius, pabrėždamas savo atsidavimą kovoms ir ambicijas sporto srityje."
"Kiekvieną sekmadienį projekte savo talentus pristatys vis kitas Lietuvos regionas. Keisis ne tik karaoke atlikėjai - kartu su jais į vienintelį tokį muzikinį barą žengs ir skirtingi, būtent tam regionui priklausantys vedėjai bei komisijos nariai, rašoma TV3 televizijos pranešime spaudai. Ir nors stoti prieš jų teismą - jau ir taip ganėtinai sunki užduotis, neužteks tik gerai sudainuoti populiarios dainos ar pelnyti žiūrovų bei komisijos simpatijų. Tuo, kad esate geriausias savo regiono karaoke dainininkas, turėsite įtikinti ir… dirbtinį intelektą. D. Kudriavcev/Fotodiena nuotr./Mindaugas Stasiulis, Ineta Stasiulytė Kuo žemaičiai skiriasi nuo kitų lietuvių? Žemaitijos regionui, kurio talentus išvysime jau šį sekmadienį, vadovaus Mindaugas Stasiulis ir Ineta Stasiulytė. Abu - tikrai žemaičiai. Ineta, kaip ir jos kraštiečiai, yra visuomet nuoširdi ir viską sako taip, kaip ir yra - tiesos nepagražina. „Esu labai laiminga, kad esu žemaitė, nes tai man duoda daug vidinės stiprybės. Žemaičiai išsiskiria savo užkietėjusiu charakteriu. Jų nepastumsi - esame gana kategoriški"", - pasakoja ji. Tiesa, tai, kad jos mama - iš Aukštaitijos, turi įtakos kitai Inetos charakterio pusei. „Tai mane tarsi sušvelnina - padaro mano lankstesnę. O ekstremaliomis sąlygomis, visuomet įsijungia žemaitiškoji mano pusė"", - atvirauja aktorė. D. Kudriavcev/Fotodiena nuotr./Mindaugas Stasiulis, Ineta Stasiulytė Kai kuriems žemaičiai iš pirmo žvilgsnio netgi galėtų pasirodyti gruboki. Tačiau Ineta įsitikinusi, kad žemaičiai nesunkiai turėtų ką atšauti ir į tai: „Jie pasiūlytų neištižti, susiimti ir savo tikslų siekti bet kokia kaina. Eini ir darai - žemaičiams nėra jokių „bet"". Tai duoda užsispyrimą, kažkokį savęs paskatinimą. Jie turi tvirtą vidinį žinojimą apie dalykus aplink. Gal ir nesame labai lankstūs, bet mums padeda tai, kad turime tvirtą savo nuomonę."" Anot Inetos, visa tai atsiskleis ir šiame projekte. „Jei žemaitis blogai padainuos, jis tą ir pripažins. O jei gerai - net ir priešingai sakanti komisija jo neįtikins kitaip"", - juokiasi Ineta. Projektas bus neatskiriamas ir nuo kiekvieną sekmadienį patiriamos muzikinės šventės. Visgi, Ineta atkreipia dėmesį - jei žemaičiai sėdi prie stalo, pakelti juos sunku. „Bet, jei žemaičiai atsipalaiduoja, tai jau laikykitės - geresnio vakarėlio nebus"", - sako ji. Anot Inetos, tą puikiai atskleidžia ir vienas iš tiesų nutikęs įvykis: „Vieną spektaklį - komediją - vaidinome Žemaitijoje. Tikrai nebuvo tiek klegesio ir juoko, kiek kituose miestuose… Viskas dėl to, kad žemaičių filosofija yra paprasta - nesijuokiu, nes nenoriu trukdyti aktoriams. Grįšiu namo ir pasijuoksiu."" D. Kudriavcev/Fotodiena nuotr./Mindaugas Stasiulis, Ineta Stasiulytė Papasakojo apie darbą su M.Stasiuliu Ineta neslepia - nors jos kuriamas Džildos Vaigauskienės personažas turi net atskirą koncertinę programą, jos pačios santykis su dainavimu yra kiek labiau komplikuotas. Tiesa, tik iki tol, kol mašinoje nenuskamba viena iš jos mėgstamų, pačios sudaryto ir tam tikrus svarbius gyvenimo momentus primenančio grojaraščio dainų… Tuomet Ineta jas traukia visa širdimi! Tačiau tai, kad šiame projekte ji kartu M.Stasiuliu į priekį ves Žemaitiją, ne atsitiktinumas. Ineta kilusi iš Žemaitijos sostinės Telšių. „Į Telšius negrįžtu taip dažnai, kaip norėčiau. Tačiau Telšiai man siejasi su namais, ramybe, stabilumu, jaukumu. Iš ten aš atėjau, ir ten visa mano galva, mąstymas - man visa tai labai artima. Grįžusi namo, trumpinu galūnes, bet, nors ir moku, nekalbu visiškai žemaitiškai"", - sako ji. O ar lengva dviem žemaičiams - Stasiuliui ir Stasiulytei - pasidalinti vieną sceną, pasiskirstyti rolėmis ir leisti atsiskleisti geriausiai kiekvieno pusei? „Jis - tiksliukas, gali tiksliai susakyti visą informaciją, ją paaiškinti. Tuo tarpu aš, jei pradedu aiškinti žaidimo taisykles, ir pati lieku jų nesupratusi (juokiasi). Iki tol, kol pirmą kartą ko nors nesužaidžiu, taisyklių tikrai nesuprantu. Todėl aš būsiu daugiau vyšnia ant torto, emocija. Džiaugiuosi, kad mums pavyko vienas kitą pajausti, nebuvo jokios įtampos"", - užkulisius atskleidžia ji. D. Kudriavcev/Fotodiena nuotr./Ineta Stasiulytė Visgi ji juokauja, kad po pirmosios „LT Karaoke"" laidos, jai ir Mindaugui gali blogai baigtis… „Daugelis sakys, kad vedėme laidą užsienio kalba"", - apie ne visiems įkandamą žemaičių tarmę sako ji. „LT Karaoke"" - sekmadienį, 19.30 val. per TV3.","Sekmadieniais projekte „LT Karaoke“ Lietuvos regionai pristatys savo talentus, kuriuos vertins žiuri, vietiniai vedėjai bei dirbtinis intelektas. Žemaitijos vedėja Ineta Stasiulytė pabrėžia žemaičių charakterio stiprumą ir jų įtaką renginiui, o kartu su Mindaugu Stasiuliu ves šou, kur žemaičių tarmė taps išskirtine dalimi."
"Pabradės poligone vis dar ieškoma su šarvuočiu dingusių keturių JAV karių. Kol kas nei amerikiečiai, nei Lietuvos pareigūnai jų žūties fakto nepatvirtina. Šiuo metu vyksta intensyvi ir didelė paieškos ir gelbėjimo operacija, kurioje sutelktai dirba tiek mūsų, tiek JAV kariai, tie įvairių tarnybų pareigūnai. Lietuvos žurnalistams ketvirtadienį leista apžiūrėti įvykio vietą. Pelkėta ir miško supama nelaimės vieta yra sunkiai pasiekiama - reikia keletą kilometrų vingiuoti ir šlapiu miško keliu, o paskui - apie porą kilometrų eiti pėsčiomis. Paprasti smalsuoliai į šią teritoriją nepateks, ji kruopščiai saugoma. Nelaimės prieigas kontroliuoja Karo policija. Pabradėje dingusių keturių JAV karių gelbėjimo operacija / 15min montažas Nelaimės vieta visiškai pasikeitė Iki nelaimės vietos iš pradžių teko važiuoti miško keliukais, o vėliau palikti automobilius ir pora kilometrų eiti pažliugusiais keliais - išmaltais, purvo pilnomis provėžomis. Jais privažiuoti būtų neįmanoma. Nelaimės vieta, kur didžiulė, sunki šarvuota mašina prasmego pelkėje, - už nedidelio kalniuko. Į jį kylant siauru miško keliu pelkės nematyti. Pasiekus šios vietos prieigas matyti daug įvairios technikos - traktorių, sunkvežimių, kariuomenės, ugniagesių automobilių, kito specialaus transporto, laukiama ir žemsiurbės, kuri padės nusausinti pelkėtą vietą. Aplinkui pilna kariškai vilkinčių žmonių. Ši vieta atrodo visiškai kitaip nei antradienį, kai įvyko nelaimė. Prie nedidelio užpelkėjusio ežeriuko burzgia sunkioji technika, kuri kasa ir lygina gruntą. Prie nelaimės vietos veda platus kelias, kurio vos prieš parą visiškai nebuvo, tik toliau esantis siauras miško keliukas, kuriuo ir atvažiavo amerikiečių ekipažas. Pabradėje dingusių keturių JAV karių gelbėjimo operacija / Skirmantas Lisauskas/ BNS nuotr. Kiek kairiau nedidelio ežero - dar mažesnis liūnas, kuriame, kaip manoma, kelių metrų purvo duobėje ir prasmego didžiulė ir galinga šarvuota transporto priemonė. Pabradėje dingusių keturių JAV karių gelbėjimo operacija / Skirmantas Lisauskas/ BNS nuotr. Šalia akivaro eina aukšto slėgio dujotiekis, kuriuo tiekiamas dujas teko sustabdyti, siekiant saugiai vykdyti darbus. Dujotiekio vamzdis užkastas apie metrą gylio. Darbai vyksta ir tamsiu paros metu - čia sustatyta keletas galingų prožektorių, aprūpinamų elektra ir čia pat atgabentų generatorių. Šiuo metu prieigose ir įvykio vietoje tvirtinamas gruntas, kad čia galėtų atvykti speciali sunkiasvorė technika, kuri padės iškelti apie 70 tonų sveriantį evakuacinį šarvuotį „M88 Hercules"". Pabradėje dingusių keturių JAV karių gelbėjimo operacija / Skirmantas Lisauskas/ BNS nuotr. Nuovargis ir emocijos Buvo įdomu pamatyti karių veidus artėjant prie nelaimės vietos. Ten yra ir nemažai amerikiečių karių. Žvelgiant į juos justi ir nuovargis, nes nemažai karių dirba kiaurą parą, ir sutrikimas, nes situacija tikrai išskirtinė, tokio įvykio Lietuvoje dar nėra buvę. Dovilė Šakalienė, Raimundas Vaikšnoras / Skirmantas Lisauskas/ BNS nuotr. Tačiau akivaizdu, kad visi dirba be atvangos ir be poilsio, daro viską, kad dingę kariai būtų surasti. Ir kariuomenės vadas, ir krašto apsaugos ministrė kartoja, kad JAV kariai yra vertinami kaip mūsų kariai, todėl nebus gailima nei laiko, nei pastangų, kol jie bus rasti. Amerikiečiai tai vertina ir yra už tai dėkingi. Nuovargio dėl nemiegotos nakties ir įtampos bei emocijų nemažai. Netgi kariuomenės vadas Raimundas Vaikšnoras, su krašto apsaugos ministre Dovile Šakaliene ketvirtadienio rytą atsakinėdamas į žurnalistų klausimus, šiek tiek prarado kantrybę ir susierzino. Po dar vieno klausimo apie nelaimės detales Kariuomenės vadas ėmė purtyti galvą ir ištarė: „Nu, jūs ir įdomūs, atsiprašau, kad aš taip"". Situaciją tuoj pat nuramino krašto apsaugos ministrė D.Šakalienė, palietusi kariuomenės vado ranką ir besišypsodama pasakiusi „gerai"". Dar viena daug emocijų sukėlusi akimirka - krašto apsaugos ministrės D.Šakalienės ir JAV ambasadorės Lietuvoje Karos C.McDonald susitikimas prie akivaro, kuriame dingo mašina. Ministrė priėjo prie ambasadorės ir jos be žodžių stipriai apsikabino. Vėliau ministrės komanda šį vaizdo įrašą paskelbė socialiniuose tinkluose ir ministrė išgirdo daug pagyrų. Žinoma tik apytiksliai Nors trečiadienį JAV kariuomenė pranešė, kad nuskendęs šarvuotis rastas, nelaimės vietoje paaiškėjo, kad yra truputį kitaip. Gelbėjimo operacijai vadovaujančio pulkininko Aušriaus Buikaus teigimu, šarvuota mašina yra nuskendusi 3-5 metrų gylyje, purvo duobėje. Pabradėje dingusių keturių JAV karių gelbėjimo operacija / Skirmantas Lisauskas/ BNS nuotr. Jis taip pat sakė, kad konkreti vieta mašinos buvimo vieta ir jos padėtis - stovi ant ratų, yra apvirtusi ar pasvirusi - nėra žinoma. Orientuojamasi pagal tai, kiek parodė sensoriai ir minų ieškikliai ir bandymas pasiekti transporto priemonę strypais. „Kai bus surasta tiksli vieta šarvuočio, evakuacijos tanko, ir rasime, kur kabliais galime užkabinti, tada kabinsime ir tempsime atgal analogišku šarvuočiu"", - aiškino jis. Būnant vietoje susidarė įspūdis, kad gelbėjimo operacija dar truks ilgai, galbūt ne vieną parą. Akivaizdu, kad reikės specialios technikos ištraukti tą nuskendusią šarvuotą mašiną, kažkaip ten atgabenti specialią techniką. Dabar svarbiausia padaryti specialią platformą, kad sunkioji technika galėtų privažiuoti prie pelkėtos vietovės. Kaip jie galėjo ten atsidurti? Kaip šioje vietoje, kurioje iki įvykio buvo siauras miško keliukas ir nedidelė proskyna, atsidūrė JAV evakuacinis šarvuotis, iki šiol nėra aišku. Gelbėjimo operacijai vadovaujantis pulkininkas Aušrius Buikus sakė negalįs spėlioti, kaip JAV kariai ten galėjo atsidurti. Tačiau jis prasitarė, kad nuslysti nuo keliuko nebuvo kur, mašina tik galėjo tiesiai nuvažiuoti į pelkėtą ežerą. Aušrius Buikus / Skirmantas Lisauskas/ BNS nuotr. A.Buikaus žiniomis, iki tol toje vietovėje buvo tik pelkė ir ja nebuvo važinėjama per pratybas. Pravažiavimo iš poligono čia nebuvo. Tai buvo dujotiekio trasa, kuria važinėti nebuvo galima. Tuo, kad amerikiečių ekipažas atsidūrė toje poligono vietoje, kur nėra važinėjama, stebėjosi ir buvęs kariuomenės vadas Jonas Vytautas Žukas. Jis portalui lrt.lt pabrėžė, kad pastaruoju metu šiuo poligonu daugiausia naudojosi amerikiečiai, todėl jie buvo jį gerai išstudijavę. Prieš daugiau nei dešimtmetį Lietuvos kariuomenei vadovavęs Arvydas Pocius įvertino ir paties Pabradės poligono specifiką.","Pabradės poligone vyksta intensyvi keturių dingusių JAV karių paieška po to, kai jų šarvuotis prasmego pelkėje; Lietuvoje ir JAV pareigūnai bendradarbiauja šioje sudėtingoje operacijoje, kuriai reikalinga speciali technika. Nors šarvuotis aptiktas, dar neaišku, kaip tiksliai jis prasmego, o paieška trunka ir gali užsitęsti dėl sudėtingų sąlygų."
"Minint Saugaus eismo dieną Lietuvoje, VILNIUS TECH Transporto inžinerijos fakulteto mokslininkai teigia - šis tikslas yra pasiekiamas, tačiau kartu kelia ir nemažai iššūkių. Europos Sąjungoje kasmet žūsta maždaug po 20 tūkst. eismo dalyvių, ir nors nelaimių bei aukų keliuose skaičius palaipsniui mažėja, dabartinis tempas nėra pakankamas. Lietuvoje žuvusiųjų skaičius yra kiek mažesnis nes ES šalių vidurkis - 2024 m. žuvo 123 žmonės, tai yra maždaug penktadaliu (23 proc.) mažiau nei 2023 m., tačiau kiti svarbūs eismo saugumo rodikliai, tokie kaip sužeistųjų skaičius ar įskaitiniai eismo įvykiai, nemažėja. Pavyzdžiui, 2024 m. Lietuvoje užfiksuoti 2867 eismo įvykiai, kuriuose sužeisti 3237 žmonės. Lyginant su 2023 m., tai yra 24 įskaitiniais eismo įvykiais daugiau. Šios aplinkybės, anot VILNIUS TECH Transporto inžinerijos fakulteto Automobilių inžinerijos katedros profesoriaus doc. dr. Vido Žuraulio, kelia iššūkių įgyvendinant eismo saugumo programą „Vizija - nulis"", t.y. pasiekti, kad iki 2050 m. keliuose nežūtų nė vienas eismo dalyvis. „Nors laiko įgyvendinti programą, atrodo, dar yra pakankamai daug, užsibrėžtas tikslas yra itin ambicingas. Vis dėlto, jį pasiekti iki 2050-ųjų yra įmanoma, tačiau tam reikia dėti maksimalias pastangas visose eismo srityse. Svarbiausią vaidmenį šiuo atveju atliks įvairios inžinerinės priemonės"", - sako doc. dr. V. Žuraulis. VGTU nuotr./Vidas Žuraulis. VILNIUS TECH nuotr. Išmaniosios technologijos - nebeišvengiamos Eismo saugumas apima daugybę aspektų: žmonių elgesį, visuomenės socialines normas, ryšius su išsilavinimu, pajamų lygiu, bendrosiomis kompetencijomis ar mentalitetu. Vis dėlto, kadangi eisme dalyvauja ne tik žmonės - vairuotojai, dviratininkai, paspirtukininkai, riedlentininkai ir pėstieji, bet ir transporto priemonės, jos taip pat turi būti saugios ir pasižymėti visomis šiai dienai išvystytomis aktyviosios bei pasyviosios saugos inžinerinėmis priemonėmis. VGTU nuotr./Olegas Prentkovskis. VILNIUS TECH nuotr. „Aktyvioji sauga apima visas priemones ir sistemas, kurios padeda išvengti eismo įvykių arba sumažinti jų riziką. Pasyvioji sauga, savo ruožtu, apima priemones, kurios mažina eismo įvykio metu patiriamą žalą ir apsaugo eismo dalyvius nuo didesnių sužalojimų"", - pasakoja VILNIUS TECH Transporto inžinerijos fakulteto dekanas prof. dr. Olegas Prentkovskis. Šiandien tiek transporto priemonių saugumo, tiek kelių ir infrastruktūros gerinimo inžineriniai sprendimai neatsiejami nuo dirbtinio intelekto technologijų. Pavyzdžiui, kelių infrastruktūra dabar valdoma automatizuotomis sistemomis ir modernia programine įranga. „Jos remiasi jutiklių surinkta informacija apie eismo srautus, važiavimo greičius, meteorologinius rodiklius ar kelio dangos būklę. Visa tai turi veikti patikimai ir greitai, nes klaidos intensyviame transporto sraute gali turėti labai rimtų pasekmių"", - tvirtina doc. dr. V. Žuraulis. Anot mokslininko, šiuo metu nieko nebestebina, kad automobilio kameros ar radaro sistemos nuskaito kelio ženklus ir horizontalųjį ženklinimą bei perduoda vairuotojui informaciją apie važiavimo saugumą. „Be to, pagalbinės vairavimo sistemos pačios aktyvuojasi, jeigu pastebimas vairuotojo veiksmų vėlavimas palaikant važiavimo juostą, saugų atstumą iki priešpriešinio automobilio, ribojant važiavimo greitį ar net stebint vairuotojo atidumą ir pagal tai įspėjant susitelkti į vairavimą"", - dalijasi mokslininkas. Kelio ir automobilių saugumo inžinerijos sąveikai svarbios ir komunikacijos priemonės, kai specialios ryšio sistemos leidžia tarpusavyje virtualiai bendrauti ne tik atskiriems automobiliams, bet ir automobiliams su kelio infrastruktūra - šviesoforų valdymo, kelio būklės stebėjimo sistemomis ir kintamos informacijos kelio ženklais. „Žinoma, tokių sistemų tarpusavio sąveika dar tik pradeda sparčiau vystytis, tačiau jau netolimoje ateityje jų efektyvumas ir pritaikomumas gerokai išaugs. Modernios informacinės sistemos leis supaprastinti kai kuriuos konstrukcinius sprendimus, ypač kalbant apie duomenų surinkimą, ir suteiks galimybę tiksliai nustatyti svarbius rodiklius, susijusius su važiavimo saugumu"", - tikina doc. dr. V. Žuraulis. Išeitis - autonominiai automobiliai? Vis dėlto, labiausiai prie sėkmingo „Vizija - nulis"" įgyvendinimo prisidėtų visiškas perėjimas prie autonominių automobilių. Vis tik, pasak mokslininkų, kelias iki pilno autonomiškumo gatvėse ir keliuose atneša naujų iššūkių, susijusių ne tik su technologijomis, bet ir su kibernetiniu saugumu bei atsirandančiais teisiniais aspektais. „Didžiausias iššūkis autonominių automobilių plėtrai - žmogiškasis veiksnys. Kol gatvėse bus nors dalis žmogaus valdytų automobilių, autonominiai automobiliai nesugebės užtikrinti visiško važiavimo saugumo. Net ir moderni valdymo sistema negali numatyti visų sąmoningų ir nesąmoningų žmogaus veiksmų ir klaidų, kurios gali įvykti tokioje kompleksinėje sistemoje kaip eismas"", - pabrėžia profesorius. Anot jo, tai būtų ypač sudėtinga įgyvendinti miestuose, kur pėstieji, dviratininkai, paspirtukų vairuotojai eismą daro nehomogenišką. „Nepaisant to, tikiu, kad net ir tokiomis aplinkybėmis pagalbinės vairavimo sistemos, o ilgainiui ir aukšto autonomiškumo lygio sistemos leis pasiekti, kad eisme liks tik techniniai įvykiai arba atskiri atvejai su sužeistaisiais, išvengiant žūčių"", - sako doc. dr. V. Žuraulis.","VILNIUS TECH Transporto inžinerijos fakulteto mokslininkai teigia, kad siekti nulinės eismo žūčių vizijos iki 2050 m. yra įmanoma, tačiau reikia didelių pastangų ir įvairių inžinerinių priemonių. Svarbiausią vaidmenį gali atlikti išmaniosios technologijos, autonominiai automobiliai ir jų sąveika su kelio infrastruktūra, tačiau tam kyla iššūkiai, susiję su technologijomis, kibernetiniu saugumu ir teisiniais aspektais."
"„Šios gatvės rekonstrukcija ypač svarbi, nes gatvė reprezentuoja uostamiestį svečiams, atplaukiantiems iš kitų šalių į tarptautinę perkėlą. Prastos būklės gatvę buvo būtina sutvarkyti ir dėl čia esančių pagrindinių Klaipėdos multimodalinių terminalų"", - sako susisiekimo ministras Rimantas Sinkevičius. Gatvė platesnė, saugesnė, patogesnė Projektas įgyvendintas trimis etapais. Pirmajame etape rekonstruotas 761 m ilgio Kairių gatvės ruožas nuo skirtingų lygių sankryžos (Taikos pr. su Kairių gatve) iki Klaipėdos arba vadinamojo Vilhelmo kanalo. Dabar šiame gatvės ruože eismas vyksta 4 eismo juostuomis (po 2 kiekviena kryptimi), o šalia nutiestas 2 m pločio dviračių takas ir 1,5 m pločio šaligatvis. Priešingų krypčių eismo juostas skiria skiriamoji juosta su žaliąja veja. Taip patrekonstruota sankryža su jungiamuoju keliu į Perkėlos gatvę. Antrajame projekto etape rekonstruotas Kairių gatvės automobilių tiltas per Klaipėdos kanalą. Gelžbetoninės tilto perdangos sijos buvo pakeistos naujomis plienbetoninėmis. Tiltas paplatintas ir dabar yra keturių eismo juostų vietoj buvusių dviejų, o šalia jo įrengtas 3,5 m pločio pėsčiųjų ir dviračių takas. Sutaupyta apie 3 mln. litų Trečiajame etape Kairių gatvės pradžia sujungta su rekonstruotu tiltu per Klaipėdos kanalą. Čia buvo rekonstruotas dar vienas Kairių gatvės ruožas, prasidedantis prie tilto per Klaipėdos kanalą ir einantis iki geležinkelio tilto, t. y. vadinamasis vakarinis kelias. Šiame darbų etape įrengta nauja asfalto danga, šaligatviai. Taip pat sutvarkytos, rekonstruotos ar naujai įrengtos nuovažos, dvi šviesoforais reguliuojamos sankryžos, automobilių stovėjimo aikštelės ir autobusų stotelės su peronais. Iš viso rekonstruotas 2570 m ilgio Kairių gatvės ruožas. Planuojant gatvės rekonstrukciją darbai buvo vertinami 32,8 mln. litų, tačiau projektą pavyko įgyvendinti kur kas pigiau, sutaupant apie 3 mln. litų Europos Sąjungos ir valstybės lėšų. Darbai finansuoti pagal Susisiekimo ministerijos administruojamą 2007-2013 m. Ekonomikos augimo veiksmų programos priemonę „Krovinių ir keleivių aptarnavimo infrastruktūros plėtra Klaipėdos valstybiniame jūrų uoste"".","Buvo įgyvendinta Kairių gatvės rekonstrukcija Klaipėdoje, kuri apėmė gatvės praplatinimą, dviračių takų ir šaligatvių įrengimą bei automobilių tilto platinimą per Klaipėdos kanalą, siekiant pagerinti susisiekimą ir miesto reprezentaciją; projektas kainavo mažiau nei planuota, sutaupant apie 3 milijonus"
"Tiesa, kartais automobilio trūkumai išryškėja tik po kurio laiko, todėl gamintojai yra įpareigoti susiklosčius tokioms aplinkybėms nedelsiant vairuotojus informuoti apie būtiną tokių automobilių grąžinimą remontui (ang. recall). carVertical iliustr./Atšauktų automobilių pasiskirstymas Vis dėlto, neretai vairuotojai į įspėjimus nesureaguoja ar pamiršta pasirūpinti savo automobiliu, todėl keliuose važinėja daugybė transporto priemonių su nepašalintais gamykliniais trūkumais. Automobilių duomenų įmonės „carVertical"" ekspertai atliko tyrimą, siekdami išsiaiškinti, kuriose šalyse yra didžiausia tikimybė, kad vairuotojas gali įsigyti naudotą transporto priemonę su gamykliniais defektais. carVertical iliustr./Isspręstų atšaukimo atvejų pasiskirstymas Tyrime analizuojamos įmonės klientų įsigytos automobilių istorijos ataskaitos nuo 2023 m. sausio iki 2024 m. rugsėjo, kuriose rasta įrašų apie gamintojų paskelbtą automobilio susigrąžinimą remontui. Įmonės turimi automobilių duomenys leidžia identifikuoti, ar problema buvo pašalinta, ar ne. Kai kurių automobilių, su įrašais apie būtiną jų grąžinimą remontui, statusas yra nežinomas. Kodėl kai kuriuos automobilius gamintojai susigrąžina remontui? Automobilių industrijoje susigrąžinimai remontui neišvengiami ir visi gamintojai karts nuo karto su tuo susiduria. Bene dažniausiai automobiliai susigrąžinami remontui dėl oro pagalvių, saugos diržų, stabdžių ir elektros sistemos gedimų. Įvairūs naujų automobilių trūkumai nestebina, mat neretai naujų modelių „ligas"" gamintojai gydo pristatydami atnaujintas tų pačių modelių versijas (ang. facelift). Vis tik kai kuriais atvejais identifikuotos problemos privalo būti sprendžiamos nedelsiant, o tokių automobilių vairuotojams gamintojai rekomenduoja jų neeksploatuoti iki trūkumai bus pašalinti. „Kadangi automobiliai modernėja, o juose naudojama vis daugiau įvairių elektronikos įrenginių, susigrąžinimų remontams vis daugėja. Visgi paprastai vairuotojams tai daug nepatogumų nesukelia, o smulkūs trūkumai paprastai pašalinami kasmetinių automobilio aptarnavimų metu"", - sako „carVertical"" automobilių rinkos ekspertas Matas Buzelis. Tiesa, kai kurie gamykliniai automobilių trūkumai gali sukelti ir rimtų padarinių. 2013 m. visą pasaulį apskriejo žinia, jog dėl Japonijos korporacijos „Takata"" gamintų oro pagalvių sistemų gedimo, milijonai automobilių yra nesaugūs. Nors tokie automobilių gamintojai kaip BMW, „Chrysler"", „Ford"", „Honda"", „Mazda"", „Nissan"", ir „Toyota"" susigrąžino modelius su „Takata"" oro pagalvėmis remontui, įvairiuose eismo įvykiuose vis tiek buvo neišvengta žmonių žūčių ir sužeidimų. Net ir praėjus daugiau nei dešimtmečiui nuo šios istorijos, naudotų automobilių rinkoje vis dar galima rasti automobilių su šio gamintojo oro pagalvėmis. Pagal remontui grąžintinų automobilių dalį Lietuva per vidurį Iš visų „carVertical"" Lietuvoje tikrintų automobilių, 6,5 proc. buvo nors kartą įtraukti į gamintojų sudarytą remontui grąžintinų modelių sąrašą. Pagal šį rodiklį Lietuva rikiuojasi 14-oje vietoje iš 26 tyrime dalyvavusių šalių. Daugiau nei trečdalio (36,9 proc.) automobilių trūkumai buvo pašalinti, tačiau didesnė jų dalis remontui nebuvo pristatyti ir toliau važinėja Lietuvos keliais arba jų statusas nežinomas. „Perkant naudotą automobilį svarbu įsitikinti, ar gamintojas buvo paskelbęs, jog automobilis turėtų būti grąžintas remontui. Jei taip - ar problema buvo išspręsta. Priešingu atveju, savininkas rizikuoja savo saugumu, ilgainiui gali atsirasti ir įvairių mechaninių problemų"", - aiškina M. Buzelis. Pietų Europoje - dažniausi susigrąžinimai remontui Iš visų tyrime dalyvavusių šalių, daugiausia automobilių, kurie buvo įtraukti į remontui grąžintinų modelių sąrašą, yra Portugalijoje (18,2 proc.), Graikijoje (17,6 proc.), Ispanijoje (14,5 proc.), Bulgarijoje (13,9 proc.) ir Vokietijoje (11,5 proc.). Tiesa, automobilių su pašalintais trūkumais skaičius skiriasi. Portugalijoje 38 proc. automobilių savininkai atsiliepė į gamintojo raginimus sugrąžinti automobilius remontui, Graikijoje - 50,2 proc., Ispanijoje - 42,2 proc., Bulgarijoje - 42,6 proc., o Vokietijoje - 48,5 proc. Šie duomenys tik patvirtina faktą, jog nemažai vairuotojų į gamyklinius trūkumus nežiūri rimtai ir yra linkę juos ignoruoti. Mažiausia remontui grąžintinų automobilių dalis tyrime buvo užfiksuota Didžiojoje Britanijoje (3.1 proc.), Belgijoje (3.1 proc.) ir JAV (3,2 proc.). Turint omenyje, didelį remontui nepristatytų automobilių skaičių ir vis modernėjančias technologijas, naujo automobilio ieškantys vairuotojai turėtų būti itin atidūs. Pirkėjams patariama atkreipti dėmesį į istorinius transporto priemonės duomenis ir išsiaiškinti, ar automobilis buvo pristatytas remontui bei kaip pašalinti trūkumai.","Automobilių gamintojai kartais atšaukia transporto priemones remontui dėl įvairių trūkumų, tokių kaip oro pagalvių, saugos diržų ar stabdžių gedimai. „carVertical"" atliktas tyrimas parodė, kad daugelyje Europos šalių vairuotojai dažnai ignoruoja tokius įspėjimus, todėl naudotų automobilių pirkėjai turėtų atidž"
"Daugiau naujienų apie eismą ir automobilius - rubrikoje Gazas.lt Internautai iš karto pavadino tai nesąmone ir nesusipratimu. Kodėl mažas paspirtukas netilpo į policijos „Audi"" bagažinę, negi specialiai šiam mažam paspirtukui buvo iškviestas „tralas""? Kaip dažnai nutinka tokiu atveju, internautai prikūrė begalę sąmokslo teorijų, kaip švaistomi milijonai mokesčių mokėtojų pinigų. O kokia yra reali situacija, kas nutiko iš tikrųjų? Policijos duomenimis, įvykis fiksuotas trečiadienį, Kaune, Ašigalio g., vairuotojas (gim.1983 m.). Jorūnė Liutkienė, Policijos departamento Komunikacijos skyriaus vyriausioji specialistė paaiškino smulkiau: „Trečiadienį Kaune, pareigūnai sustabdė transporto priemonės vairuotoją ir patikrinę nustatė, kad asmuo neturi teisės teisės vairuoti transporto priemonės, be to pažeidimą padarė pakartotinai. Kai elektrinio paspirtuko didžiausioji naudingoji galia didesnė kaip 1 kW, didžiausiasis projektinis greitis didesnis kaip 25 km/val., jis yra priskiriamas mopedams. Tokia transporto priemonė turi būti registruota ir apdrausta, o ją vairuoti galima tik turint vairuotojo pažymėjimą. Kadangi vairuotojas neturi teisės vairuoti transporto priemonės, jam buvo surašytas protokolas pagal Lietuvos Respublikos administracinių nusižengimų kodekso 424 str. 5 d. (Transporto priemonės vairavimas neturint teisės vairuoti, vairavimas, kai vairuojančiam asmeniui atimta ar sustabdyta teisė vairuoti transporto priemones, arba transporto priemonės perdavimas tokiam asmeniui vairuoti, vairavimas nepasitiktinus sveikatos nustatytu periodiškumu, nesilaikant vairuotojui taikomų apribojimų ar pasibaigus vairuotojo pažymėjimo galiojimo laikui). Kadangi šis asmuo tokį pažeidimą padarė pakartotinai, transporto priemonė buvo konfiskuota. Konfiskuojant transporto priemones, policijos pareigūnai pasitelkia transporto priemonių transportavimo paslaugas, įprastai šias paslaugas teikianti įmonė tokias transporto priemones atvyksta pasiimti su mikroautobusais, tačiau šį kartą jis buvo išgabentas kita transporto priemone"". J.Liutkienės teigimu, vaizdelį nufilmavęs vairuotojas greičiausiai taip pat pažeidė KET ir reikėtų jo duomenis perduoti policijai, kad tokiu būdu nekeltų pavojaus eismo saugumui. Prabilo pats paspirtuko vairuotojas Portalas „Kas vyksta Kaune"" pakalbino ir patį vairuotoją. Jo versiją pateikiame žemiau. „Man yra atimta teisė vairuoti automobilį, dėl to nusipirkau elektrinį paspirtuką, kad galėčiau nukeliauti iki darbo, iki kurio važiuoju 18 kilometrų. Paspirtukas atitinka visus reikalavimus ir važiuoja iki 25 km/val. greičiu"", - teigė pašnekovas. „Bevažiuojant namo po darbo, mane sustabdė policijos pareigūnai. Surašė protokolą ir transporto priemonę priskyrė mopedų kategorijai. Iškvietė tralą ir kaip mopedą išvežė, protokole surašydami, kad paspirtukas yra net 2000 kW galingumo, tai čia kaip traukinys"", - pasakoja kaunietis. Daugiau naujienų apie eismą ir automobilius - rubrikoje Gazas.lt","Policija Kaune konfiskavo paspirtuką, kurį vairavo asmuo be teisės vairuoti, priskirdama jį mopedų kategorijai, tačiau internautai ir pats vairuotojas abejoja policijos sprendimu ir nurodo, kad paspirtuko galia yra neteisingai įvertinta."
"Gelbėtojai antradienį toliau šukavo naktinio klubo griuvėsius ieškodami išgyvenusiųjų Karibų jūros valstybės sostinėje buvusio naktinio klubo „Jet Set"" griuvėsiuose iš viso dirba apie 400 gelbėtojų, pranešė pareigūnai. Čia tai pat budi dešimtys greitosios medicinos pagalbos ekipažų. Vietos žiniasklaida pranešė, kad per stogo griūtį klube buvo nuo 500 iki 1 tūkst. žmonių, kurie klausėsi dainininko Rubby Perezo (Rubio Pereso) koncerto. Atlikėjas yra tarp dingusių žmonių. Pasak prezidento Luiso Abinadero, tarp žuvusiųjų yra Monte Krisčio provincijos gubernatorė Nelsy Cruz (Nelsi Kruz), ligoninėje mirusi nuo patirtų sužalojimų. „Preliminariais duomenimis, žuvo 44 žmonės. Tęsiame darbą"", - žurnalistams sakė Nepaprastųjų situacijų operacijų centro (COE) direktorius Juanas Manuelis Mendezas (Chuanas Manuelis Mendesas), pridūręs, kad per nelaimę buvo sužeista daugiau nei 100 žmonių. Anksčiau skelbta, kad žuvo mažiausiai 18 žmonių. J. M. Mendezas sakė, kad gelbėtojai girdėjo, kaip žmonės šaukiasi pagalbos iš po griuvėsių. Jis nurodė, kad kiekvienas greitosios pagalbos automobilis, gabenantis nuo dviejų iki trijų žmonių, turėjo 121 kartą važiuoti į ligoninę. „Manome, kad daugelis jų vis dar gyvi, todėl čia esančios institucijos nepasiduos, kol po griuvėsiais neliks nė vieno žmogaus"", - sakė jis. R. Perezo dukra Zulinka sakė, kad 69-erių dainininkas vis dar yra nelaimės vietoje. „Nežinau, ar jis jau greitosios pagalbos automobilyje, nes jie manęs neįleidžia"", - teigė ji. Vietos žiniasklaida paskelbė įvykio vietoje esančio statybinio krano nuotraukas. „Mes gelbėjame visus žmones, kuriuos galime išgelbėti gyvus, ir traukiame tuos kūnus, kuriuos randame. Tačiau mes sutelkėme dėmesį į žmones, kuriuos galime išgelbėti gyvus, nes girdime jų pagalbos prašymus"", - apie vykstančią operaciją sakė J. M. Mendezas. L. Abinaderas prieš atvykdamas į įvykio vietą socialiniame tinkle „X"" parašė kad vyriausybė „nuo pat incidento pradžios"" stebi „situaciją minutė po minutės"". „Pagrindinis tikslas yra išgelbėti gyvybes (...) Esame labai paveikti"", - jau nelaimės vietoje pareiškė jis.","Karibų jūros valstybėje sugriuvus naktiniam klubui, gelbėtojai ieško išgyvenusiųjų tarp griuvėsių, o preliminarūs duomenys rodo, kad žuvo 44 žmonės ir daugiau nei 100 buvo sužeisti; tarp dingusiųjų yra dainininkas Rubby Perezas. Prezidentas Luisas Abinaderas patikino, kad vyriausybė stebi situaciją, o gelbėjimo operacijos tęsiamos siekiant išgelbėti kuo daugiau gyvybių."
"Hansi Flicko auklėtiniai laimėjo 1:0 (1:0) po vienintelio Ferrano Torreso tikslaus smūgio 27-ąją rungtynių minutę. Vida Press nuotr./Ferranas Torresas švenčia vienintelį rungtynių įvartį Pirmoji šios poros akistata Ispanijos Karaliaus taurės („Copa del Rey"") pusfinalyje Barselonoje dar vasario pabaigoje buvo pasibaigusi beprotiškomis lygiosiomis 4:4. Taigi „Barcelona"" į finalą žengė nugalėjusi Diego Simeone treniruojamus Madrido „Atletico"" futbolininkus bendru rezultatu 5:4. Kovoje dėl titulo katalonai sutiks kitą Madrido ekipą - amžiną savo prieš karališkąjį „Real"" klubą, išgyvenusį tikrą trilerį diena anksčiau. Ispaniškasis „El Clasico"" finale vyks balandžio 26 dieną „La Cartuja"" stadione Sevilijoje. Svarbūs taurės mūšiai vėlyvą trečiadienio vakarą vyko ir kitose didžiosiose Europos futbolo šalyse. Italijos „AC Milan"" ir Milano „Inter"" pirmąjį pusfinalio pasimatymą užbaigė lygiosiomis 1:1 (0:0). Atsakomasis mačas, kuriame šeimininkas jau bus „Inter"" klubas, vyks balandžio 23 dieną. Stuttgart take down RB Leipzig to advance to the DFB Pokal final 🔥 They'll take on third-tier Arminia Bielefeld 🏆 pic.twitter.com/XmOwVcgLtD — ESPN FC (@ESPNFC) April 2, 2025 Vokietijoje į finalą žengė „Stuttgart"" vienuolikė. Ji namie 3:1 (1:0) įveikė „Leipzig"" futbolininkus ir gegužės 24-ąją vyksiančiame „Pokal"" finale Berlyne susikaus su stebuklingą žygį tęsiančia Bylefeldo „Arminia"" iš vos trečios Vokietijos futbolo lygos. Prancūzijoje į finale žengė „Reims"", išvykoje 2:1 (1:0) pranokęs „Cannes"" komandą. Kovoje dėl trofėjaus „Reims"" gegužės 24-ąją susikaus su Paryžiaus „Saint-Germain"" žvaigždynu.","„Barcelona"" įveikė Madrido „Atletico"" bendru rezultatu 5:4 ir pateko į „Copa del Rey"" finalą, kur susitiks su „Real"" balandžio 26 dieną Sevilijoje. Kitose lygose „Stuttgart"" ir „Reims"" taip pat užsitikrino vietas savo šalių taurių finaluose."
"Aktorius, improvizatorius ir laidos „Pasidaryk pats"" vedėjas Audrius Bružas, sulaukė žaismingo iškvietimo. Jam paskambino buvusi kolegė L.Imbrasienė, kuri žibėjimą TV ekranuose jau daugelį metų yra iškeitusi į darbą su vaikais. Šiandien moteriai priklauso vaikų darželis „Išdykęs vėjas"", rašoma TV3 televizijos pranešime spaudai. Ne paslaptis, kad ten, kur vaikai, daiktai lūžta labai lengvai. Būtent dėl to Laurai ir prireikė pagalbos: „Mano auklėtiniai suposi ant spintos durų. Ir jos... Deja, neatlaikė. Prašau, Audriau, atvažiuok - spinta verkia netaisoma!"" Kadrai iš laidos/Laura Imbrasienė laidoje „Pasidaryk pats"" Tačiau vos atvyko į vaikų darželį, A.Bružo noras darbuotis staiga pradingo... „Laura, čia taip gražu! Taip spalvinga, smagu. Galbūt ir aš galiu pažaisti? Tu tik pažiūrėk į mano dailias rankeles. Šiandien darbui jos - visai nenusiteikusios"", - bandė žavią moterį įtikinti aktorius. L.Imbrasienė ilgai dykaduoniauti A.Bružui neleido. Pagriebusi elektrinį suktuką į rankas, ji pati jam parodė kuo puikiausios darbo etikos pavyzdį. O tuomet duetas įsišnekėjo ir apie gyvenimą, ir apie vertybes, ir apie dabartinę realybę. Laidos vedėjas žinomai moteriai paatviravo, kad vienas didžiausių jo talentų - mokėti daryti klaidas. „Besimokant improvizacijos, labai svarbu akimirksniu reaguoti. O taip pat - nebijoti klysti. Juk per klaidas mes mokomės, augame ir tobulėjame. Jei manai, kad nedarai klaidų, gal esi narcizas?"" - retoriškai klausė A.Bružas. Jam paantrino ir L.Imbrasienė. Moteris tikino, kad viena svarbiausių jos misijų - tinkamai edukuoti ne tik vaikus, bet ir jų tėvelius. Kadrai iš laidos/Laura Imbrasienė laidoje „Pasidaryk pats"" „Nereikia vaikų lyginti su kitais vaikais. Svarbiausia prisiminti, kiek jūsų vaikas pasikeitė, paaugo ir patobulėjo nuo vakar? Nuo užvakar? O ne nuo kitų bendraklasių. Kitaip užaugus nepilnavertiškumo jausmas ir noras lygintis niekur nedings"", - savo filosofiją atskleidė L.Imbrasienė. Moteris taip pat pripažino, kad vieną svarbiausių pamokų ji pati gavo dar paauglystėje. „Mane atrinko tarp TOP 500 modelių Europoje, kvietė į Paryžių. Pasijaučiau didele žvaigžde. Bet, būnant vaikų stovykloje, vienas iš auklėtojų man pasakė, kad taip, kaip elgiuosi, nėra labai tinkama. Kad realiai nė nelabai turiu dėl ko kelti save aukščiau už kitus. Visą naktį galvojau apie jo man išsakytus žodžius. Nusprendžiau, kad noriu su kitais bendrauti, dalintis meile, kurti tvarius ir ilgalaikius ryšius. Iki šiol prisimenu šią, vieną svarbiausių gyvenimo pamokų"", - atviravo L.Imbrasienė. „Pasidaryk pats"" - šeštadieniais, 10.30 val., per TV3.","Aktorius Audrius Bružas, pakviestas į vaikų darželį „Išdykęs vėjas“ pataisyti spintos durų, susidūrė su žaisminga situacija ir pokalbyje su darželio vadove Laura Imbrasiene aptarė gyvenimo vertybes bei klaidų svarbą mokymosi procese. Laura pabrėžė individualaus vaiko progreso vertinimą, o ne l"
"Socialiniame tinkle „Facebook"" R.Šarknickas pasidalijo kovo 19-osios naktį nutikusia situacija. Tuo metu jis lankėsi pas demencija sergančią močiutę, kuri naktį atėjo paprašyti jo pagalbos. Politikas jautriai aprašė, kas nutiko ir pasidalijo pamąstymais apie meilę bei atsakomybę. Įrašu jis sutiko pasidalinti ir su portalo Žmonės.lt skaitytojais. „Naktis, 00:34 / 2025 03 19 d. Močiutė serga demencija. Atėjo pas mane, prašydama pagaminti sumuštinio su sūriu. Basomis kojomis, su naktine suknele, su žodžiais, Robertai, sapnavau savo tėvą ir vyrą, jie vaikšto po namus, bet nekviečia dar į aną pasaulį. Noriu su tavim atsisveikinti dabar, nes rytoj tu išvažiuosi. Man sunku, taip pripratau prie tavęs. Ačiū, kad padėjai mano sūnui, jis pavargo, susirgo, jam jau gerai, rytoj ateis vėl būti su manim, jis toks geras vaikas. Krūtinėje buvo sunku sutalpinti visus jausmus, emocijas. Buvau pasiryžęs, kad šiuo metu turiu išjungti jausmus ir pasitelkti logiką, kad galėčiau elgtis teisingai. Apmoviau jai kojines ir, nors žinojau, kad ji nevalgys, nuvedžiau ją ne į lovą, o į virtuvę. Ten, vidurnaktį, padariau sumuštinius. Ji jų neėmė, tačiau pasirinkau tai daryti, kad būtų lengviau. Pasirinkau tai dėl mūsų abiejų gerovės, kad ji nesijaustų liūdna, o man pačiam - kad liktų šypsena, geri prisiminimai, ir svarbiausia, kad ji manimi pasitikėjo sunkiu sveikatos metu. Po pusvalandžio ją paguldžiau, sakydamas: „Jei vėl reikės sumuštinių, aš pasiruošęs"". Tai, ką patyriau su močiute, man suteikė gilių atsakymų į gyvenimo klausimus apie žmonių santykius, apie meilę ir atsakomybę. Gero poilsio, būkite sveiki, ir nepaleiskite svarbaus darbo, mylėti! Būk sveika, miela mano močiute! P.s. sumuštiniai daryti miego stadijos metu , bet ne išvaizda svarbiausia, o turinys, ar ne?"", - rašė R.Šarknickas.","R. Šarknickas savo „Facebook“ įraše jautriai aprašė naktinį susitikimą su demencija sergančia močiute, kuriai jis pagamino sumuštinį, dalindamasis pamąstymais apie meilę ir atsakomybę. Jis pabrėžė santykių svarbą ir dėkingumą už pasitikėjimą, kurį jautė šioje situacijoje."
"Dėl viso to kalta skaitmeninio turinio perkrova, pastaraisiais metais tapusi vienu didžiausių šiuolaikinio žmogaus priešų. „Telia"" pasakoja, kaip informacijos perteklius keičia mūsų elgesį bei sprendimus, ir kaip turėtume su tuo kovoti. „Telia"" nuotr./Julija Markeliūnė „Pasaulyje, kuriame kasdien sukuriama apie 167 milijonų filmų prilygstantis duomenų kiekis, informacijos gausa jau nebėra tik teorinė problema. Toks didelis turinio kiekis labai smarkiai ir ne visada pastebimai veikia šiuolaikinio žmogaus gyvenimą. Jam darosi sunku išskirti prioritetus, efektyviai valdyti laiką ir apgalvotą sprendimą atskirti nuo instinktyvaus. Todėl esminiu gebėjimu šiandien tampa informacijos filtravimas, kurį gali palengvinti tiek pačios technologijos, tiek mūsų pačių sąmoningumas"", - sako „Telia"" įvairovės ir įtraukties vadovė Julija Markeliūnė. Turinio perkrova kelia nuolatinį stresą Informacijos pertekliaus poveikį šiuolaikiniam žmogui tyrinėjantys mokslininkai dažnai remiasi Milerio dėsniu, teigiančiu, kad trumpalaikė atmintis vienu metu gali apdoroti tik 5-9 informacijos vienetus. Mūsų smegenys evoliucionavo medžioklės-rinkimo laikais, bet šiandien informacijos apdorojimo poreikiai yra išaugę galybe kartų. Akademiniame žurnale „Information Society"" skelbto tyrimo duomenimis, vidutinis žmogus per dieną gauna maždaug 74 gigabaitus (GB) duomenų, todėl nenuostabu, jog dėl to mūsų smegenys nuolat dirba ties perkrovos riba. „Informacinė perkrova egzistuoja jau seniai - dar ketvirtame amžiuje prieš mūsų erą Ekleziasto knygos autorius skundėsi, kad „knygų rašymui nėra galo"". Tačiau dabartinė situacija istorijoje neturi precedento. Mūsų dėmesio išteklių atrodo per mažai viskam, ką norėtume ar privalėtume žinoti. Nuolatinis naujienų, el. laiškų, žinučių ir pranešimų srautas sukuria tai, ką specialistai vadina „nuolatiniu daliniu dėmesiu"" - būseną, kai esame visada prieinami, bet niekada visiškai nesusikoncentruojame. Harvardo tyrėjai nustatė, jog ši situacija 8 iš 10 žmonių kelia stresą, nors dar 2020 m. stresą jaučiančiųjų dalis siekė 60 proc."", - pasakoja J.Markeliūnė. „Microsoft"" dirbusi amerikiečių rašytoja Linda Stone pastebėjo kitą su informacijos pertekliumi susijusį fenomeną - „el. pašto apnėją"". Daugiau nei prieš dešimtmetį atlikto eksperimento metu ji nustatė, kad didžioji dalis žmonių, skaitydami elektroninius laiškus, tiesiogine prasme sulaiko kvėpavimą. Šis automatinis fiziologinis atsakas į skaitmeninį stresą sukelia tai, ką psichologai vadina „reaktyvumo būsena"" - organizmas nedelsiant pereina į kovinį režimą, dėl ko išsiskiria streso hormonai, padažnėja širdies ritmas ir pasiruošiama galimam pavojui. Ilgainiui nuolatinį streso būsena gali sukelti rimtų sveikatos sutrikimų, įskaitant nemigą, dirglumą ir net širdies bei kraujagyslių ligas. Daugiau informacijos - nebūtinai geresnis sprendimas Ar jums pažįstama situacija, kai bandote išsirinkti filmą „Netflix"" platformoje, bet po 30 minučių naršymo vis dar nežiūrite nieko? 2022 m. žurnale „Journal of Economics, Finance and Accounting Studies"" publikuoto tyrimo duomenimis - kuo daugiau turime pasirinkimų, tuo dažniau apskritai atsisakome rinktis. Šis reiškinys, vadinamas „sprendimų paralyžiumi"", tapo toks paplitęs, kad kai kurios didžiosios prekybos platformos pradėjo mažinti produktų variacijas, siekdamos pagerinti vartotojų patirtį ir padidinti pardavimus. Kuo daugiau turime pasirinkimų, tuo dažniau apskritai atsisakome rinktis. Skaitmeniniame pertekliaus amžiuje mūsų smegenys veikia kone autopiloto režimu. Nors didelis mums prieinamų duomenų kiekis sudaro įspūdį, kad pasiremdami jais, galime priimti geriausius sprendimus reikiamu metu, neretai yra visiškai priešingai. Garsus amerikiečių psichiatras ir „New York Times"" bestselerių autorius Edward M.Hallowell teigia, kad susidūrus su informacijos perkrova, vietoje aukštesniųjų smegenų funkcijų aktyvavimo, įsijungia primityvesni smegenų centrai. „Šiuolaikinis gyvenimas kuria iliuziją, kad turint daugiau informacijos priimame labiau pasvertus sprendimus, tačiau tyrimai rodo priešingą tendenciją. Pasinerdami į informacinį triukšmą, mes tik stumiame save į skubotas ir neapgalvotas reakcijas, nulemtas smegenų perkrovos ir iš to kylančios panikos. Kaip neuromokslininkai metaforiškai aiškina - tai tarsi bandyti gerti iš gaisrinės žarnos. Kuo daugiau informacijos mums tenka apdoroti, tuo labiau pasikliaujame paviršutiniškais stereotipais ir išankstinėmis nuostatomis, o ne nuodugnia analize"", - prideda „Telia"" atstovė. Kaip kovoti su informacijos pertekliumi? Technologijų kūrėjai, pripažindami augančią skaitmeninės perkrovos problemą, vis aktyviau siūlo sprendimus, padedančius vartotojams atsijungti nuo nesibaigiančio informacijos srauto. Išmaniuosiuose telefonuose įdiegtos sistemos, padedančios kontroliuoti vartotojų dėmesį ir laiko praleidimą skaitmeninėje erdvėje, tampa vienais svarbiausių įrankių kovoje su informacine perkrova. „Apple"" įrenginių „Focus Mode"" ir „Android"" telefonų „Digital Wellbeing"" sistemos siūlo išsamų funkcijų spektrą, skirtą padėti vartotojams atgauti kontrolę. „Focus Mode"" leidžia valdyti pranešimus, pasirenkant, kokie kontaktai ir programėlės gali pasiekti vartotoją tam tikru metu, sukurti automatizuotas rutinas pagal vietą, laiką ar naudojamas programėles bei sinchronizuoti nustatymus visuose „Apple"" įrenginiuose. Tuo metu „Android Digital Wellbeing"" siūlo programėlių naudojimo stebėseną, laiko limitus konkrečioms programėlėms, specialų miego režimą su nespalvotu ekranu bei pranešimų kontrolę. „Informacinio triukšmo šiandien neįmanoma išjungti - jis skverbiasi per ekranus, pranešimus, naujienas ir socialinius tinklus, tapdamas nuolatiniu mūsų kasdienybės palydovu. Technologijos, kurios kadaise žadėjo padėti mums orientuotis pasaulyje, dabar dažnai prisideda prie to, kad pasaulis tampa per daug triukšmingas, o mūsų dėmesys - išskaidytas. Vienintelis būdas su tuo kovoti - sąmoningas atsiribojimas ir aktyvus pasirinkimas, ką vartoti, kada sustoti ir kaip susigrąžinti kontrolę į savo rankas. Tik ugdydami šį gebėjimą, galime apsaugoti savo emocinę sveikatą ir gebėjimą priimti pasvertus sprendimus"", - reziumuoja „Telia"" įvairovės ir įtraukties vadovė.","Šiuolaikinį žmogų vis labiau veikia informacijos perkrova, apsunkinanti gebėjimą priimti sprendimus ir valdyti laiką. „Telia"" siūlo kovoti su šiuo iššūkiu pasitelkiant technologijas, padedančias valdyti informacijos srautą ir ugdant sąmoningus informacijos vartojimo įpročius."
"Antrajame realybės šou sezone dalyvavusi Agnė Petravičienė sakė labiausiai bijojusi maudytis prieš televizijos kameras - buvo stebėjusi „Kelio į žvaigždes"" dalyvius duše televizijos ekrane. Martyno Vidzbelio nuotr. /Agnė Petravičienė „Prisipažinsiu, buvau mačiusi, kaip jie maudosi ir persišviečia. Iš dušo net kūną galima įžiūrėti. Todėl mano pirmas prašymas buvo nupirkti užuolaidas, nes aš nenorėjau, kad rodytų mano nuogos siluetą. Didžiausias iššūkis buvo ten nusiprausti, nes praustis sėdint..."" - juokėsi Agnė. Moteris stengėsi prisiminti prieš dvidešimt metų vykusią atranką. „Net neatsimenu, kaip aš elgiausi. Viena yra eiti į atranką, kita - būti joje. Jūs kažko klausėt, o aš viską pamiršau. Net kaip dainuot. Viską. Šokt paprašė. Atrodė, kad aš gyvenime nešokau. Neįsivaizduoju, kaip ten nenualpau. Bet vaidinau, kad man dzin"", - pasakojo legendinio LNK realybės šou dalyvė. Martyno Vidzbelio nuotr. /Agnė Petravičienė Pažiūrėjusi archyvinę medžiagą iš atrankos, Agnė Petravičienė netikėtai kreipėsi į laidos vedėją Arūną Valinską. „Buvau visai faina merga, jauna, visai graži. Aš jus galėjau sudominti. Ir sudominau. Ilgam. Dvidešimčiai metų"", - mįslingai kalbėjo Agnė. Po Agnės pareikšimo A.Valinskas sutriko ir giliai atsiduso. O Agnė, atrodo, net pasigailėjo, ką pasakiusi.","Realybės šou dalyvė Agnė Petravičienė pasakoja apie savo baimes ir patirtis filmavimo aikštelėje, ypač išsiskirdama savo nuogąstavimus dėl maudynių prieš kameras bei prisimindama atrankos į šou momentus."
"Avinas 15min nuotr./Avinas Šiandien gali kilti daug naujų idėjų, tik kol kas neskubėkite jų įgyvendinti. Skuboti sprendimai gali atnešti daugiau streso nei naudos, todėl būkite atsargesni. Labiau kliaukitės savo vidiniu balsu ir dėl savo idėjų pasitarkite su artimaisiais. Jautis 15min nuotr./Jautis Šiandien nevenkite pasidalinti savo idėjomis su kitais. Jūsų atvirumas gali būti tinkamai įvertintas. Nevenkite išklausyti ir kitų. Tai gali padėti rasti palankius sprendimus, kurie atneš ilgalaikę naudą. Dvyniai 15min nuotr./Dvyniai Jūsų gyvenimas šiandien įgaus naują pagreitį. Susitikimai su draugais ar kolegomis gali atverti naujas galimybes, todėl būkite aktyvūs. Jūsų gebėjimas komunikuoti, dalintis žiniomis, aktyvumas, bei patirtis gali suteikti vertingų įžvalgų. Vėžys 15min nuotr./Skorpionas Šiandien galite jausti pasimetimą dėl darbo klausimų. Pasistenkite rasti harmoniją tarp savo pašaukimo ir norų. Jeigu reikia, ieškokite patarimų iš žmonių, kuriuos gerbiate ir pasitikite. Liūtas Shutterstock nuotr./Liūtas Palanki diena tobulėjimui ir saviraiškai. Gali kilti naujų idėjų, kaip išreikšti save ar realizuoti savo sumanymus. Jei svarstote apie kelionę ar tobulinimosi galimybę, šiandien palankus laikas judėti šia linkme. Mergelė 15min nuotr./Mergelė Šiandien galite susidurti su iššūkiais, tačiau turėsite energijos juos įveikti. Jūsų stiprybė slypi kantrybėje ir atkaklume, pasinaudokite tuo. Skirkite dėmesio meditacijai arba sveikatingumo procedūroms. Svarstyklės 15min nuotr./Svarstyklės Šiandien galite į viską reaguoti jautriau, ypatingai santykiuose su kitais. Stenkitės išlaikyti pusiausvyrą tarp asmeninių ir profesinių reikalų. Palanki diena pasidalinti savo idėjomis ir mintimis su artimu žmogumi. Skorpionas 15min nuotr./Skorpionas Šiandien gali kilti noras daryti pokyčius savo gyvenime. Jei galvojate apie kažko naujo pradžią, dabar palankus metas pradėti veikti. Svarbu būti atsargiam ir nepasiduoti jausmams. Tam, kad pasiektumėt norimą rezultatą, viską gerai apsvarstykite ir tada veikite. Šaulys 15min nuotr./Šaulys Šiandien galite jausti daugiau energijos ir entuziazmo. Tai puiki diena aktyvioms veikloms, tobulėjimui ar sportui. Jei turite kokių nors kūrybinių idėjų, šiandien jos gali įgauti naują pagreitį. Nepamirškite, kad poilsis yra svarbus, ieškokite balanso tarp darbo ir savo sveikatos. Ožiaragis Ožiaragis Šiandien gali tekti labiau pasukti galvą, sprendžiant įvairius finansinius klausimus. Gali atrodyti, kad yra daug pasirinkimų, bet neskubėkite pasiduoti skubotiems sprendimams. Jausmai gali daryti nemažą įtaką, todėl prieš veikiant pasikonsultuokite su ekspertais. Vandenis 15min nuotr./Vandenis Šiandien jausitės stipresni ir labiau pasitikintys savimi. Gali atsirasti galimybės parodyti kitiems savo stipriąsias puses. Būkite atviri bendravimui, nes įdomios idėjos ir pasiūlymai gali ateiti netikėtai. Žuvys 15min nuotr./Žuvys Šiandien jūsų emocijos gali būti stiprios ir gilios. Palanki diena dirbti su asmeniniais projektais arba kūrybiniais uždaviniais. Pasidalinkite savo jausmais ir tuo, kas jus neramina, su artimais žmonėmis, tai gali suteikti jums palengvėjimą. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Horoskopų apžvalgoje pateikiami patarimai kiekvienam zodiako ženklui, akcentuojant atsargumą ir vidinio balso klausymąsi, dalijimąsi idėjomis ir emocijomis bei asmeninį tobulėjimą. Portale 15min skelbiama, kad horoskopai yra populiarūs ir kviečiama į juos žiūrėti kritiškai."
"Vienas svarbiausių LR transporto lengvatų įstatymo pakeitimų - aiškiai apibrėžta vaikų, kaip keleivių grupės, sąvoka. Vaikais laikomi 8-18 metų asmenys, kuriems nuo šiol miesto maršrutuose taikoma 80 proc. nuolaida. 30 min. bilietas kainuos 0,13 Eur, o 60 min. bilietas - 0,18 Eur. Ši nuolaida galios visiems bilietų tipams, išskyrus „Statyk ir važiuok"", kontrolės ir specialiuosius bilietus. Anksčiau šiai keleivių grupei trumpalaikiams bilietams buvo taikoma 50 proc. nuolaida - 30 min. bilietas kainavo 0,33 Eur, o 60 min. - 0,45 Eur. „Viešasis transportas Vilniuje tampa vis prieinamesnis, ypač jaunajai kartai. Įtvirtinus vienodą 80 proc. nuolaidą visiems vaikų ir moksleivių bilietams, užtikriname didesnį patogumą tiek kasdieniams keleiviams, tiek jų tėvams. Šis pokytis - svarbus žingsnis įtraukesnio, socialiai orientuoto judumo link"", - sako JUDU vadovė Loreta Levulytė-Staškevičienė. Atnaujinta ir moksleivių lengvata - 80 proc. nuolaida galios viešojo transporto bilietams, kurie skirti jaunuoliams iki 23 metų, besimokantiems pagal bendrojo ugdymo arba profesinio mokymo programas. Lengvata taip pat galios tiems, kurie mokosi formaliojo ugdymo įstaigose, tačiau šiuo metu yra akademinėse atostogose dėl ligos, nėštumo ar vaiko priežiūros. Svarbu, kad vaikams iki 18 metų nebereikės pateikti mokinio pažymėjimo, nebent kiltų abejonių dėl amžiaus. Tai padės supaprastinti lengvatos taikymą ir užtikrins patogesnį procesą. Be pokyčių vaikams ir jaunimui, įstatyme numatytos ir dvi naujos 80 proc. nuolaidos. Nuo balandžio jos bus taikomos asmenims, patyrusiems Černobylio atominės elektrinės avarijos padarinius, bei tiems, kurie atliko tarnybą ar dalyvavo kariniuose mokymuose Afganistane. Šios lengvatos iki šiol nebuvo taikomos - tai svarbus socialinis žingsnis, pripažįstant šių grupių indėlį ir patirtus iššūkius. „Didesnis prieinamumas prie viešojo transporto reiškia ir didesnę judumo laisvę, o tai svarbu kiekvienam iš mūsų. Tai nėra vien bilieto kaina - tai galimybė mokytis, dirbti, dalyvauti bendruomenės gyvenime, nepriklausomai nuo socialinės ar ekonominės padėties. Ilgainiui tokie sprendimai formuoja tvaresnį ir judresnį miestą visiems gyventojams"", - užbaigia JUDU vadovė. Plačiau apie lengvatas ir jų teikiamas naudas galite pasiskaityti šiame puslapyje.","LR transporto lengvatų įstatymo pakeitimai suteikia 80 proc. nuolaidą vaikams ir moksleiviams viešajam transportui, be to, įvestos naujos nuolaidos Černobylio avarijos paveiktiems asmenims ir Afganistano karo dalyviams, siekiant padidinti prieinamumą ir socialinį įtraukimą."
"21-erių puolėjas, po varžovo KJ Simpsono pražangos, ore prarado pusiausvyrą ir skaudžiai krito ant parketo. Krepšininkai ir žiūrovai griebėsi už galvų. Tai, kad nutiko kažkas rimto, suprato ir pavojingai prasižengęs KJ Simpsonas, iš karto puolęs prie gulinčio J.Wellsas. Prayers for Jaylen Wells 🙏❤️pic.twitter.com/w4xDJuGZVY — Complex Sports (@ComplexSports) April 9, 2025 Pastarasis nejudėjo, keldamas dar didesnį susirūpinimą arenoje ir prie televizorių ekranų. Prireikė neštuvų ir beveik 10 minučių, kad rungtynės būtų tęsiamos. J.Wellsas iš karto nuvežtas į ligoninę, kur jam nustatytas riešo lūžis, nevertinant sumušimų ir apibrozdinimų. Jaylen Wells in good spirits after his injury tonight via his IG story 🙏 Wells is alert and moving his extremities but did suffer a broken wrist pic.twitter.com/EIq2ldwUx6 — Bleacher Report (@BleacherReport) April 9, 2025 „Pirmyn, „Grizliai"", - tokia žinute pasidalino pats krepšininkas, nuramindamas NBA pasaulį. Didžiausią išgąstį sukėlė faktas, kad ant parketo visu svoriu jis rėžėsi pakreipdamas kaklą. Laimei, pranešama, kad žaidėjas „gali judinti visas savo galūnes"". Memphis Grizzlies rookie Jaylen Wells is awake, alert and moving his extremities after being taken off court in a stretcher tonight in Charlotte, his agent Aman Dhesi tells ESPN. Wells has sustained a broken right wrist, Dhesi said, and will continue receiving medical care. pic.twitter.com/iw6CSO5deK — Shams Charania (@ShamsCharania) April 9, 2025 Epizodą peržiūrėję teisėjai prasižengusiam KJ Simpsonui skyrė pašalinimo iš rungtynių nuobaudą. J.Wellsas debiutiniame sezone yra vienas ryškiausių NBA naujokų, nors „Grizzlies"" jį pasikvietė 39-uoju šaukimu. 203 cm ūgio žaidėjas iki šiol nebuvo praleidęs nė vieno mačo ir net 74 rungtynes iš 79-erių pradėjo „Grizzlies"" starto penkete. Jo statistika - 10,4 taško, 3,4 atkovoto kamuolio ir 1,7 rezultatyvaus perdavimo per beveik 26 minutes.","NBA naujokas Jaylen Wells po rimtos traumos, kurios metu lūžo riešas, buvo išvežtas į ligoninę, tačiau jis sąmoningas ir gali judinti galūnes. Varžovas KJ Simpsonas už pavojingą pražangą buvo pašalintas iš rungtynių."
"Bandė suskaičiuoti Vienas „Facebook"" vartotojas užsimojo suskaičiuoti, kiek karių dingo per mokymus Pabradės poligone. Jis skirtingų institucijų pranešimuose apie tą patį įvykį įžvelgė du skirtingus incidentus. „Pagal visą aprašytą scenarijų, panašu, kad Pabradės poligone yra dingę be žinios 7 žmonės. Anksčiau buvo teigta, kad dingo 3 automobiliu važiavę kariškiai, po to jau buvo pateikta informacija, kad 4 JAV kariai dingo su tanku. Dėl 4 JAV dingusių kariškių jau apėmė isterija, o apie dingusius 3 yra jau nutylima, nes tai galėjo būti lietuviai. Kaip jau įprasta, lietuviai nelaikomi žmonėmis, todėl dabar visas dėmesys yra sutelktas dėl JAV piliečių dingimo, nes žūvusiųjų šeimoms Lietuva turės išmokėti gal net milijardą eurų, nes JAV žmogaus gyvybė yra įkainota brangiai (kalba netaisyta - red. past.)"", - samprotavo internautas. Vyras pridėjo nuorodą į kito „Facebook"" vartotojo įrašą. Šis buvo pasidalijęs portalo delfi.lt pranešimo, publikuoto kovo 26 d. 7.22 val. ryto, ekrano nuotraukomis. Vienoje matyti pabrauktas sakinys: „Pranešta, kad Pabradėje po vykusių pratybų Pabradės poligone dingo trys kariai su automobiliu"". Kaip šaltinis nurodyta naujienų agentūra ELTA, žinutėje cituotas Policijos departamentas. Pastarasis internautas taip pat leidosi svarstyti, kiek iš tiesų karių dingo: „Paryčiais žmona gavo iš evakuaciniu tanku vykusio vyro žinutę, kad JAV kariai jau beveik pasiekė tuos gelbėjamuosius žmones. Ir po to staiga stojo tyla. Taigi viskas ir stoja į savo vietas. Dingo automobilis su 3 kariais. Tankų vilkikas važiavo jo ištraukti, rado vietą ir joje prasmego. D.Šakalienė, komentuodama įvykį spaudai, ne kartą prasitarė, kad ieško automobilio ir tuoj pat pasitaisydavo, kad tankų vilkiko. O gal atras liūne abi technikos priemones? Ir kiek ten karių iš tikrųjų žuvo?"" Informacija patikslinta Panašu, jog internautai supainiojo ir sudėjo Policijos departamento skelbtą pirminę informaciją apie, kaip iš pradžių pranešta, dingusius tris karius su vėliau Lietuvos kariuomenės patikslintais duomenimis apie keturis dingusius JAV karius ir vikšrinę transporto priemonę. Lietuvos kariuomenės nuotr./Gelbėjimo darbai Pabradėje Kovo 26 d. rytą Lietuvos policijos pateiktoje suvestinėje buvo nurodyta, jog Pabradėje dingo trys kariai su automobiliu. Tai buvo pirmas oficialus pranešimas apie šį incidentą. „Kovo 25 d. 19 val. 19 min. Vilniaus apskr. VPK gautas pranešimas, kad Švenčionių r., Pabradėje, po vykusių pratybų Pabradės poligone dingo trys kariai su automobiliu. Aplinkybės tikslinamos"", - rašyta suvestinėje. Verta paminėti, kad suvestinės rengiamos pagal gautą pirminę informaciją apie įvykius. Dėl to aplinkybės vėliau, kai surenkama arba iš kitų šaltinių gaunama daugiau informacijos, gali būti patikslintos. Taip nutiko ir šiuo atveju. Kiek vėliau tą pačią dieną Lietuvos kariuomenės atstovas majoras Gintautas Ciunis BNS nurodė, kad dingusieji yra užsieniečiai, bet plačiau situacijos nekomentavo: „Tiek tegaliu pasakyti, kad užsienio kariai."" Ministras pirmininkas Gintautas Paluckas taip pat sakė nekomentuosiantis šio tyrimo. „Kol kas aš tos informacijos tikrai nekomentuosiu, vyksta tyrimas, bet ta informacija bus apibendrinta ir pranešta visuomenei, kai jau bus tiksli"", - žurnalistams sakė premjeras. JAV karių paieškos operacija Pabradės poligone. Kiek vėliau trečiadienį Lietuvos kariuomenė dar patikslino informaciją, kad antradienį 16:45 val. gautas pranešimas apie pratybų metu Generolo Silvestro Žukausko poligone Pabradėje dingusius keturis JAV karius ir vieną vikšrinę transporto priemonę. „Vakar (antradienį - red. past.) paieškai buvo pasitelkti Lietuvos ir užsienio kariai, taip pat aktyvuoti Karinių oro pajėgų bei Valstybės sienos apsaugos tarnybos sraigtasparniai. Šiuo metu galima įvykio vieta nustatyta ir vyksta paieškos bei gelbėjimo operacija, jai vadovauja Lietuvos kariuomenė, papildomai pasitelkti Priešgaisrinės apsaugos ir gelbėjimo departamento ir kitų institucijų pajėgumai"", - nurodoma pranešime. Kiek vėliau Informaciją apie įvykį patvirtino ir JAV pajėgų vadavietė Europoje ir Afrikoje. Trečiadienį taip pat nustatyta galima įvykio vieta, buvo vykdoma paieškos bei gelbėjimo operacija. Vėlai Vakare JAV pajėgų vadavietė Europoje ir Afrikoje pranešė, kad vikšrinė gelbėjimo mašina M88 „Hercules"", kuria vyko keturi JAV kariai, rasta vandens telkinyje. Vėliau patikslinta, kad technika aptikta maždaug 5 metrų gylyje. Traukimo operacija baigta Po didelių pastangų bandant ištraukti šarvuotį pirmadienį pranešta, kad traukimo operacija pradėta ir baigta naktį iš sekmadienio. Ji prasidėjo apie 2.45 val. ir baigėsi apie 4.30 val. Šarvuotis buvo sėkmingai ištrauktas. JAV kariuomenės nuotr./Dingusių JAV karių gelbėjimo operacija iš arti Didelio masto gelbėjimo operacijoje dalyvavo Lietuvos, JAV, Lenkijos kariai ir kitų Lietuvos tarnybų specialistai. Krašto apsaugos ministrė Dovilė Šakalienė iškart nenurodė, ar transporto priemonėje rasti keturi dingę JAV kariai. Anot ministrės, galioja „labai griežtas susitarimas"", kad informaciją apie dingusius amerikiečių karius pirmoji paskelbs JAV. Tai ji sakė ir anksčiau. Prokuratūra savo ruožtu pradėjo ikiteisminį tyrimą dėl šarvuočiu vykusių karių mirties. „Pradėtas ikiteisminis tyrimas mirties priežasčiai nustatyti"", - žurnalistams Seime pirmadienį sakė generalinė prokurorė Nida Grunskienė. 15min verdiktas: trūksta konteksto. Pabradės poligone nedingo 7 žmonės. Policijos departamentas, remdamasis pirmine informacija, iš pradžių skelbė apie tris dingusius karius, tačiau kariuomenė vėliau patikslino, jog pratybų metu dingo 4 JAV kariai. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","Pabradės poligone iš pradžių buvo pranešta apie tris dingusius karius, tačiau vėliau Lietuvos kariuomenė patikslino, jog pratybų metu dingo keturi JAV kariai su vikšrine transporto priemone; buvo surengta didelio masto gelbėjimo operacija. Publikacija siekia užkirsti kelią klaidinančiai informacijai socialiniuose tinkluose."
"20-metis lietuvis atsidūrė visiškai greta simbolinės 200-uko ribos - rikiuojasi 201-as. Savo ATP taškų taupyklėje jis turi 285 taškus ir vos 10-ia atsilieka nuo pirmosios Lietuvos teniso raketės vardą išsaugančio Viliaus Gaubo. Sauliaus Čirbos nuotr./Vilius Gaubas Pastarasis, taip pat 20-metis, prarado 9-ias pozicijas ATP reitinge ir šiuo metu žengia 194-as. Jo karjeros rekordas - 179 vieta, užfiksuota praėjusių metų rugsėjo mėnesį. 9 pozicijas ATP reitinge prarado ir 34-erių Ričardas Berankis. Jis šiuo metu turi 175 taškus ir užima lygiai 300-ąją vietą. Sauliaus Čirbos nuotr./Ričardas Berankis 22-ejų Pijus Vaitiekūnas su dviem taškais dalinasi 1660-ąją poziciją, o vieną tašką turintis taip pat 22-ejų Matas Vasiliauskas - 2105-ąją. Per artimiausias dvi savaites E.Butvilui reikia apginti 8-is reitingo taškus, iškovotus pernai tokiu laiku, o V.Gaubui - 6-is. R.Berankio artimiausi taškai - 22 - „sudegs"" po mėnesio - balandžio 21-ąją. „Scanpix"" nuotr./Jannikas Sinneris Geriausio pasaulio tenisininko vardą išsaugo italas Jannikas Sinneris (11330 taškai), lenkiantis Vokietijai atstovaujantį Alexanderį Zverevą (7945) ir ispaną Carlosą Alcarazą (6910). Pirmajame dešimtuke 37-erių serbas Novakas Džokovičius (3860) pakilo per dvi pozicijas į penktąją, o 23-ejų britas Jackas Draperis (3800) pakilo į 7-ą vietą, kol kas aukščiausią savo karjeroje.","Dvidešimtmetis lietuvis užima 201-ą vietą ATP reitinge, vos 10 taškų atsilikdamas nuo 194-oje vietoje esančio Viliaus Gaubo. Tuo tarpu Jannikas Sinneris iš Italijos išlieka geriausiu pasaulio tenisininku, turėdamas 11330 taškų."
"Ne tik vidury baltos dienos, bet ir vidury miesto vyksta šios kasdienės smulkios vagystės. Kas gi tai daro? Ogi įmonei „Sanitex"" priklausantis Vytauto parke stovintis kavos aparatas, kuris jau ilgą laiką ne tik neatlieka savo tiesioginės funkcijos, bet ir vizualiai gadina parko vaizdą, pažymima Kėdainių rajono laikraštyje „Rinkos aikštė"". Pinigus suryja - kavos neduoda „Gal kažkam ir bus juokinga tai, kad kavos aparatas suryja gyventojų pinigus, o atgal nieko neduoda. Ką čia reiškia tie pora eurų. Vis dėlto reikia suprasti, kad kažkam ir tie du eurai yra dideli pinigai, kuriuos žmogus norėjo skirti sau pasilepinti ir su kavos puodeliu pasivaikščioti po parką. Gal kažkam bus juokinga, kad kavos aparatas suryja gyventojų pinigus, o nieko neduoda. Ką reiškia pora eurų? Kita vertus, kiek tokių „nekaltų"" pinigų yra suryjama? Ypač atšilus orams, kai vis daugiau žmonių traukia pasivaikščioti į gamtą, ir kartais prie kavos aparato sustoja ir keliolikos žmonių būriai? Kai kuriems, tiesa, nusišypsojo laimė ir paskambinus ant kavos aparato nurodytu numeriu, jiems pinigai buvo grąžinti. Vis dėlto panašu, kad tokių laimingųjų yra mažuma, nes daugeliui komentavusiųjų pinigai nuplaukė, mat net ir pranešus apie problemą, niekas nesiteikė jų grąžinti. Nieko negrąžina, skambinau daugiau nei prieš metus. Buvom su vaiko klase, kokie 6 vaikai pirkosi, tik vandens gavo, aš pirkau ir tik vandens gavau"", - leidiniui rinkosaikste.lt rašo Lina. „Buvo ir man: su kortele atsiskaičiau, nedavė. Na, galvoju, supykęs, nes labai norėjau, pasuksiu. Paskambinau nurodytu telefonu, atsiprašė ir sakė perves atgal. Jau 1 metai laukiu dar pavedimo"", - redakcijai rašo Tomas. Už aparato stovėjimą moka 29 eurus Kėdainių rajono savivaldybė savo ruožtu informavo, kad kavos aparatas priklauso įmonei „Sanitex"". Pastaroji už leidimą Vytauto parke pastatyti kavos aparatą susimoka po 29 eurus kasmet ir dar turėjo sumokėti vienkartinį 159 eurų mokestį. Tiesa, kavos aparatas ne tik neveikia, bet ir yra siaubingai nešvarus. „Už aparatų funkcionalumą atsakinga pati UAB „Sanitex"". Bendrovė įspėta dėl netinkamo estetinio vaizdo"", - informavo savivaldybė. Įmonė, nors ir du kartus paprašyta pakomentuoti, kodėl gi vidury baltos dienos sugedusiu aparatu iš esmės vagia kėdainiečių pinigus, į „Rinkos aikštės"" klausimus dar neatsakė.","Kėdainių Vytauto parke stovintis „Sanitex“ kavos aparatas jau ilgą laiką ne tik neatlieka savo funkcijos, bet ir vizualiai gadina aplinką, o gyventojai skundžiasi, kad praradę pinigus už kavą jų neatgauna. Nepaisant to, kad savivaldybė įspėjo įmonę dėl netinkamos aparato priežiūros, problemos išlieka neišspręstos."
"Jo duomenimis, kovo 10-16 dienomis bendras sergamumo gripu, peršalimo ligomis ir COVID-19 rodiklis sumažėjo ir siekė 1454,4 atvejo 100 tūkst. gyventojų. Prieš tai buvusią savaitę Lietuvoje fiksuota 1776,5 susirgimų 100 tūkst. gyventojų. Pasak NVSC, mažiausias sergamumas išliko Panevėžio, didžiausias - Vilniaus apskrityje. Praėjusią savaitę nuo gripo mirė keturi žmonės, priklausę 30-39, 50-59, 80-89 ir vyresnių nei 90 metų asmenų grupėms, visi mirusieji turėjo lėtinių ligų ir nebuvo skiepyti nuo sezoninio gripo. Nuo COVID-19 ligos mirties atvejų nebuvo užfiksuota. Dėl gripo į ligonines buvo paguldyti 108 asmenys, dėl koronaviruso ligos - 15. Iš hospitalizuotų žmonių penki buvo gydomi intensyviosios terapijos skyriuose. Epideminis sergamumo lygis, kai peržengta 1,5 tūkst. atvejų 100 tūkst. gyventojų riba, pasiektas 12-oje savivaldybių, kai pirmąją kovo savaitę buvo pasiektas 31-oje savivaldybėje. Anot NVSC, iki šiol nė viena savivaldybė epidemijos nėra paskelbusi. „Epidemiologinė situacija nuolat stebima ir bendraujama su savivaldybėmis, esant poreikiui pirmiausia būtų siūloma skelbti epidemiją savivaldybės lygmeniu"", - pažymėjo NVSC. Centras pabrėžė, kad gydymo ir socialinės globos įstaigos šiuo metu gali taikyti griežtesnę infekcijų kontrolę, susijusią su pacientų srautų valdymu, asmens apsaugos priemonių dėvėjimu, pacientų lankymo trukmės ar lankytojų skaičiaus ribojimus. Iš viso šį sezoną užfiksuotos 55 mirtys nuo koronaviruso ir 62 - nuo gripo.","Kovo 10-16 dienomis sergamumas gripu, peršalimo ligomis ir COVID-19 Lietuvoje sumažėjo iki 1454,4 atvejo 100 tūkst. gyventojų, tačiau išliko didžiausias Vilniaus apskrityje, o dėl gripo mirė keturi neskiepyti asmenys su lėtinėmis ligomis. Hospitalizuoti 108 žmonės dėl gripo ir 15 dėl koronaviruso, tačiau mirties atvejų dėl COVID-19 šiuo laikotarpiu nefiksuota."
"Šią savaitę Lietuvos ledo ritulio rinktinė susirinko Elektrėnuose, kur pasiruošimo stovykla. Nors rinktinė darbą pradėjo ne pilna sudėtimi, rinktinės treniruočių stovykloje nuo pirmosios dienos žaidėjai dirba negailėdami jėgų. Rinktinės trenerio asistentas Mindaugas Kieras pabrėžia, jog džiugina žaidėjų nusiteikimas ir tai, kad iki šiol pavyko išvengti traumų. „Pasiruošimo startas puikus - vis dar trūksta 4-5 žaidėjų, kurie netrukus turėtų papildyti rinktinę. Nuotaikos geros, visi motyvuoti, neturime jokių traumų. Šiemet turėsime labai smagų procesą, nes laukia nemažai kontrolinių rungtynių, o tai žaidėjams irgi padeda prasiblaškyti nuo rutinos treniruotėse"", - kalbėjo M.Kieras. Hockey.lt nuotr./Mindaugas Kieras Jau netrukus Lietuvos rinktinė išvyks į Lenkiją, kur balandžio 7-8 d. laukia dvi kontrolinės rungtynės su šios šalies rinktine. Oponentai dar pernai žaidė elitiniame pasaulio čempionato divizione, tad galimybė žaisti su šia rinktine suteikia lietuviams progą pasitikrinti savo jėgas su aukštesnio kalibro komanda. „Pagrindiniai šių dviejų rungtynių tikslai - geriau pasiruošti čempionatui. Taip pat norime pasižiūrėti į tuos žaidėjus, kurie atvyko. Nors vyriausias treneris pabrėžia, jog šansą žaidėjai gauna kasdien treniruotėse, bet norisi jiems suteikti progą ir rungtynėse. Lenkijos rinktinė - labai stipri. Tiksliai nežinome, kokio pajėgumo ji bus, tačiau toks galingas varžovams mums suteiks puikią galimybę geriau pasiruošti."" hockey.lt nuotr./Lietuvos ledo ritulininkai Pasaulio čempionatas Taline vyks balandžio 26 - gegužės 2 dienomis. Įdomu, jog net keturias iš penkių akistatų lietuviai žais pirmieji. Pasak M.Kiero, rinktinė prie to derinasi ir jau ruošiasi, kad dar iki čempionato priprastų prie tokio tvarkaraščio. „Mes visada derinamės prie čempionato rungtynių. Tiek ir kontrolines rungtynes stengiamės prašyti, jog žaistume pagal turnyro laiką. Reikia tam pasiruošti, kad visą dieną susiderintume prie to, koks grafikas mūsų jau lauks čempionate. Tad tam tikrai ruošiamės."" Iki pasaulio čempionato starto be dvikovų su lenkais taip pat numatytos dar trys kontrolinės rungtynės. Pasaulio čempionate Lietuvos rinktinė kausis su Kinijos, Ispanijos, Estijos, Kroatijos ir Pietų Korėjos rinktinėmis. Priminsime, jog praėjusiais metais lietuviai liko per plauką nuo aukso medalių ir užėmė antrąją poziciją.","Lietuvos ledo ritulio rinktinė Elektrėnuose pradėjo pasiruošimo stovyklą, kurioje žaidėjai intensyviai treniruojasi be traumų, nors dar trūksta keletos narių. Rinktinė ruošiasi balandžio 7-8 d. vyksiančioms kontrolinėms rungtynėms su Lenkija, siekdama geriau pasiruošti artė"
"Buvusi pirmoji JAV ponia nedalyvavo kartu su vyru keliuose svarbiuose renginiuose, įskaitant Donaldo Trumpo inauguraciją ir buvusio prezidento Jimmy Carterio laidotuves, ir taip pakurstė spėliones, kad jiedu gali skirtis, skelbia BBC. Aiškiai nepaminėjusi šių atvejų, M.Obama aktorės Sophios Bush vedamame podkaste „Work in Progress"" pasakojo, kad dabar, būdama „suaugusi moteris"", gali pati kontroliuoti savo tvarkaraštį. Ji sakė, kad žmonės negalėjo patikėti, jog ji pati „priima sprendimą"", ir vietoj to „manė, kad mes su vyru skiriamės"". M.Obama pasidalijo nuoskaudomis, kad jaučia kaltę dėl to, jog pasitraukė iš tam tikrų pareigų. „Tai dalykas, su kuriuo mes, moterys, manau, kovojame, kaip ir nenorėdamos nuvilti žmonių"", - sakė ji. M.Obama taip pat sakė: „Aš pasirinkau tai, kas man geriausia. Ne tai, ką turėjau daryti. Ne tai, ką, mano manymu, kiti žmonės norėjo, kad daryčiau."" Nors jos nedalyvavimas prezidento D.Trumpo inauguracijoje buvo vertinamas kaip tradicijų laužymas, praėjusią vasarą ji pasakė kalbą Demokratų nacionaliniame suvažiavime. Nepaisant to, kad buvusi pirmoji ponia skiria daugiau laiko sau, ji vis dar randa laiko „sakyti kalbas, būti pasaulyje, dirbti su projektais"". „Man vis dar rūpi mergaičių švietimas"", - sakė ji.","Buvusi pirmoji JAV ponia Michelle Obama paaiškino, kad jos nedalyvavimas kai kuriuose renginiuose buvo dėl asmeninio pasirinkimo ir kontrolės savo tvarkaraščio, o ne dėl skyrybų su vyru, ir pabrėžė, jog ji renkasi tai, kas jai geriausia, nors ir jaučia kaltę dėl tam tikrų pareigų atsisakymo. Nepaisant to, ji vis dar aktyviai dalyvauja viešojoje veikloje, teikdama svarbą mergaičių švietimui."
"Atsisveikinimo su Mantu Litvinu detales jo našlė Agnė Litvinienė paskelbė pirmadienio vakarą savo instagramo anketoje. Ištarti futbolininkui „sudie"" bus galima antradienį ir trečiadienį. „Atsisveikinimas su Mantuku: kovo 18 dieną Olandų g. 22, Vilniaus laidojimo rūmai „Ritualas"". 1 salė. Nuo 16.00 iki 21.00. Urna išnešama: 19 dieną 13.00 val."", - rašė A.Litvinienė. Agnė taip pat pridūrė turinti vieną prašymą: „Užteks atsisveikinant balto rožės žiedelio."" „Instagram"" nuotr./Agnė Litvinienė paskelbė atsisveikinimo su jos vyru Mantu Litvinu detales Žmonės.lt primena, kad apie vyro netektį Agnė Litvinienė pranešė pirmadienį savo instagramo paskyroje. „Su begaliniu liūdesiu ir skausmu dalinuosi žinia, kurios nesinorėjo rašyti… Mantas - mano vaikų tėtis, brangus žmogus, mūsų gyvenimo dalis - išėjo anapilin. Niekas negali paruošti tam momentui, kai prarandi žmogų, kuris buvo šalia tiek daug akimirkų, tiek daug metų. Skausmas, tuštuma ir begalinis ilgesys… Dėkoju visiems už palaikymą, už gražius žodžius ir už buvimą šalia. Laikykime brangius žmones arti, mylėkime juos garsiai ir vertinkime kiekvieną akimirką kartu. Ilsėkis ramybėje, Mantai. Tavo pėdsakai liks amžinai mūsų širdyse"", - instagrame rašė A.Litvinienė. Pora sulaukė dviejų sūnų. Pastaruoju metu M.Litvinas dirbo „Vilniaus football adademy"" administratoriumi. „Vilnius Football Academy"" nuotr./Mantas Litvinas Per savo futbolininko karjerą M.Litvinas atstovavo Panevėžio „Ekranui"", Pakruojo „Kruojai"" ir Vilniaus „Vėtrai"", buvo kviečiamas į įvairaus amžiaus Lietuvos jaunimo rinktines. Baigęs karjerą vyras nuo futbolo nenutolo ir Darvydo Šerno įkurtoje jaunųjų futbolininkų kalvėje ėjo administratoriaus pareigas. Dėl širdies problemų futbolininkas praėjusią savaitę atsidūrė ligoninėje, o sekmadienį mirė.","Agnė Litvinienė savo „Instagram“ paskyroje pranešė apie vyro Manto Litvino mirtį ir atsisveikinimo detales; buvęs futbolininkas mirė dėl širdies problemų ir bus laidojamas Vilniaus laidojimo rūmuose „Ritualas“, o Agnė prašo atsisveikinimui atnešti baltą rožės žiedelį."
"D. Trumpas pridūrė, kad jiedu sutarė susitikti netrukus po balandžio 28 dieną Kanadoje vyksiančių visuotinių rinkimų, kuriuos M. Carney paskelbė netrukus po to, kai prieš dvi savaites pakeitė D. Trumpo dažnai kritikuotą Justiną Trudeau (Džastiną Triudo). „Ką tik baigiau pokalbį su Kanados ministru pirmininku Marku Carney. Tai buvo itin produktyvus pokalbis, sutarėme dėl daugelio dalykų"", - parašė D. Trumpas savo socialiniame tinkle „Truth Social"". D. Trumpas pažymėjo, kad jiedu „susitiks iš karto po artėjančių Kanados rinkimų ir dirbs ties politikos, verslo ir visų kitų veiksnių elementais, kurie galiausiai bus puikūs ir Jungtinėms Amerikos Valstijoms, ir Kanadai"". M. Carney biuras pranešė, kad dviejų valstybių vadovai turėjo „labai konstruktyvų pokalbį"" ir susitarė „tuoj po rinkimų"" pradėti „išsamias derybas dėl naujų ekonominių ir saugumo santykių"". Tačiau biuras pridūrė, jog M. Carney D. Trumpui pranešė, kad jo vyriausybė nuo balandžio 2 dienos, kai įsigalios dideli JAV muitai, įves atsakomuosius muitus Amerikos prekėms. D. Trumpo žinutės socialiniame tinkle tonas labai skyrėsi nuo Vašingtono ir Otavos pastarojo meto retorikos. Dar ketvirtadienį M. Carney pareiškė, kad gilių ekonominių, saugumo ir karinių ryšių tarp Kanados ir Jungtinių Valstijų era „baigėsi"". Jis taip pat buvo pažadėjęs imtis atsakomųjų veiksmų dėl D. Trumpo šią savaitę priimto „nepagrįsto"" sprendimo įvesti didelius muitus automobiliams. D. Trumpo planuojamas 25 proc. muitas į Jungtines Valstijas importuojamoms transporto priemonėms įsigalios kitą savaitę ir gali būti pražūtingas Kanados automobilių pramonei, kurioje dirba apie 500 tūkst. žmonių. M. Carney ketvirtadienį taip pat perspėjo, kad nedalyvaus esminėse prekybos derybose su Vašingtonu, kol JAV prezidentas neparodys Kanadai „pagarbos"", visų pirma nutraukdamas nuolatinius grasinimus aneksuoti šalį. Sausį grįžęs į Baltuosius rūmus, D. Trumpas ne kartą sakė, kad artima NATO sąjungininkė Kanada turėtų tapti 51-ąja JAV valstija. Trečiadienį JAV prezidentas taip pat perspėjo Kanadą nebendradarbiauti su Europos Sąjunga siekiant imtis veiksmų prieš būsimus muitus visam importui, apie kuriuos jis turėtų paskelbti kitą savaitę. Jei jie taip pasielgtų, jiems grėstų „didelio masto muitai, daug didesni nei šiuo metu planuojama"", perspėjo D. Trumpas. Naujasis Kanados vadovas telefono pokalbį su JAV prezidentu paprastai laiko neatidėliotinu prioritetu, tačiau tai buvo pirmasis D. Trumpo ir M. Carney kontaktas nuo kovo 14 dienos, kai kanadietis buvo prisaikdintas.","D. Trumpas ir Kanados ministras pirmininkas M. Carney susitarė susitikti po Kanados rinkimų aptarti ekonominius ir saugumo santykius, tačiau tarp šalių tvyro įtampa dėl D. Trumpo muitų politikos ir grasinimų aneksuoti Kanadą."
"Sprinto lenktynės, kurios truko 19 ratų, išryškino padangų nusidėvėjimo problemas, kurios tapo pagrindine tema po lenktynių. L. Hamiltonas pasinaudojo galimybe važiuoti švarioje trasoje ir sėkmingai išlaikė pranašumą, nepaisant priekinės kairės padangos grūdėjimo. Artimiausias persekiotojas Oscaras Piastris finišavo atsilikęs beveik septyniomis sekundėmis, o trečiąją vietą užėmė Maxas Verstappenas. Čempionato favoritas Lando Norrisas patyrė sunkumų - kvalifikacijoje užėmė tik šeštą vietą ir beveik visą lenktynių laiką stengėsi prasibrauti į taškų zoną po klaidos pirmame rate. Pirmajame posūkyje jis išlėkė iš trasos ir prarado tris pozicijas. George'as Russellas sugebėjo aplenkti Charlesą Leclercą ir pakilo į ketvirtą vietą, tuo tarpu Lance'as Strollas išlaikė Australijos GP nugalėtoją už savęs. Liamas Lawsonas, startavęs paskutinis su antruoju „Red Bull"" bolidu, bandė atsigauti po nesėkmingos kvalifikacijos ir lenktynių metu susidūrė su Jacku Doohanu, tačiau teisėjai incidentą įvertino kaip lenktyninę situaciją. After an earlier spin Jack Doohan gets his first flying lap under his belt and goes P13 #F1 #ChineseGP pic.twitter.com/f3pZiSJIJD — Formula 1 (@F1) March 22, 2025 M. Verstappenas kurį laiką spaudė L. Hamiltoną, tačiau dėl padangų problemų prarado tempą ir pateko į O. Piastrio rankas, kuris galiausiai aplenkė olandą ir pakilo į antrą vietą.","Sprinto lenktynėse L. Hamiltonas išlaikė pranašumą nepaisant padangų nusidėvėjimo, laimėdamas prieš O. Piastrį ir M. Verstappeną, o L. Norrisas susidūrė su sunkumais po klaidos pirmame rate."
"Nuo šiol laikinai einančio generalinio direktoriaus pareigas eis „airBaltic"" valdybos narys ir vyriausiasis veiklos direktorius Pauls Calitis. Valdybos narys ir vyriausiasis finansininkas Vitolds Jakovļevs taip pat toliau eis savo pareigas. Pirmadienį vykusiame akcininkų susirinkime pagrindinis oro linijų bendrovės akcininkas - Latvijos Susisiekimo ministerija - pareiškė nepasitikėjimą M.Gaussu. Po to valdyba sušaukė neeilinį posėdį ir, atsižvelgdama į pareikštą nepasitikėjimą, nusprendė atšaukti M.Gaussą iš pareigų. Tuo pat metu akcininkų susirinkimas patvirtino 2024 m. oro transporto bendrovės veiklos rezultatus ir anksčiau paskelbtus 118,159 mln. eurų nuostolius. Susisiekimo ministras Atis Švinka pabrėžė, kad svarbu matyti apčiuopiamus rezultatus, ir pažymėjo, kad „airBaltic"" yra strategiškai svarbi Latvijos bendrovė, kuri turi gebėti savarankiškai vystytis ir prisitaikyti prie išorės sąlygų. „airBaltic"" valdybos pirmininkas Andrejs Martinovs padėkojo M.Gaussui už jo vadovavimą, atsidavimą ir viziją nuo 2011 m., pabrėždamas, kad per daugiau nei dešimtmetį M.Gaussas vadovavo oro transporto bendrovei per dideles pertvarkas ir augimą, padėdamas tvirtą pagrindą jos ateičiai. „Tuo pačiu metu išlaikomas pasitikėjimas „airBaltic"" direktorių valdyba ir profesionalų komanda, kuri valdo kasdienę bendrovės veiklą, keleivių srautus ir operatyvinį valdymą. Pagrindiniai verslo tikslai nesikeičia, o „airBaltic"" toliau siekia įgyvendinti savo strategiją ir galimą pirminį viešą akcijų siūlymą (IPO)"", - pridūrė V.Martinovas. Laikinai einantis generalinio direktoriaus pareigas Pauls Calitis teigė, kad „airBaltic"" tęsia veiklą neabejotinai siekdama strateginių tikslų ir kad kasdienė veikla išliks nepakitusi. Jis pabrėžė „airBaltic"" komandos stiprybę ir motyvaciją bei oro transporto bendrovės pasirengimą užtikrinti stabilumą, tęstinumą ir augimą. Ministerijos teigimu, Pauls Calitis yra patyręs aviacijos profesionalas, „airBaltic"" įmonėje dirbęs 30 metų. Jis pradėjo dirbti oro linijų bendrovėje 1995 m. kaip pilotas ir palaipsniui perėjo į vadovaujančias pareigas, įskaitant skrydžių operacijų priežiūrą. 2020 m. jis tapo vyriausiuoju veiklos vadovu ir valdybos nariu. Ministerija taip pat pabrėžė, kad bendrovės veikla nebus sutrikdyta. „airBaltic"" išlieka strategiškai svarbi Latvijos įmonė, nes yra pagrindinė akcininkė, užtikrinanti nacionalinį susisiekimą ir tiesioginį indėlį į ekonomiką. Akcininkų tikslas - stiprinti oro transporto bendrovės konkurencingumą ir tęsti pažangą siekiant IPO. Kaip jau buvo pranešta anksčiau, 2025 m. sausio pabaigoje buvo pasiektas susitarimas su Vokietijos „Lufthansa"" dėl 14 mln. eurų investicijų į „airBaltic"". Paaiškino, kodėl buvo atidėtas IPO Prieš atleidimą 15min. kalbintas M. Gaussas aiškino, kodėl buvo atidėliojamas IPO. „Pernai sakėme, kad vyksta diskusijos su investuotoju dar iki IPO , sakėme, kad vykdysime IPO ir įtrauksime bendrovę į biržos sąrašus. Turėjome užbaigti diskusiją su investuotoju prieš IPO, tai yra „Lufthansa"" (pernai to negalėjome sakyti), tad sandoris buvo sudarytas tik šių metų sausio mėnesį, o dabar laukiama antimonopolinių institucijų patvirtinimo ir tada sandoris bus baigtas"", - 15min. sakė M. Gaussas. Jo žodžiais, investuotojai tai vertina kaip stiprų ženklą, nes „Lufthansa"" pasakė, kad tai jų strateginė investicija. „Be to, mes jau porą metų skraidome, pagal vadinamąją ACMI (angl. aircraft, crew, maintenance and insurance, arba wet lease - orlaivių nuomos su įgula, technine priežiūra ir draudimu, arba „šlapiosios nuomos"") paslaugų sutartį. Tą daro ir didžiausias šių paslaugų teikėjas pasaulyje „Avia Solution Group"". Taigi, mes jau porą metų nuomojame savo turimus „Airbus A220-300"", šiame rinkos segmente įsitvirtinome kaip aukščiausios kokybės prekės ženklas. „Lufthansa"" praeityje iš mūsų nuomavosi vis daugiau orlaivių. Strateginės partnerystės su „Lufthansa"" dalis buvo nauja sutartis, kurią sudarėme praėjusiais metais ir kuri pradedama vykdyti nuo balandžio mėnesio bei galios trejus metus. Pagal šią sutartį „Lufthansa Group"" nuomosis iki 21 mūsų „Airbus A220-300"", - prieš atleidžiamas bendrovės planais dalinosi M. Gaussas. Iš viso šiuo metu „airBaltic"" lėktuvų parką sudaro 50 „Airbus A220-300"" orlaivių. „airBaltic"" šiuo metu yra didžiausias lėktuvų su įgula nuomotojas bendrovei „Lufthansa"". Ši strateginė partnerystė taip pat apima ir „code-share"" (angl. bendrojo kodo - kai kelių bendrovių skrydžius fiziškai vykdo viena bendrovė - aut. past.) skrydžius. Strigo orlaivių priežiūros ir remonto darbai Bendrovė „airBaltic"" „Airbus A220-300"" orlaivius užsakė 2012 m., o 2016 m. buvo pirmieji pradėję skraidyti jais. Naujuose montuojamas variklis „Pratt & Whitney"" yra naujos technologijos reduktorinis turboreaktyvinis variklis. M. Gaussas 15min.lt sakė, kad palyginti su senesnio tipo varikliais, naujieji sutaupo apie 30 proc. degalų, tačiau juos reikia dažniau keisti, t.y. išmontuoti, gabenti priežiūrios ir remonto darbams bei grąžinus vėl sumontuoti ant sparnų. Išsiderinus „Pratt & Whitney"" bendrovės tiekimo grandinei, jų periodinis remontas ėmė užtrukti ilgiau nei planuota. Dėl to pačioje šių metų pradžioje „airBaltic"" paskelbė apie atšauktus 4 670 vasaros sezono skrydžius. „Variklių pasiūla nėra tokio lygio, koks buvo iki COVID, ir tai yra pasaulinė problema, kuri turi įtakos tik visiškai naujus orlaivius turinčioms oro transporto bendrovėms. Seniems orlaiviams tai neturi įtakos"", - situaciją 15min.lt aiškino buvęs „airBaltic"" vadovas. Transatlantiniai skrydžiai - tik su JAV kompanija? Prieš atleidžiamas iš generalinio direktoriaus pareigų M. Gaussas apie transatlantinius skrydžius iš Baltijos šalių sakė, jog juos įmanoma vykdyti tik su „Airbus 321-XLR"" ar didesniu lėktuvu. „Manau, kad Baltijos šalims to reikia ir dėl visų geopolitinių aplinkybių, bet mes norėtume, kad tai darytų darytų esamas JAV oro vežėjas, nes rinka atrodo daug geresnė, jei pradedama nuo JAV. Dėl turizmo srauto, nes šiuo metu Baltijos šalyse nėra pakankamai keleivių, kad būtų galima ekonomiškai pagrįstai vykdyti skrydžius iš Baltijos šalių į JAV"", - 15min.lt sakė M. Gaussas.","Po nepasitikėjimo išreiškimo „airBaltic“ generalinis direktorius M. Gaussas buvo atleistas, o laikinai jo pareigas perims Pauls Calitis. Bendrovė tęsia savo strateginius planus, įskaitant bendradarbiavimą su „Lufthansa“ ir IPO rengimą, nepaisant vykstančių iššūkių, susijusių su orlaivių variklių tiekimu"
"Monako kunigaikštystėje vykusių vyrų vienetų varžybų didžiajame finale C.Alcarazas rezultatu 3:6, 6:1, 6:0 įveikė susitikimo pabaigoje rimtus skausmus kentusį Lorenzo Musetti (ATP-16) iš Italijos. Tiesiog fantastišką turnyrą žaidęs ir pirmąjį „Masters"" finalą pasiekęs italas antrajame sete pradėjo jausti diskomfortą dešinės šlaunies srityje. Skausmas dar labiau paūmėjo trečioje žaidimo partijoje, kurioje 23-ejų tenisininko judėjimas po kortą buvo stipriai apribotas. Medical time out for Lorenzo Musetti. Issue with his thigh, probably cramping. Barely moving around last 2 games. Carlos Alcaraz to serve next at 3-0 in set 3. pic.twitter.com/nqdxJ4NYku — edgeAI (@edgeAIapp) April 13, 2025 C.Alcarazui šis „Masters"" titulas yra jau šeštasis karjeroje, tačiau pirmasis po 13 mėnesių pertraukos - paskutinį kartą čempionu šios kategorijos turnyre jis buvo tapęs Indian Velse praėjusių metų kovą. Įdomu tai, kad „Carlitos"" tik šiemet Monte Karle iškovojo apskritai savo pirmąją pergalę, tačiau greitai įsibėgėjęs galiausiai į viršų kėlė nugalėtojo trofėjų. First win in Monte-Carlo: 2025 ✅ First title in Monte-Carlo: 2025 🏆 A week of firsts for @carlosalcaraz 👏 pic.twitter.com/grmI8TFTdq — Tennis TV (@TennisTV) April 13, 2025 Gegužę savo 22-ąjį gimtadienį minėsiantis ispanas pagal iškovotus „Masters"" titulus iki 22 metų nusileidžia tik savo tautiečiui, tikram grunto dangos karaliui Rafaeliui Nadaliui. 946 tūkstančius eurų ir 1000 ATP reitingo taškų Monte Karle užsidirbęs „Carlitos"" naujame ATP reitinge pirmadienį pakils į antrą poziciją, aplenkdamas vokietį Alexanderį Zverevą. Ispanijos teniso vunderkindas taip pat šiemet yra pirmas pagal uždirbtus ATP reitingo taškus, tačiau jau artimiausiu metu į kortus po suspendavimo grįš pirmoji pasaulio raketė Jannikas Sinneris (ATP-1). The spotlight will be yours soon, @Lorenzo1Musetti 🫶 Incredible fight this week 👊#RolexMonteCarloMasters pic.twitter.com/VJWLxLMOI3 — Tennis TV (@TennisTV) April 13, 2025 Savo ruožtu L.Musetti žygis iki finalo bus įvertintas beveik 517 tūkst. eurų piniginiu prizu ir 650 ATP reitingo taškų, kurie leis pakilti į rekordinę 11-tą vietą. Įspūdingą pažangą per pastaruosius metus padaręs italas praėjusiame sezone pasiekė Vimbldono pusfinalį bei iškovojo olimpinę bronzą Paryžiuje, šiuo metu neabejotinai žaisdamas geriausią karjeros tenisą.","Monako kunigaikštystės vyrų vienetų finale C. Alcarazas nugalėjo L. Musetti, kuris dėl sužeidimo patyrė skausmus, ir iškovojo savo šeštąjį „Masters"" titulą. L. Musetti, pasiekęs savo pirmąjį „Masters"" finalą, užsidirbo 517 tūkst. eurų ir pakils į 11-tą ATP reitingo vietą."
"Trečiadienį Kauno „Žalgirio"" arenoje vykusiuose „Auksinių svogūnų"" apdovanojimuose raudonuoju kilimu pirmą kartą žengė nauja pora - Seimo narys, politikės Aušros Maldeikienės sūnus Matas Maldeikis ir kibernetinio saugumo ekspertė Agnė Turskienė. Moteris Žmonės.lt davė pirmą savo interviu apie santykius ir atskleidė, kaip jiedu su Matu susipažino, kodėl bijojo Aušros ir ar ketina pasukti į politiką. Mato Maldeikio ir Agnės Turskienės meilė įsižiebė prieš keletą mėnesių, tačiau visuomenei jiedu drauge pasirodė tik trečiadienį, kuomet žengė raudonuoju „Auksinių svogūnų"" kilimu. Pasiteiravus Agnės, ar žingsnis pasirodyti viešai buvo gerai apgalvotas, ji nusijuokė ir patikino, kad viskas išėjo tiesiog natūraliai. „Tikrai nieko nestrategavome, viskas vyko natūraliai. Tiesiog pradėjome kartu daugiau visur dalyvauti, o „Auksiniai svogūnai"" buvo vienas didesnių renginių, į kuriuos pakvietė Matą, tad mes atvykome drauge. Nebematome prasmės šių santykių slėpti"", - šypsodamasi Žmonės.lt sakė moteris. Agnė Turskienė, Matas Maldeikis / Eriko Ovčarenko / BNS nuotr. Ji neslėpė, jog drauge pirmą kartą eiti į renginį, kuriame juokiamasi iš politikų, buvo rizikinga. Tačiau, laimei, M.Maldeikis kritikos strėlių tą vakarą išvengė. „Mes ten eidami rizikavome, nes Matas tikrai galėjo būti įtrauktas į tą visą patyčių bumą. Tai mes tikrai drąsiai pirmoje eilėje sėdėjome, bet iš Mato jau spėjau išmokti, kad tų patyčių bijoti nereikia. Jei jau esi politikoje, turi priimti visus pliusus ir minusus. Aš jį palaikau, net jei jį būtų įtraukę į tuos visus juokus, aš būčiau tiesiog ramiai šalia sėdėjusi. Manau, kad dauguma žmonių šiemet „Auksiniuose svogūnuose"" tų patyčių buvo nusipelnę. Tačiau politikams tai jau turėtų būti įprasta"", - neabejojo pašnekovė. Paklausus apie jųdviejų pažintį, kibernetinio saugumo ekspertė šyptelėjo, kad dauguma jų gyvenimo aspektų sukasi apie darbą, todėl nenuostabu, kad darbas juos ir sujungė. Agnė daugelį metų yra versle, turėjo ir švietimo įmonę, kurią neseniai pardavė, o dabar visas jos dėmesys - informacinėms technologijoms. Agnė Turskienė / Asmeninio archyvo nuotr. „Mūsų istorija, galima sakyti, išsiplėtojo per technologijas ir dirbtinį intelektą. Aš kibernetinio saugumo specialistė ir daug dirbu su dirbtiniu intelektu, o Matas šiomis temomis irgi labai domisi. Dažnai vienas kitą matydavome renginiuose ir kartą jis mane užkalbino. Taip ir prasidėjo mūsų bendravimas, nuo bendros temos"", - Žmonės.lt kalbėjo A.Turskienė. Viešumo kainą gerai žino ne tik Matas, bet ir jo mama A.Maldeikienė. Todėl kalbai pasisukus apie ją, Agnė prasitarė, jog prieš susitikdama su visiems puikiai pažįstama politike jaudinosi. Juk jau turėjo susidariusi šiokią tokią nuomonę, visgi, moterims pavyko rasti bendrą kalbą ir sukurti ryšį. „Su Aušra sutariame tikrai labai gerai. Susipažinome per Kalėdas, kartu atšventėme ir nuo tada palaikome glaudų santykį. Prisipažinsiu, kad prieš šią pažintį jaudinausi. Juk apie Aušrą sklando daug legendų (juokėsi). Tačiau ji pasirodė labai šiltas, nuoširdus žmogus ir sakyčiau, kad Mato šeima mane tikrai gerai priėmė"", - džiaugėsi Agnė. Agnė Turskienė ir Aušra Maldeikienė / Asmeninio archyvo nuotr. Visuomenės dėmesys yra tarsi papildomas bagažas, kurį kartu su savimi nešasi kiekvienas politikas. Tačiau Mato mylimoji viską puikiai supranta ir priima natūraliai. „Negaliu pasakyti, kad man to viešumo labai reikėjo, bet tai yra vienas tų dalykų, su kuriuo tiesiog turiu susitaikyti. Tai priimu kaip neatsiejamą Mato dalį. Man tai tikrai nėra kažkokia didelė problema"", - teigė ji. Visgi, išankstinę nuomonę apie Seimo narį Agnė turėjo. Tiesa, ji buvo išskirtinai teigiama, o susipažinus artimiau požiūris nepasikeitė. „Didelį įspūdį padarė Mato intelektas, nuoširdumas ir sąžiningumas. Dar anksčiau iš žiniasklaidos apie jį buvau susidariusi tokią nuomonę, nes jis buvo pirmasis ir lyg vienintelis politikas, kuris pranešė dėl kyšio siūlymo. Mane tai sužavėjo, nes nemanau, kad jis buvo toks vienintelis, kuriam siūlė. O tik jis pranešė, todėl galvojau, jei toks jis politikoje, turėtų toks būti ir gyvenime. Taip pat jis labai daug skaito ir tas jo intelektas nesiliauja manęs stebinti, kasdien turim vis naujų temų diskusijoms"", - pasakojo A.Turskienė. Prieš „Auksinių svogūnų"" ceremoniją A.Maldeikienė Žmonės.lt skundėsi, kad sūnus Matas dirba gerokai per daug. Tačiau Agnei jo darbo tempai netrukdo - net priešingai, sako, kad juos tai dar labiau sujungia. Agnė Turskienė / Asmeninio archyvo nuotr. „Mes abu esame vienodai pasinėrę į savo darbus - Matas į politiką, o aš į kibernetinio saugumo lauką. Kai su juo tik susipažinome, turbūt aš buvau ta, kuri net naktimis dirbdavo. Didelis darbo krūvis tenka mums abiem. Aš net džiaugiuosi, kad jis lygiai taip pat pasinėręs į veiklą. Priešingu atveju, vienas kuris vis reikalautų daugiau dėmesio ir kiltų problemų"", - neabejojo moteris. Nuolat užimta pora savo santykiuose turi vieną taisyklę - pusryčiai ir vakarienės yra išskirtinai jų. Tai yra laikas, kuomet Matas ir Agnė gali pabūti tik dviese ir ramiai apie viską pasikalbėti. „Mūsų šventas laikas yra bendri pusryčiai ir vakarienė. Tačiau nemeluosiu, net ir tada padiskutuojame apie technologijas ir politiką. Gyvenimas maišosi su darbais, bet tai mūsų stiprioji pusė. Jei neturėtume bendrų temų, būtų sunkiau bendrauti"", - juokėsi Agnė. O ar jų gyvenime yra kas nors daugiau nei tik darbas? A.Turskienė šyptelėdama atsakė, kad tikrai taip - jiedu tikrai nesėdi tik palinkę prie kompiuterių. Agnė Turskienė / Asmeninio archyvo nuotr. „Mes kartu žaidžiame tenisą, nemažai einame ir į teatrą. Matas dėl jo pamišęs, o aš palaikau kompaniją. Todėl visada einame į naujausius spektaklius, taip pat žiūrime daug filmų ir, žinoma, abu mėgstame skaniai pavalgyti"", - Žmonės.lt atskleidė gerai nusiteikusi moteris. Matą ir Agnę jungia ir panašios būdo savybės, todėl pykčių dėl ne vietoje padėto puodelio namuose nekyla. „Mūsų visa buitis po mažu tampa bendra, bet mes abu esame labai pedantiški, todėl nesutarimų nekyla. Visada randame bendrus sprendimus, neapsikrauname"", - sakė pašnekovė. Viskas skamba per daug gerai, kad būtų tiesa, todėl Agnės buvo pasiteirauta ir apie Mato trūkumus. Tačiau net ir tai, kas daugeliui atrodytų minusas, ji sugebėjo paversti pliusu! „Vienintelis dalykas, su kuo man tenka susitaikyti, kad Matas yra visiškai atsidavęs politikai ir ji su mumis yra nuolat. Tačiau man tai netrukdo, mes kartu daug diskutuojame, gyvename tuo. Jaučiu, kaip ir mane įtraukia, man darosi įdomu. Tikriausiai daug kas sakytų, kad tas nuolatinis darbas yra minusas. O aš matau ambicingą žmogų"", - jautriai apie mylimąjį atsiliepė moteris. Agnės aplinkoje šiuo metu išties daug politikų ir kalbų apie šio pasaulio reikalus. Taigi, ar gali būti, kad ir pati ji susivilios pasukti į šią sritį? Agnė Turskienė / Asmeninio archyvo nuotr.","Trečiadienį Kauno „Žalgirio"" arenoje vykusiuose „Auksinių svogūnų"" apdovanojimuose pirmą kartą viešai pasirodė nauja pora – Seimo narys Matas Maldeikis ir kibernetinio saugumo ekspertė Agnė Turskienė. Agnė interviu metu atskleidė, kaip jiedu susipažino per technologijų"
"„Tuos tikslus galima pasiekt šiandien efektyviai veikiant esamai struktūrai. Juk atsiradusi nauja biurokratinė struktūra, ji nesumažins vaikščiojimo koridoriais, o padidins. Aš nemanau, kad atsiradimas ministerijos pakeis tą situaciją"", - Žinių radijui pirmadienį sakė R.Dargis. „Jeigu yra kažkokių nesprendžiamų klausimų, aš manau, kad toj Vidaus reikalų ministerijoj suformavus atskirą stiprų regionų padalinį, su atskirais viceministrais, kurie rūpintųsi tuo"", - pridūrė LPK viceprezidentas. Jo teigimu, konfederacijoje yra palaikančių Regionų ministerijos steigimą, tačiau reikia galvoti, kaip įveiklinti pačias savivaldybes nekuriant naujų „biurokratinių mašinų"", nes po kelerių metų situacija dėl europinių pinigų pasikeis radikaliai. „Reikėtų labai rimtai praeiti per Savivaldos įstatymą, kad savivaldybės turėtų daugiau teisių, galimybių ir merai turėtų daugiau galių ekonomiškai plėtoti regionus ir užsidirbt savo miestui pinigų"", - kalbėjo R.Dargis. Prezidentas Gitanas Nausėda praėjusią savaitę teigė tikintis, kad Regionų ministerija leis geriau įsisavinti pinigus jų plėtrai, tam nepanaudojant 150 mln. eurų, numatytų įstatyme. Premjeras Gintautas Paluckas tuomet sakė, kad šiuo metu vyksta diskusijos dėl naujai kuriamos ministerijos funkcijų, o jos steigimui reikalingi įstatymų projektai Seimą pasiekti gali rudens sesijoje. Vyriausybė naują ministerija ketina įsteigti iki 2026 metų vidurio. Ji būtų atsakinga už regionų plėtros užtikrinimą, gyvenimo kokybės čia gerinimą ir didesnį savivaldos savarankiškumą. Regionų ministerijos steigimo idėją pernai rugsėjo viduryje vykusiame Regionų forume pasiūlė G.Nausėda, jos įkūrimas įtvirtintas anksčiau priimtoje Vyriausybės programoje. Remiantis praėjusių metų rugsėjį BNS užsakymu atlikta „Vilmorus"" apklausa, 51,3 proc. Lietuvos gyventojų galvoja, kad tokia ministerija nereikalinga. Penktadalis - 21 proc. žmonių - manė, kad Regionų ministerija reikalinga. Dar beveik trečdalis - 27,7 proc. - respondentų nuomonės šiuo klausimu neturėjo.","R.Dargis teigia, kad naujos Regionų ministerijos steigimas nepadės sumažinti biurokratijos, o esamą situaciją galima spręsti stiprinant Vidaus reikalų ministerijos padalinius. Prezidentas G.Nausėda tikisi, kad ministerija pagerins regionų plėtrą, tačiau apklausa rodo, kad daugiau nei pusė gyventojų mano, jog ji nereikalinga."
"Eltonas Johnas ne kartą kaltino Madonną, kad ši nedainuoja gyvai, o Madonnos komanda 2004 m. jam viešai atšovė „neskirianti laiko kitų atlikėjų juodinimui"". Tačiau savaitgalį muzikos legendos pagaliau susitaikė. Madonna nuėjo susitikti su Eltonu Johnu po jo pasirodymo laidoje „Saturday Night Live"" (SNL), rašė ji savo „Instagram"" paskyroje. Vida Press nuotr./Madonnos koncertinis turas „Celebration"" „Mes pagaliau užkasėme karo kirvį!!!, - rašė Madonna. - Šį savaitgalį nuėjau pažiūrėti Eltono Johno pasirodymo „SNL"" laidoje!! OHO. Prisiminiau, kaip būdama vidurinėje mokykloje vieną vakarą ištrūkau iš namų, kad gyvai pamatytume Eltono pasirodymą Detroite. Tai buvo nepamirštamas pasirodymas, padėjęs man suvokti transformuojančią muzikos galią. Jo pasirodymas, kai mokiausi vidurinėje mokykloje, pakeitė mano gyvenimą. Augdama visada jaučiausi atstumta, o stebėdama jį scenoje supratau, kad būti kitokiam, išsiskirti iš kitų, eiti mažiau nueitu keliu yra gerai. Tiesą sakant, tai buvo būtina."" „Pirmas dalykas, kuris nuskambėjo iš jo lūpų, buvo „atleisk man"", ir siena tarp mūsų sugriuvo"", - rašė ji. Atsakydamas E.Johnas padėkojo Madonnai už tai, kad „atleido man ir mano didelei burnai"". Dainininkas pridūrė, kad jis nesididžiuoja tuo, ką pasakė, ypač atsižvelgiant į Madonnos „novatorišką darbą... nutiesusį kelią visai kartai moterų menininkių, kad jos galėtų pasiekti sėkmę ir būti ištikimos sau"". „Mane vis labiau slegia visas mūsų pasaulio susiskaldymas šiuo metu, - teigė jis. - Tikiuosi, kad sutelkę jėgas galėsime padaryti puikių dalykų tiems, kuriems tikrai reikia paramos, ir smagiai praleisti laiką tai darydami."" Nekentė vienas kito du dešimtmečius Madonnos ir Eltono Johno nesantaika prasidėjo 2004 m. Q apdovanojimuose, kai atsiimdamas klasikinės dainos autoriaus statulėlę vyras viešai įžeidė Madonną. „Madonna - geriausia gyvai grojanti atlikėja? Atsikniskit, - sakė E.Johnas. - Nuo kada fonograma yra gyva? Atsiprašau už tai, bet manau, kad visi, kurie viešai dainuoja pagal fonogramą, kai mokate 75 svarus už tai, kad juos pamatytumėte, turėtų būti sušaudyti. Labai ačiū. Aš dabar būsiu išbrauktas iš jos kalėdinių atvirukų sąrašo, bet ar man tai rūpi? Ne."" Vida Press nuotr./Eltonas Johnas Madonna tikino, kad „dešimtmečius ją skaudino žinojimas, jog žmogus, kuriuo taip žavėjosi, viešai dalijosi savo nepritarimu jai, kaip menininkei"". Vėlesniais metais seras Eltonas Johnas savo kritiką Madonnai dar labiau sustiprino, o 2012 m. pareiškė, kad Madonna neturėjo „šansų"" įveikti jį ir gauti „Auksinio gaublio"" už geriausią originalią dainą. Atsiėmusi apdovanojimą už dainą „Masterpiece"", Madonna žurnalistams sakė, kad tikisi, jog seras Eltonas per ateinančius porą metų su ja pagaliau pasišnekės, nes „visi žino, kad jis ant manęs pyksta"".","Eltonas Johnas ir Madonna po ilgus metus trukusios nesantaikos susitaikė, kai Madonna apsilankė Eltono pasirodyme „Saturday Night Live"" ir socialiniuose tinkluose pasidalijo, kad jie užkasė karo kirvį. Eltonas atsiprašė už praeities įžeidimus, pripažindamas Madonnos indėlį į muzikos industriją."
"„Darbo sočiai, turbūt patrigubėjo, tikrai yra ką veikti. Miegoti miegasi, bet jei ryte prabundi, užmigti nebepavyksta - minčių labai daug"", - atsidusta treneris. Galvos skausmo V.Ginevičiui teko nemažai. Klaipėdiečiai išgyvena krizę Lietuvos krepšinio lygoje ir užima aštuntą poziciją turnyro lentelėje. Juos jau aplenkė „Šiauliai-Casino Admiral"", o netoliese yra ir Kėdainių „Nevėžis-Optibet"". „Labai blogai, sezonas sunkus, tik Citadele KMT gavosi kaip stebuklas. Kaip bebūtų, norime pakilti, niekas ginklų nesudeda"", - LKL.lt atviravo naujasis komandos treneris. V.Ginevičius pripažįsta, kad neguodžia ir tvarkaraštis - prieš akis laukia abiejų sostinės ekipų barjeras: šeštadienį - „Ryto"", antradienį - „Wolves Twinsbet"". „Rytas"" atvažiuos baisiai piktas, nes per mus nepateko į Citadele KMT finalo ketvertą, manau, bandys mums perkąsti gerkles"", - teigė strategas. Rungtynių šeštadienį pradžia - 16.30 val., jas stebėkite BTV ir Go3 kanaluose. - Treneri, pradžiai papasakokite, kaip prabėgo jūsų pastaroji savaitė, tapus vyr. treneriu „Neptūno"" ekipoje? - Treniruojamės, darome vaizdo peržiūras, žiūrime, pastarąsias rungtynes taip pat stebėjome ir analizavome klaidas. Bandysime taisyti. Žodžiu, darbelio daug. Pasišnekame su asistentu Mindaugu Janiška, nėra su kuo daug pasikalbėti, mintis reikia pačiam dėliotis, negali ateiti į treniruotę su rankomis kišenėse (Juokiasi). Pasroviui plaukti nesigauna. - Teko girdėti, kad kiek pasikeitė treniruočių ritmas. Ką spėjote pakeisti per šį trumpą laiką? - Kažkuriuos žmones norisi pasaugoti, kad jie būtų šviežesni, planas toks. Šiaip žaidėjai super - noriai dirba, emocija gera. Man patinka, kaip jie dirba, nereikia nei šaukti, nei raginti. Ateina, patys dirba, nori. O kai kuriuos momentus, kuriuos norisi pataisyti, parodau. Kaip pavyks tai padaryti, žiūrėsime, neįsivaizduoju. Tiek to sezono beliko - čia jau pati pabaiga. Kad viskas gautųsi iki automatizmo, reikia daryti nuo sezono pradžios. Patricija Adamovič / BNS/Vidas Ginevičius - Esate nusiteikęs, kad šias pareigas perimate iki pat sezono pabaigos? - Man taip pasakė. Valdžios darbas - skirti, mano - dirbti, stengiuosi nesikišti. Koncentruojuosi į darbą, treniruočių procesą. - Nėra paslapties, kad nesate tas treneris, kuris veržtųsi į vyr. trenerio pareigas, bet vis tenka tai daryti. Taip nutiko ir atleidus Mindaugą Brazį, ir dabar. Juokaujant, ar išgirdęs, kad vėl reikės perimti klubo vairą, nesureagavote panašiai kaip legendiniame savo dar žaidėjo karjeros vaizdo įraše? - Jau šitaip ne, tada jaunas buvau, išsprūdo, iš paskutiniųjų stengiausi - pasisakiau (Juokiasi). Dabar to nebuvo. Atsakomybė didžiulė, „Neptūnas"" - komanda su didžiuliu vardu, reikia kažkaip tvarkytis. Visada pagalvodavau apie vyr. trenerio darbą, bet variantų nelabai būdavo. Dabar tokia situacija, klubas pasitiki, reikia pateisinti lūkesčius. Tvarkaraštis laukia tikrai sunkus. - Jei palygintume praeitų ir šių metų situacijas, kuri jums atrodo sudėtingesnė? Kuomet komanda buvo didesnėje duobėje? - Pamenu, kai atleido Brazį, kitos rungtynės sekė su „Žalgiriu"", vėliau žaidėme su Panevėžiu. Dabar sužaidėme su Jonava, kuri pastaruoju metu žaidžia labai gerai, tokių rungtynių ir tikėjausi. Kaip konferencijoje ir sakiau, dar užsiroviau ant tokio varžovų pataikymo, kokį nežinau, ar jie dar parodys sezone, nors tikrai linkiu jiems sėkmės. Gerai, kad grįžome į tas rungtynes. O dabar laukia įdomūs dalykai, nėra lengva... „Rytas"" atvažiuos baisiai piktas, nes per mus nepateko į Citadele KMT finalo ketvertą, manau, bandys mums perkąsti gerkles. Po to žaisime su „vilkais"", vyksime į Uteną, sunku, situacija tikrai neguodžia. - Kaip tokiu periodu komandoje stengiatės išlaikyti kažkokį optimizmą, pozityvą ir tikėjimą? - Jei atvirai, dabar būsena gera, visi atsipalaidavo. Gal pradžioje pas kai kuriuos jautėsi pasimetimas, kas pasimatė ir rungtynių su „CBet"" pradžioje. Kaip kažkas sakė - per vieną vakarą sužaidėme dvejas rungtynes. Pritrūko tik taškelio. - Šis mačas, ko gero, iliustruoja ir visą banguojantį „Neptūno"" sezoną. - Nežinau, kodėl taip yra. Reikia sudėlioti galvoje. Kalbėdavomės su praeitu treneriu, galvojome, negali tokiame lygyje komanda taip banguoti. - Buvo vilčių, kad „Neptūnas"" užsikurs po Citadele KMT finalo. Kaip manote, kodėl tai netapo teigiamu pliūpsniu komandai? - Nežinau, man irgi keista, sunkiai paaiškinama. Atrodė, sunkiai dirbome treniruotėse, gal pasigedau to pasimėgavimo krepšiniu. - Kiek komandą blaškė tas ilgą laiką trukę šurmulį: bus G.Vovoras atleistas ar nebus? - Aišku, blaškė. Per daug apie tai nekalbėdavome, bet girdėjome kalbas žiniasklaidoje. Visi žinojo, bet niekas garsiai nešnekėjo. - Dabar situacija tokia, kad turnyro lentelėje esate aštunti, bet ant kulnų mina Kėdainių „Nevėžis-Optibet"" (7-17), esantis geroje formoje. Grėsmingai žvelgiate į tai, kokia realybė yra Klaipėdoje? - Grėsmingai, tikrai labai neramu. Dar kai šiauliečiai sutriuškino „Wolves Twinsbet"" ir aplenkė mus, buvo paskutinis lašas. Labai blogai, sezonas sunkus, tik Citadele KMT gavosi kaip stebuklas. Kaip bebūtų, norime pakilti, niekas ginklų nesudeda. Nėra net kalbos. Reikia stengtis pakilti bent iki šeštos, kaip bus, matysime, nors tvarkaraštis, švelniai tariant, nedžiugina.","„Neptūno“ krepšinio komandos treneris Vidas Ginevičius dalijasi iššūkiais, su kuriais susiduria komanda, užimdama aštuntą vietą Lietuvos krepšinio lygoje, ir siekiu pakilti turnyro lentelėje nepaisant sunkaus tvarkaraščio. Treneris pabrėžia komandos pastangas išlaikyti optimizmą ir gerą darbo nuotaiką, nors sezonas yra sudėtingas."
"„Kiekvienas turime nesėkmių arba ligų bagažą, tačiau mūsų Lietuvos senjorai yra pavyzdys, kaip reikia visas emocijas sudėti į lagaminėlį, jį uždaryti ir žengti į priekį aukštai iškelta galva"", - užtikrintai sako kūrybinių industrijų platformos „Redlips Events"" įkūrėja Gabija Veronika Barkauskė. Būtent ji kartu su projekto „60+"" įkūrėja suorgavizavo kovo 29-ąją Vilniaus „Akropolyje"" vykusį ypatingą mados renginį „Wrinkles of Style"", kuris tapo tikra revoliucija mados pasaulyje bei atkreipė dėmesį į senjorų grožį, orumą ir gyvenimo džiaugsmą, rašoma pranešime žiniasklaidai. Vilniuje podiumu žengė išsipustę senjorai Organizatoriai neskaičiavo valandų Kaip pasakoja Gabija Veronika Barkauskė, suorganizuoti viską nepriekaištingai tikrai prireikė nemažai laiko. „Kaip ir buvo numatyta, podiumu žengė dešimt senjorų - aštuonios moterys ir du vyrai. Vilniaus tema buvo miesto elegancija. Renginiui pasiruošimas truko ne vieną dieną, o renginio savaitę, nuo pirmadienio, stilistė Modesta Šukė rūpinosi parduotuvėse išrinkti drabužius bei aksesuarus pagal modelius."" Pasak organizatorės, tokio renginio Lietuvoje seniai reikėjo. „Podiumu žengė sunkias ligas ir net netektis įveikusios moterys. Jų gyvenimo istorijos - sukrečiančios, kai kurios labai skaudžios. Vis tik modeliai vakar įrodė, kad gyventi galima net ir po didžiulių gyvenimo nelaimių. Tai - tikra revoliucija. Norėčiau, kad mados ir stiliaus pasaulis atsigręžtų į senjorus. Visiems susirinkusiems podiumu žengę senjorai buvo tobulas pavyzdys, kokia gali būti senatvė."" Vilniuje podiumu žengė išsipustę senjorai Mada - ne tik jaunųjų privilegija „Nors kiekvienas iš mūsų turi savo ligų ir nesėkmių bagažą, tačiau šie senjorai buvo pavyzdys, kaip įmanoma visus jausmus bei emocijas palikti nuošalyje ir iškelta galva žygiuoti podiumu"", - kalbėjo G.V.Barkauskė. „Redlips Events"" įkūrėja sako, kad ją labiausiai sujaudino dalyvių reakcijos. „Mane nudžiugino, kad visi dalyvavę senjorai labai mėgavosi procesu. Mano tikslas - sukurti prisiminimą ir džiaugsmą. Labai smagu, kad senjorai išbandė kažką naujo, renginyje skambėjo muzika, o nuotaika buvo išskirtinė. Jie buvo tikras energijos užtaisas ir didžiulis pavyzdys, kokia graži ir ori gali būti senatvė."" Vilniuje podiumu žengė išsipustę senjorai","Vilniuje vykusiame mados renginyje „Wrinkles of Style"" senjorai demonstruodami eleganciją ir orumą tapo įkvėpimu, kaip įveikti gyvenimo sunkumus ir išlikti pozityviais, įrodydami, kad grožis ir džiaugsmas nepriklauso nuo amžiaus."
"Domantas Sabonis žaidė įspūdingai: per 40 minučių surinko 27 taškus (10/13 dvit., 1/2 trit., 4/4 baud.), 9 atkovotus kamuolius ir 7 rezultatyvius perdavimus. Jonas Valančiūnas per 5,5 minutės pridėjo 2 taškus (1/2 dvit.), 2 kamuolius ir rezultatyvų perdavimą. „Cavaliers"" su 62 pergalėmis ir 16 pralaimėjimais šiuo metu yra antra geriausia NBA komanda. Tuo metu „Kings"" su 38 laimėjimais pakilo į devintąją vietą Vakarų konferencijoje. Likus 4 minutėms iki mačo pabaigos „Cavaliers"" kvėpavo varžovams į nugaras (109:110), tačiau tuomet užstrigo, o DeMaras DeRozanas bei Zachas LaVine'as šaltakraujiškais metimais nulėmė rungtynes. „Cavaliers"": Ty Jerome'as 20 (8/9 dvit.), Donovanas Mitchellas 19 (6 atk. kam., 6 rez. perd.), Jarrettas Allenas 17 (5 atk. kam.), Evanas Mobley 16 (9 atk. kam.), Maxas Strusas (6 atk. kam., 7 rez. perd.) ir De'Andre Hunteris po 11 „Kings"": Zachas LaVine'as 37 (8/10 dvit., 7/11 trit.), DeMaras DeRozanas 28 (7 rez. perd.), Domantas Sabonis 27 (9 atk. kam., 7 rez. perd., 7 kl.), Keonas Ellisas 11.","Domantas Sabonis surinko 27 taškus ir padėjo „Kings“ iškovoti vietą Vakarų konferencijoje, tuo tarpu „Cavaliers“ turėjo pralaimėjimą, nors likus 4 minutėms dar kovojo dėl pergalės."
"Prisistatydama mokslininke, VDU Botanikos sode bei Lietuvos agrarinių ir miškų mokslų centre dirbanti Viktorija JANUŠKEVIČĖ (31) iškart sudomina aplinkinius, o kai priduria, jog tyrinėja augalų lapus, iš nuostabos priverčia kilstelėti antakius. Bet prie to ji jau pratusi ir kiekvieną klausiamą žvilgsnį priima su šypsena. Užtat artimiausi žino, kad jos moksliniai atradimai pasitarnauja siekiant sveikesnio gyvenimo ir tvaresnės aplinkos. Neseniai įgijote mokslų daktaro laipsnį. Smalsu, bet ir kiek nedrąsu klausti, kokia tema rašėte disertaciją. „Augalinės kilmės žaliavų fermentacijos proceso modeliavimas ir optimizavimas"" (šypsosi). Pastaruosius metus studijuodama doktorantūroje, domėjausi šaltalankiais, širdinėmis aralijomis ir pluoštinėmis kanapėmis. Tyrinėjau šių augalų lapus ir širdinių aralijų šaknis. Džiaugiuosi, kad gauti tyrimų duomenys ne tik praplečia mokslines žinias, bet ir suteikia reikšmingos informacijos apie tirtų augalinių žaliavų naudingąsias savybes. Tai sudaro rimtą pagrindą kurti augalinės kilmės ir aukštos pridėtinės vertės maisto, kosmetikos bei farmacijos produktus. Gilinatės į maistines ir funkcines augalų savybes? Taip, bet augalų tyrimų kryptis - labai plati ir įdomi tema, jungianti galybę įvairiausių dalykų. Pastaruoju metu šioje srityje vis daugiau dėmesio skiriama perdirbus vaisius ir daržoves susidarantiems šalutiniams produktams. Tarkime, Europos Sąjungos žemės ūkyje nuostoliai dėl atliekų, susidarančių iš vaisių ir daržovių, siekia maždaug penkiasdešimt procentų. Tačiau vaisių išspaudos, žievelės, lapai, stiebai ir šaknys žmogaus organizmui gali būti net itin vertingi, todėl jie vis labiau pripažįstami kaip perspektyvus biologiškai aktyvių junginių šaltinis. Išsivystęs pasaulis siekia, kad maisto sistema būtų tvari, todėl galvojama, kaip pritaikyti efektyvias technologijas pakartotinai perdirbant maistą. Inovatyvių maisto produktų kūrimas nesunkiai išspręstų maisto švaistymo problemą. Ir kas gi tie inovatyvūs maisto produktai? Naujausiomis technologijomis ir metodais sukurti gaminiai:","VDU Botanikos sode ir Lietuvos agrarinių ir miškų mokslų centre dirbanti mokslininkė Viktorija Januškevičė tyrinėja augalų lapus, ypatingą dėmesį skirdama šaltalankiams, širdinėms aralijoms ir pluoštinėms kanapėms, siekdama kurti aukštos pridėtinės vertės produktus maistui, kosmetikai"
"„Darnu Group"" generalinė direktorė Sigita Survilaitė portalui patvirtino, kad bendrovė kvietimo dalyvauti konkurse nesulaukė. Ji taip pat patvirtino, kad Krašto apsaugos ministerija (KAM) kaip priežastį nurodė vienos iš „Darnu Group"" akcininkių - „MG grupės"" atžvilgiu priimtą nuosprendį baudžiamojoje byloje. Tuo metu „Infes"", šaltinių teigimu, nepakviesta teikti pasiūlymo, nes jos buvusiam akcininkui Danieliui Krinickiui dar 2022 metais yra pateikti įtarimai ikiteisminiame tyrime. BNS anksčiau skelbė, kad jam įtarimai pareikšti dėl sukurstymo piktnaudžiauti ikiteisminiame tyrime dėl galimos korupcijos Šiaulių miesto savivaldybės įmonės organizuojamuose viešuosiuose pirkimuose. Ministerija „Verslo žinioms"" nurodė informacijos apie konkurso dalyvius neteikianti. Ankščiau Krašto apsaugos viceministrė Orijana Mašalė interviu „Verslo žinių"" tinklalaidei teigė, kad dalyvauti kovą paskelbtame Rūdninkų karinio miestelio Šalčininkų rajone antrojo etapo konkurse buvo pakviesta 12 bendrovių, iš jų viena atsisakė, o trys neatitiko konkurso reikalavimų. Kaip anksčiau rašė BNS, antrasis etapas Rūdninkų karinio miestelio konkurso etapas bus vystomas viešojo ir privataus sektorių partnerystės būdu bei suskaidytas į tris dalis, sumažinant valstybės riziką. Iki gegužės pabaigos įmonės turės pateikti pirminius pasiūlymus, vėliau vyks techninės, finansinės ir teisinės derybos.","„Darnu Group"" nebuvo pakviesta dalyvauti Rūdninkų karinio miestelio konkurse dėl „MG grupės"" akcininkės nuosprendžio, o „Infes"" dėl įtarimų buvusiam akcininkui. Krašto apsaugos ministerija pakvietė 12 įmonių, iš kurių 9 atitinka konkurso reikalavimus."
"Socialiniame tinkle „Instagram"" tinklalaidė „Nusirenk iki pusės"" pasidalijo vaizdo įrašu, kuriame V.Jakučinskaitė prabilo apie moterų finansinę nepriklausomybę. Viktorija ragino moteris tapti savarankiškomis ir nepriklausomomis nuo vyrų pinigų. Ji pabrėžė, kad kiekviena jų privalo turėti savo pinigų, net ir mažiems kasdieniams poreikiams. „Mergaitės, visada turėkite savo pinigų. Visada užsidirbkite sau ant šampūno, ant pėdkelnių. Visą laiką turėkite santaupų, kad jūs būtumėte nepriklausomos, nes gyvenime atsitinka visokie dalykai. Priklausyti moterims nuo vyro yra pavojinga. Jūs pačios sau duobę kasat ir jeigu jums dabar labai patogu ir gerai, ir jūs galit sau leisti eiti į kirpyklą, sporto klubą, pasivaikščiojimus su draugėmis ir negalvoti apie darbą, jūs negalvokit, kad gyvenime laimėjot, nes tai viskas gali būti labai laikina. Ir ką jūs darysit po to, kai neteksit šitų pajamų, o tai labai lengva, tai gali atsitikti per vieną dieną, o jūs nebūsit net pasiruošusios. Todėl labai svarbu turėti savo išsilavinimą, savo profesiją. Tu gali nedirbti net ne pilną etatą, tu gali dirbti už mažus pinigus, bet tu turėk jau savo pagrindą, kurį tu galėtum panaudoti"", - pasidalintame vaizdo įraše ragino moteris Viktorija. Šis vaizdo įrašas sulaukė didelio dėmesio ir surinko net 2 tūkst. patiktukų bei 60 komentarų. Komentarų skiltyje moteris sutiko su kiekviena išsakyta Viktorijos mintimi.","Viktorija Jakučinskaitė „Instagram"" tinklalaidėje „Nusirenk iki pusės"" ragino moteris siekti finansinės nepriklausomybės, pabrėždama nuosavų pajamų svarbą ir rizikas, susijusias su priklausomybe nuo vyrų finansų, o jos pasidalintas vaizdo įrašas sulaukė didelio dėmesio ir teigiamų atsiliepimų."
"Pirmoji SIM kortelė, kurios pavadinimas šifruojamas kaip „Subscriber Identity Modules"" (liet. abonento tapatybės moduliai), pasirodė 1991 metais Vokietijoje. Ją išrado ir pagamino išmaniųjų kortelių gamintoja „Giesecke and Devrient"". Ši kortelė sukėlė tikrą revoliuciją, nes žmonės galėjo perkelti savo mobiliojo ryšio abonementą iš vieno įrenginio į kitą kartu su joje išsaugotais kontaktais. „Bitė Lietuva"" nuotr./Mindaugas Rauba „Nors iš pažiūros SIM kortelė tėra mažas plastiko gabaliukas telefone, ji yra vienas pagrindinių raktų į mobilųjį ryšį. Nedideliame fiziniame luste saugoma ne tik vartotojo tapatybė, bet ir autentifikavimo raktai, leidžiantys prisijungti prie mobiliojo ryšio tinklo. Tai reiškia, kad SIM kortelė susieja jūsų telefoną su jūsų telefono numeriu ir pasirinktu tinklu, todėl galite skambinti, siųsti žinutes, naršyti internete"", - pasakoja Mindaugas Rauba, „Bitės"" technologijų direktorius. Skiriasi ne tik dydžiu, bet ir funkcionalumu Pasak M.Raubos, šiuo metu SIM kortelių yra gerokai daugiau nei žmonių Žemėje - 17 milijardų. Taip yra ne tik dėl to, kad dažnai žmonės turi po kelis telefonus - SIM kortelių prireikia ir kitiems išmaniesiems įrenginiams. SIM kortelės naudojamos planšetiniuose kompiuteriuose, išmaniuosiuose laikrodžiuose, automobiliuose, išmaniųjų namų ir automobilių aikštelių šlagbaumo valdymo bei kitose sistemose. „Pirmosios SIM kortelės buvo kreditinės kortelės dydžio, su laiku jos mažėjo. Šiuo metu galima rinktis skirtingo dydžio SIM korteles pagal įrenginį - nuo Mini-SIM ar Nano-SIM iki virtualių SIM kortelių - eSIM. Pastarosios vis dažniau naudojamos, ypač išpopuliarėjus išmaniesiems laikrodžiams"", - sako M.Rauba. 2016 metais pristatyta eSIM (angl. embedded SIM) tapo revoliuciniu pasiekimu mobiliųjų technologijų rinkoje. Vienas iš didžiausių jos privalumų - įrenginiams nebereikia fizinės kortelės, todėl SIM funkcija gali būti integruota ir mažesniuose, SIM lusto neturinčiuose įrenginiuose. Be to, eSIM užtikrina didesnį saugumą ir lankstumą, nes ją sudėtinga suklastoti ar pavogti. Tas ypač aktualu išmaniuosiuose laikrodžiuose, kurie leidžia žmonėms naudotis ryšio privalumais neturint telefono šalia - sportuojant ar aktyviai leidžiant laisvalaikį. „Ši produktų ir paslaugų kategorija mums svarbi - esame visiški lyderiai Lietuvoje"", - pabrėžia M.Rauba. „Bitės"" duomenimis, šiuo metu apie 90 proc. visų bendrovės klientų užsakomų eSIM kortelių yra naudojamos būtent išmaniuosiuose laikrodžiuose. Telefonuose eSIM kol kas pasirenkama tik viename iš 10 įrenginių. „Šiuo metu eSIM korteles palaiko tik flagmanai - aukščiausios klasės išmanieji telefonai. Dažniausiai virtuali eSIM kortelė pasirenkama antram telefono numeriui, kad nereikėtų įrenginyje naudoti dviejų įprastų SIM kortelių arba, kai telefonas neturi dviejų SIM funkcionalumo. Taip pat yra telefonų, kurie gali saugoti net iki 20-ies eSIM kortelių, tačiau vis tiek vienu metu galima naudotis tik dviem"", - teigia skaitmeninių paslaugų bendrovės technologijų direktorius. Dar daugiau „Bitės"" eSIM kortelių yra įdiegta išmaniuosiuose vandens ir elektros skaitikliuose - Lietuvoje tokių yra daugiau kaip 1,2 milijono. Į technologijų rinką žengs nauji sprendimai Nors SIM kortelės vis dar užtikrina saugią prieigą prie tinklo, jų naudojimas ilgainiui mažės, įsitikinęs M.Rauba. Tradicines SIM korteles pakeis ne tik eSIM, bet ir labiau inovatyvūs sprendimai. „Šiuo metu dar ne visi išmanieji įrenginiai palaiko eSIM korteles. Pavyzdžiui, daugumoje maršrutizatorių vis dar turime naudoti fizines SIM korteles, tačiau tik laiko klausimas, kada jas visiškai pakeis virtualios kortelės. Taip pat su laiku turėtų pasikeisti ir išankstinio mokėjimo paslaugos „Labas"" prieinamumas, kai norint tapti nauju klientu nebereikės fizinės SIM kortelės. Tą bus galima padaryti tiesiog pačioje programėlėje užsakant eSIM"", - apie ateities planus kalba pašnekovas. Kad SIM kortelės neišvengiamai keičiasi, rodo ir poreikis jas atnaujinti - Lietuvoje palaipsniui išjungiant 3G ryšį, žmonės raginami atnaujinti senesnes nei 10 metų SIM korteles. Senosios kortelės netrukus paprasčiausiai nebeveiks ir žmonės liks be ryšio. „Senesnės SIM kortelės nepalaiko naujesnės kartos 4G ir 5G ryšio, tad šalyje išjungus 3G jos galės veikti tik su senesnės kartos 2G ryšiu. Tai reiškia, kad net jei išmanusis telefonas yra naujas, jis veiks ypač ribotai ir lėtai būtent dėl jame įdėtos senos SIM kortelės. Taip yra dėl to, kad prieš 30 metų pradėjęs veikti 2G ryšys nėra pritaikytas spartesniam duomenų perdavimui"", - paaiškina „Bitės"" technologijų direktorius. 2023 metais pristatyta nauja technologija - integruota kortelė iSIM - kol kas dar tik skinasi kelią technologijų rinkoje. Visiškai į įrenginio procesoriaus mikroschemą integruota iSIM kortelė yra dar mažesnė, saugesnė ir naudoja mažiau energijos. Pasak M.Raubos, panašu, toks SIM sumažinimas tėra bandymas dar labiau sustiprinti eSIM funkcionalumą. „Technologinė pažanga pasireiškia tuo, kad vis mažesni įrenginiai sutalpina vis daugiau funkcijų. SIM kortelės sumažinimas iki iSIM - logiškas žingsnis šia kryptimi. Tai leidžia sukurti ne tik galingesnius, bet ir gerokai mažesnius, efektyvesnius bei energiją taupančius įrenginius, kurie tuo pačiu išlieka visavertiškai prisijungę prie mobiliojo tinklo"", - sako M.Rauba.","SIM kortelės, pradėtos naudoti 1991 m., leido vartotojams perkelti mobiliojo ryšio abonementą tarp įrenginių, o naujausias jų evoliucijos etapas apima eSIM ir iSIM technologijas, kurios užtikrina didesnį lankstumą, saugumą ir efektyvumą, todėl tradicinės fizinės SIM kortelės palaipsniui praranda savo reikš"
"Daugeliui G.Dalyaprak žinoma dėl savo vaizdo turinio, kurį anksčiau aktyviai kurdavo „YouTube"" platformoje. Vaizdo įrašuose moteris pasakodavo apie Turkiją, islamą ir dalindavosi savo kasdienybės akimirkomis. Kaip teigė portalui Žmonės.lt, šiuo metu ji tai daro rečiau. „Dabar laisvu metu kartais pasidalinu turiniu video formatu - vlogais. Anksčiau buvau aktyvi „YouTube"" platformoje ir gal čia tie bent keli užklydę žmonės mane prisimins dar iš tų laikų, kai kiekvienais metais kiekvieną dieną aktyviau kūriau ar filmuodavau Ramadano vlogus, bet šiuo metu mane galima rasti „Contribee"" platformoje. Kadangi mano kuriami video yra tiesiog apie mane ir mano asmeninį gyvenimą, tad perėjau į mokamą platformą, kurioje galima jaustis saugiai ir matyti bei kontroliuoti, kas prisijungia į mano bendruomenę. Taip, ten žiūrovų žymiai mažiau nei mano video peržiūrėdavo „YouTube"" platformoje, bet esu rami ir saugi ir visad, manau, geriau yra kokybė, o ne kiekybė"", - teigė G.Dalyaprak. Asmeninio archyvo nuotr./Greta Dalyaprak Ne veltui Gretos kuriami vaizdo įrašai daugiausia siejasi su Turkija. Moteris čia gyvena jau 15 metų. Pati save G.Dalyaprak vadina meilės emigrante ir tikina, kad į Turkiją ją, kaip ir daugumą kitų lietuvaičių moterų, nubloškė meilės vėjai.","G.Dalyaprak, anksčiau aktyviai kūrusi vaizdo turinį „YouTube“, dabar rečiau dalinasi savo gyvenimo akimirkomis ir pereina į mokamą „Contribee“ platformą, kurioje jaučiasi saugiau. Jos vaizdo įrašai daugiausia susiję su gyvenimu Turkijoje, kur ji gyvena jau 15 metų dėl meilės."
"Pirmadienį Palangos oro uoste nusileido lėktuvas iš Kopenhagos. Tarp keleivių - pastarųjų savaičių žvaigždė - keliautojas Aurimas Mockus. Jo pasitikti atvyko, artimieji, žurnalistai, šauliai, kurių organizacijai priklauso keliautojas. Besileidžiantį lėktuvą su A.Mockumi pasitiko išskleista didžiulė trispalvė. Vos išlipęs iš lėktuvo keliautojas atsiklaupė ant gimtinės žemės - taip išreikšdamas pagarbą. Oro uoste kepurinę skrabalais paskambino pajūryje gerai žinomas muzikantas Karolis Šileika. Į laukimo salę su žmona įžengęs A.Mockus taip pat ėmė suktis „Telšių klumpakojo"" ritmu. Simbolinį vainiką tėčiui ant kaklo uždėjo dukra. Matas Baranauskas /BNS/Aurimas Mockus parskrido į Lietuvą A.Mockaus geras bičiulis, renginių organizatorius Remigijus Žiogas juokavo, kad tokių sutiktuvių Palangos oro uostas dar nematė. „Pats nusileidau čia vos prieš 7 valandas. Juokiausi, kad, Aurimai, palauk, kartu sugrįšime"", - pasakojo jis. Dar vienos sutiktuvės laukė Klaipėdoje prie keliautojo Antano Poškos paminklo. Šio paminklo atsiradimą inicijavo pats A.Mockus. Mama ne kartą meldėsi R.Žiogas teigė, kad nė minutės neabejojo, kad Aurimas iš šios kelionės grįš sveikas ir gyvas. „Mes buvome ramūs. Dar paskambinau Aurimo žmonai, ji buvo rami. Jai daugiau nerimo kėlė žurnalistų skambučiai po to, kai Aurimą išgelbėjo. Mes juo tikėjome. Žinojome, kad grįš. Tiek visur buvęs: Šiaurės Korėjoje, Ukrainoje"", - kalbėjo R.Žiogas. Aurimo mama Veronika Mockuvienė teigė, kad sūnus nuo mažumės buvęs nutrūktgalvis. Prieš kelionę laiveliu jis pasikalbėjo su mama. Ši bandė atkalbėti, bet suprato, kad neverta. „Jis buvo apsisprendęs"", - teigė ji. Mama pripažino, kad visos kelionės metu ne kartą meldėsi ir prašė Dievo pagalbos. Matas Baranauskas /BNS/Aurimo Mockaus sutiktuvės Klaipėdoje Per kelionę, kuri truko beveik pusę metų, Mockaus šeimą papildė naujas narys - gimė anūkas. Tiki, kad „Kuršis"" sugrįš Kalbėdamas su žurnalistais A.Mockus teigė nesitikėjęs tokių sutiktuvių. „Čia gal nedarbo diena Lietuvoje?"" - retoriškai klausė keliautojas. Jis neslėpė, kad pamatyti savo draugus, išgirsti širdžiai mielą motociklų gausmą - šventė. Aurelijos Jašinskienės / 15min.lt nuotr./A.Mockus su savo draugais motociklininkais Keliautojas tiki, kad sugrįš ir „Kuršis"". „Yra buvę, kad jachta sugrįžo ir po devynerių metų. Tai gal ir su „Kuršiu"" taip bus"", - svarstė jis. O kas toliau? Toliau, anot A.Mockaus, bandymas teisiškai patvirtinti, kad Ramųjį vandenyną įveikė. Jis svarsto parašyti knygą apie patirtus išgyvenimus. Keliautojas atskleidė, kokio dalyko pasiilgo labiausiai. „Baltos patalynės. Kai kelias paras prasimurkdžiau sūriame vandenyje, galvojau tik apie baltą patalynę. Tai čia tas dalykas, apie kurį labiausiai svajojau"", - sakė jis. Matas Baranauskas /BNS/Aurimo Mockaus sutiktuvės Klaipėdoje „Noriu pasižiūrėti ir tiems heiteriukams į veidą ir pasakyti: „Atsiprašau, aš sugrįžau"", - juokėsi A.Mockus. Kelionė truko 144 dienas Žygį Ukrainai paremti klaipėdietis pradėjo prie JAV krantų. Nedideliu irkliniu laiveliu, skambiai pavadintu „Kuršis"", jis leidosi iki Australijos. Suprasti akimirksniu Lietuvis keliautojas A.Mockus spalio 15 d. pradėjo savo didžiąją kelionę per Ramųjį vandenyną. Klaipėdietis vienviete irkline valtimi „Kuršis"" išplaukė iš San Diego miesto įlankos (JAV) ir po 12 tūkst. km irklavimo jis ketino pasiekti Brisbaną Australijoje. Koralų jūroje „Kuršis"" pateko į cikloną. Kovo 3-iąją A.Mockus buvo išgelbėtas australų tarnybų. A.Mockus būtų tapęs pirmuoju žmogumi pasaulyje, įveikusiu tokį maršrutą. Keliautojui nedaug trūko ir iki Guinnesso rekordo pagerinimo. Matas Baranauskas /BNS/Aurimo Mockaus sutiktuvės Klaipėdoje Vandenyje A.Mockus praleido 144 paras. Priartėjus prie Australijos jį pasitiko ciklonas „Alfredas"", ėmęs talžyti laivelį, sutrikdęs keliautojo ryšį su pasauliu. „Tris paras trukęs pragaras"", - taip apie paskutines dienas vandenyne kalbėjo A.Mockus. Lietuvį išgebėjo Australijos jūrų saugumo tarnyba. „Kuršis"" liko plūduriuoti Koralų jūroje.","Aurimas Mockus grįžo į Lietuvą po 144 dienų kelionės per Ramųjį vandenyną ir buvo iškilmingai sutiktas Palangos oro uoste; šio žygio metu jis patyrė sudėtingas sąlygas, tačiau išliko ryžtingas ir planuoja rašyti knygą apie savo patirtį."
"Spaudos konferencijoje dalyvavo krašto apsaugos ministrė Dovilė Šakalienė, generalinė prokurorė Nida Grunskienė ir Specialiųjų tyrimų tarnybos direktoriaus pavaduotojas Elanas Jablonskas. D.Šakalienė pranešė, kad kreipėsi į Generalinę prokuratūrą prašydama pradėti ikiteisminį tyrimą. „Aš kreipiausi į Generalinę prokuratūrą su prašymu pradėti ikiteisminį tyrimą dėl galimai padarytų nusikalstamų veikų, 2024 metų rudenį inicijuojant ir vykdant bepiločių orlaivių pirkimą"", - žurnalistams Vilniuje sakė krašto apsaugos ministrė D.Šakalienė. Bepiločių orlaivių pirkimas vyko 2024 m. spalio mėnesį. Lukas Balandis / BNS nuotr./Spaudos konferencija Krašto apsaugos ministerijoje 2024 m. rudenį vykdant bepiločių orlaivių pirkimą gautas Antrojo operatyvinių tarybų departamento raštas, kad tiekėjo pristatyti gaminiai, pažymėti, kad pagaminti Lietuvoje, iš tiesų pagaminti šalyse, kurios nėra draugiškos. Pasak ministrės, iš ten pat galėjo būti reikalinga ir orlaivių naudojimui reikalinga infrastruktūra. „Tokie pat įtarimai kyla dėl duomenų perdavimo infrastruktūros kilmės"", - kalbėjo ministrė. „Tokių veiksmų aš rėmiausi gavusi Antrojo operatyvinių tarnybų departamento raštą, kuriame buvo nurodyta, kad, turimais duomenimis, kyla pagrįstų įtarimų, kad tiekėjo pristatyti įrenginiai, kurie pažymėti kaip pagaminti Lietuvoje, galimai buvo pagaminti ir surinkti už Europos Sąjungos ir NATO ribų, o taip jau tiesiai šviesiai, tai šalyse, kurios mums nėra draugiškos"", - pridūrė ji. Lukas Balandis / BNS nuotr./Dovilė Šakalienė ir Nida Grunskienė Orlaivius turėjo naudoti Šaulių sąjunga ir kariuomenė. Pasak ministrės, jei įtarimai pasitvirtins, ji tai vertina labai neigiamai, nes tokia situacija labai demotyvuoja vietos gamintojus, kurie pralaimi tiems, kurie perka bepiločius orlaivius iš kitur ir perpardavinėja. „Noriu pabrėžti, kad, jei pasitvirtins karinės žvalgybos pateikta informacija, tokiais pirkimais iš perpardavinėtojų atimamas finansavimas iš Lietuvos gynybos pramonės gamintojų. Lietuvos gamintojai demotyvuojami, nes, kol vieni deda visas pastangas kurti ir gaminti lietuvišką įrangą, kiti perpardavinėja mūsų valstybės saugumui grėsmę keliančiose šalyse pagamintus dronus"", - teigia krašto apsaugos ministrė D. Šakalienė. Politikė sakė, kad tokie dronai privalo būti pagaminti Europos Sąjungoje (ES) arba NATO, o suprogramuoti Lietuvoje. Ji sakė pavedusi patikrinti visus 2023 ir 2024 metais atliktus bepiločių orlaivių pirkimus: „Įvertinant, ar bet kuriame iš jų taip pat nėra nusikalstamos veikos požymių."" Įtarimai dar niekam nepateikti Generalinė prokurorė N.Grunskienė sakė, kad tyrimas pradėtas 2025 m. kovo 24 d. Prokuratūra D.Šakalienės kreipimąsi gavo kreipimąsi gavo 2025 m. kovo mėn. 21 d. Generalinė prokurorė Nida Grunskienė šių metų kovo 24 d. priėmė sprendimą pradėti ikiteisminį tyrimą pagal Baudžiamojo kodekso 228 str. 2 dalį. Šis straipsnis numato atsakomybę už piktnaudžiavimą. „Šiuo metu atliekami kiti ikiteisminio tyrimo veiksmai, tam, kad būtų nustatyta, ar atlikta nusikalstama veika"", - žurnalistams sakė N.Grunskienė. Ji teigė, kad kol kas įtarimai nepateikti jokiems asmenims. Žurnalistams paklausus, kodėl ikiteisminis tyrimas pradėtas tik dėl piktnaudžiavimo, generalinė prokurorė neatmetė, jog Baudžiamojo kodekso straipsnis, dėl kurio vykdomas tyrimas ar pareiškiami įtarimai, gali keistis. N.Grunskienė neįvardino nei įtariamos įmonės, nei galimos sandorio sumos. „Kadangi buvo atliekami ne viešo pobūdžio veiksmai (...), bet koks ikiteisminio tyrimo informacijos atskleidimas gali tyrimui pakenkti"", - pabrėžė generalinė prokurorė. Anot jos, vykdant tyrimą jau atliktos kratos ir poėmiai. Generalinės prokuratūros pranešime skelbiama, kad Krašto apsaugos ministerijos (KAM) pateiktais pirminiais duomenimis, pernai rudenį vykdant nurodytą bepiločių orlaivių įsigijimą galėjo būti neužtikrintas tokios įrangos tiekėjui taikomas privalomas reikalavimas būti ūkio subjektu, kuris šiuos įrenginius gamina Lietuvos teritorijoje (arba atstovauja tokiam gamintojui), bei reikalavimas dėl orlaiviui valdyti reikalingos programinės įrangos kūrimo. Lukas Balandis / BNS nuotr./Dovilė Šakalienė ir Nida Grunskienė Turimais šiuo metu duomenimis, kuriuos pateikė Antrasis operatyvinių tarnybų departamentas, kyla pagrįstų įtarimų, kad teikėjo pristatyti įrenginiai, kurie buvo pažymėti kaip pagaminti Lietuvoje, galimai buvo surinkti už ES ar NATO valstybių ribų. Tokie pat įtarimai kyla ir dėl duomenų perdavimo infrastruktūros kilmės, kuri, vadovaujantis Lietuvoje taikomais reikalavimais, turėjo būti sukurta tik NATO ir / ar ES valstybėse. Bepiločiai orlaiviai buvo įsigyti Lietuvos šaulių sąjungos ir Krašto apsaugos sistemos veiklai. KAM struktūroms identifikavus, kad gaminiai, kurie susiję su nacionaliniu saugumu, gali neatitikti privalomų reikalavimų, KAM vadovybė nedelsiant apie tai informavo prokuratūrą. Pradėjus ikiteisminį tyrimą iš karto buvo suplanuoti ir atlikti ne viešo pobūdžio ikiteisminio tyrimo veiksmai, kuriais siekiama nustatyti faktines bepiločių orlaivių pagaminimo bei įsigijimo aplinkybes, surinkti būtinus duomenis, leidžiančius objektyviai įvertinti, ar buvo padaryta nusikalstama veika ir identifikuoti galimai ją padariusius asmenis. Ikiteisminį tyrimą organizuoja ir jam vadovauja Generalinės prokuratūros Organizuotų nusikaltimų ir korupcijos tyrimų departamentas, tyrimą atlieka Specialiųjų tyrimų tarnyba.","Krašto apsaugos ministrė Dovilė Šakalienė kreipėsi į Generalinę prokuratūrą dėl galimai neteisėto bepiločių orlaivių pirkimo, vykusio 2024 m., įtariant, kad įrenginiai buvo gaminti nesaugiose šalyse, o tyrimą pradėjo Generalinė prokuratūra pagal piktnaudžiavimo straipsnį."
"Daugiau apie automobilius - rubrikoje Gazas.lt Italas Suzukoje įveikė greičiausią ratą ir tapo jauniausiu visų laikų F-1 vairuotoju, kuriam pavyko užfiksuoti šį pasiekimą. Jis tai padarė būdamas 18 metų ir 224 dienų. K.Antonelli taip pat trumpai pirmavo Japonijos GP ir tapo jauniausiu visų laikų lenktynių lyderiu. Greičiausio rato įveikimo laikas iki šiol priklausė dabartiniam čempionui Maxui Verstappenui. Tuo tarpu jauniausias lenktynių lyderis istorijoje, iki K. Antonelli, buvo Sebastianas Vettelis, kuris būdamas 20 metų ir 89 dienų trumpai pirmavo su „Toro Rosso"". Antonelli finišavo 6-tas, o jo komandos draugas George‘as Russellas lenktynes baigė 5-toje vietoje. Kimi Antonelli: „Viskas susiklostė neblogai. Bet labiausiai didžiuojuosi tuo, kad šiandien jaučiau pasitikėjimą bolidu ir galėjau atakuoti. Dar penktadienį pilotavau mažiau užtikrintai, o šeštadienį mūsų reikalai buvo kur kas geresni, o dabar džiaugiuosi, kad mums pavyko žengti dar vieną žingsnį į priekį lyginant su kvalifikacija. Dabar jau laukiu kito etapo. Suzukoje mes parodėme ir gerą tempą, ir stabilumą, ypač su kietosiomis padangomis. Nors buvau labai nustebęs, kad nuvažiavau greičiausią ratą. Man išties buvo komfortiška prie vairo, bandžiau pasiekti bolido galimybių ribą, atakavau ir daug ko naujo išmokau. Ši patirtis man padės ir Bahreine. Kai trasa prieš mane būdavo laisva, tempas padidėdavo ir aš galėjau pratęsti atkarpą su vidutinėmis padangomis. Kai tik perėjau prie kietųjų, galėjau vytis priekyje važiavusius bolidus, bet man elementariausiai pritrūko laiko. Malonu buvo kelis ratus būti lyderiu ir tapti pačiu jauniausiu pilotu F-1 istorijoje, kuriam tai pavyko padaryti. Tikiuosi, kad „Mercedes"" mašina dar bus greitesnė ir galėsime kovoti dėl dar aukštesnių pozicijų"".","Italas Kimi Antonelli Suzukoje tapo jauniausiu F-1 istorijos lenktynininku, įveikusiu greičiausią ratą ir trumpai pirmavusiu lenktynėse, pasiekdamas šiuos pasiekimus būdamas 18 metų ir 224 dienų. Jis finišavo 6-oje vietoje, o po lenktynių džiaugėsi savo pasirodymu ir tikisi dar geresnių rezultatų ateityje."
"Atsakomasis mačas Madride vyks balandžio 16 dieną. Pirmajame kėlinyje nė vienai komandai niekaip nepavyko pramušti, tačiau prasidėjus antrajam sužibo Declano Rice'o žvaigždė. 58-ą minutę jis nuostabiu baudos smūgiu tiesiai į dešinįjį vartų kampą išvedė „Arsenal"" į priekį (1:0). Ir D.Rice'as nesustojo: „Arsenal"" vedlys pasižymėjo dar vienu įspūdingu baudos smūgiu, o kamuolys vėl skriejo į dešinįjį vartų kampą (2:0). Taškus ant i 75-ą minutę sudėjo Mikelis Merino, kuris iš baudos aikštelės prieigų pasiuntė kamuolį į vartus (3:0). Tuo metu Milano „Inter"" ekipa išvykoje 2:1 palaužė Miuncheno „Bayern"". Pirmą žingsnį žengė „Inter"", kai 38-ą minutę Marcusas Thuramas iškišo puikų perdavimą Lautarui Martinezui, o šis iš baudos aikštelės pasiuntė kamuolį į vartus. „Bayern"" suaktyvino puolimą ir 74-ą minutę metė „X faktorių"" - veteraną Thomasą Mullerį, kuris jau po 11 minučių išlygino rezultatą (1:1). Tačiau džiaugsmą netrukus pakeitė liūdesys: „Inter"" pasileido į greitą puolimą ir Davide'as Frattesi jau po 3 minučių išplėšė Milano klubui pergalę (2:1). Atsakomasis mačas Milane įvyks balandžio 16 dieną.","„Arsenal“ Madride 3:0 nugalėjo „Inter“ su Declano Rice'o dviem įvarčiais, o Mikelis Merino pridėjo trečiąjį. Tuo tarpu „Inter“ išvykoje 2:1 įveikė „Bayern“, kai Davide Frattesi pelnė pergalingą įvartį po Thomaso Mullerio išlyginamojo smūgio."
"Pirmosiomis savo buvimo „Sanae IV"" stotyje dienomis devynių žmonių komanda pranešė apie smurto atvejį. Vienas komandos narių buvo apkaltintas fiziniu išpuoliu, seksualiniu priekabiavimu ir net grasinimais nužudyti kolegą. Toks incidentas tapo rimtu iššūkiu ne tik pačiai komandai, bet ir kelia klausimus apie tai, kaip izoliacijos sąlygos gali paveikti žmonių elgesį ir santykius ekstremaliose situacijose. Galbūt šie kaltinimai niekada nebūtų tapę žinomi plačiajai visuomenei, jei dienraštis „Sunday Times"" nebūtų paskelbęs elektroninio laiško, kurį gavo iš „Sanae IV"" stotyje dirbančios tyrėjos, kuri kaltino kolegą-vyrą „sukūrus baimės ir grasinimų atmosferą"". Pietų Afrikos Respublikos aplinkos ministerijos atstovų teigimu, padėtis „Sanae IV"" tyrimų stotyje šiuo metu yra rami. Tačiau šis incidentas išryškino, kaip ekstremalios darbo sąlygos gali paveikti žmogaus psichologinę būseną ir santykius. Shutterstock nuotr./Antarktida, moksliniai tyrimai Komandiruotė, trunkanti 13 mėnesių „The Guardian"" pabrėžė, kad Pietų Afrikos mokslininkams, norintiems dirbti izoliuotose Antarktidos tyrimų bazėse, taikomos griežtos taisyklės, siekiant užtikrinti jų psichologinį ir fizinį pasirengimą. 13 mėnesių trukmės komandiruotė - stiprus išbandymas, nes vidutinė metinė temperatūra siekia 16 laipsnių šalčio, o žiemos metu ji nukrinta ir gerokai žemiau. Visi kandidatai praeina psichometrinę analizę, kad būtų įsitikinta, jog jie sugebės susidoroti su izoliacija, galės dirbti ir gyventi uždaroje bazės erdvėje. Yra apsvarstomos tik tų asmenų kandidatūros, kurie praėjo šį patikrinimą. Bet ar kada nors žmonės galės visiškai pasiruošti ilgalaikiams nuotoliniams moksliniams eksperimentams? Krizė, su kuria šiuo metu susiduria komanda Pietų Afrikos valdomoje tyrimų stotyje „Sanae IV"", esančioje daugiau nei 4300 kilometrų nuo Keiptauno, rodo priešingai. Tik keletas žmonių žino, koks yra gyvenimas Pietų Afrikos Antarkties tyrimų stotyse, į kurias net ir vasaros metu galima patekti tik naudojantis ledlaužiu. Tyrimų stotyje - gyvenamosios patalpos Trijų modulių tyrimų stotis „Sanae IV"", pastatyta ant metalinių polių, buvo baigta statyti 1997 m., tačiau nuo to laiko gerokai išsiplėtė. Joje yra didelės gyvenamosios patalpos, poilsio erdvės. Klausimas, kaip pasiekti, kad žmonės efektyviai gyventų ir dirbtų kartu, tyrinėjamas šimtmečiais. O Antarktida - tai vieta, kur įvyko bene garsiausia komandinio darbo vienatvės ir streso sąlygomis istorija. 1914 m. Ernesto Shackletono ekspedicija nesugebėjo įvykdyti savo misijos - tapti pirmąja komanda, kuri skersai pereis Antarktidą. Tačiau, remiantis liudijimais, komanda išliko stebėtinai vieninga, nepaisant daugelio mėnesių trukusių sunkumų ir nepriteklių. Ekspedicija susidūrė su didžiuliu iššūkiu, kai jų laivas „Endurance"" buvo užstrigęs lede ir galiausiai nuskendo. Po to keliautojai įkūrė stovyklą ant jūrinio ledo. Nepaisant patirtų sunkumų, visi 28 vyrai išgyveno. E. Shackletono lyderystė ir gebėjimas išlaikyti komandos dvasią tapo legenda, o ši ekspedicija šiandien laikoma vienu didžiausių išgyvenimo pavyzdžių istorijoje. Shutterstock nuotr./Antarktida, moksliniai tyrimai Savanoriškai įkalinami Praėjus šimtmečiui, susidomėjimą izoliacijos poveikiu skatina naujos ribos - kosmosas. Daugiametės misijos į Marsą tampa vis labiau tikėtinos, o ilgos kelionės Tarptautinėje kosminėje stotyje jau vyksta, todėl mokslininkai vėl pradeda tyrimus. Vykdoma keletas vadinamųjų „analoginių"" misijų, kurių metu žmonės savanoriškai įkalinami Žemėje, imituojant įgulų darbą, gyvenimą kosmose. Misijos į Marsą simuliacija truko 378 dienas, 3D spausdintuvu atspausdintoje buveinėje. Siekiant didesnio tikroviškumo, buvo sukurti dirbtiniai laiko vėlavimai, imituojantys ryšio su Žeme vėlavimą - iki 22 minučių į abi puses. Nors NASA neatskleidžia detalių apie grupės dinamiką, misijos vadovė Kelly Haston teigė, kad blogiausia, ką jie patyrė, buvo „niūrios dienos"". Didžiausias istorijoje analogiškas eksperimentas - 520 dienų trukusi misija taip pat buvo sėkminga: šeši žmonės iš dirbtinės buveinės „Mars 500"" išėjo pavargę ir sulysę, bet laimingi. Tačiau pranešama, kad įgulą sudarė vien vyrai, nes ankstesnis eksperimentas baigėsi skandalu, kai kanadietė mokslininkė apkaltino kolegą vyrą prievarta ją pabučiavus. Antarktidoje esančių mokslinių tyrimų stotyse dirbančių tyrėjų istorijos taip pat laikomos svarbiais pavyzdžiais - dėl savo atskirties šis žemynas net vadinamas „baltuoju Marsu"". Shutterstock nuotr./Antarktida, moksliniai tyrimai Konfliktai - bendražmogiška problema Ekspedicijos dalyvio Neilo Malano, 1999 m. žiemojusio „Sanae IV"" tyrimų stotyje teigimu, žmonėms neišvengiamai prireikia laiko priprasti prie izoliacijos, jie gali patirti pykčio priepuolius, tačiau žmonės prisitaiko, ir dauguma komandų įveikia pradinę trintį ir išmoksta efektyviai dirbti kartu. Pasak jo, darbas „Sanae IV"" niekuo nesiskiria nuo darbo kitur. „Dažniausiai tai rutina ir nuobodulys, - sakė jis. - Asmeniškai aš buvau labai sėkmingos komandos dalis. Trintį įveikėme be smurto ir iki šiol esame broliai."" Pasak jo, tarpasmeniniai konfliktai - gali būti bendražmogiška problema, nesvarbu, ar žmonės dirba Antarktidos mokslinėje tyrimų stotyje ar biure, Londono centre. „Kiek galiu pasakyti, tai istorija apie smurtą darbo vietoje, - pridūrė jis. - Vienintelis dalykas, dėl kurio ji yra išskirtinė, yra tai, kad tai įvyko nuošalioje vietoje, kad skundas elektroniniu paštu pateko į žiniasklaidą.""","Devynių žmonių komanda „Sanae IV"" tyrimų stotyje Antarktidoje susidūrė su smurto ir priekabiavimo incidentu, kuris išryškino izoliacijos sąlygų poveikį žmonių elgesiui ir santykiams. Šis įvykis dar kartą atkreipė dėmesį į ekstremalių gyvenimo ir darbo sąlygų iššūkius bei psichologinio pasirengimo svarbą."
"Televizijos veidas, nuomonės formuotoja Gerda Žemaitė nustebino pasiryžusi įsiamžinti atviroje fotosesijoje. Moteris pozavo krūtinę pridengusi tik gėlių žiedais. Susisiekus su Gerda ji paaiškino, kad tokį žingsnį žengė ne tik dėl gražių nuotraukų - už to slepiasi daug gilesnė mintis. „Instagram"" platformoje pasirodė fotosesijų užkulisių kadrai, kuriuose matyti, kad G.Žemaitė pozuoja kone nuoga. Ji vilki apatines kelnaites ir kūno spalvos pėdkelnes, o viršūtinę kūno dalį dengia tik gėlių žiedais. Nepaisant to, ji atrodė užtikrintai - nuotraukose žibėjo plati šypsena. Žmonės.lt susisiekus su G.Žemaite ji patikino, kad drabužius nusimetė ne tik dėl gražių nuotraukų. Pasirodo, kad tai bendras projektas su plastines operacijas atliekančia klinika, kurioje lankėsi ji pati. Gerda Žemaitė „Esu pasidariusi dvi plastines operacijas - pilvo plastikos ir krūtų implantų išėmimo. Fotosesijos idėja buvo parodyti, kad kiekviena intervencija neapsieina be randelių. Todėl kiekviena moteris ar vyras turi gerai įsivertinti ir savo sprendimą apgalvoti. Taip pat svarbu rinktis gydytojus, kurie nepuola sakyti, kad pas žmogų pilna trūkumų. Jie turi padėti įvertinti ar žmogus tikrai kompleksuoja, ar jam tikrai reikia kažką savyje keisti. O kita fotosesijos pusė - atskleisti moters grožį. Visos juk mes esame gražios - svarbiausia pasitikėjimas savimi"", - fotosesijos idėją paaiškino Gerda. Pasakodama apie jai atliktas operacijas, „TV gelbėtoja"" pabrėžia, kad pirmiausia reikia bandyti kūną taisyti sporto pagalba. Juk ir ji pati ant operacinės stalo atsigulė tik supratusi, kad ištaisyti po nėštumo išsikyrusius pilvo raumenis padės tik gydytojai. „Jei mums, moterims, kažkas tikrai labai trukdo ir duoda nepasitikėjimo savimi, mes tikrai turime galimybę tų kompleksų atsikratyti. Aš pirmą vaiką gimdžiau 22 metų ir pilvo oda labai greitai susitraukė, atrodžiau lyg negimdžiusi. O visai kas kita buvo kai gimdžiau 38-erių… Ta oda jau nebesusitraukė, išsiskyrė raumenys, pilvas nebebuvo toks gražus, koks buvo prieš tai. Todėl labai kompleksavau, nejauku buvo net maudymuką dėtis. Priėmiau sprendimą operuotis, nes sportas šiuo atveju nebūtų padėjęs. Aišku, bandžiau grįžti į salę nors medikai sakė, kad po cezario taip anksti to daryti dar nereikėjo, bet raumenys į vietą nuo pratimų negrįš… Oda irgi nesusitrauks"", - kalbėjo pašnekovė. Gerda Žemaitė / Stop kadras Tiesa, kartais plastinės operacijos gali ne tik padėti, bet ir pakenkti. Štai G.Žemaitė ilgus metus gailėjosi pasirinkusi darytis krūtų didinimo operaciją. Todėl galiausiai teko ryžtis dar kartą grįžti į plastikos chirurgų rankas. „Mane daug kas atkalbinėjo nuo implantų išsiėmimo, bet aš žinojau, kad tai buvo blogas, kažkada priimtas sprendimas juos įsidėti. Galbūt mane tada buvo paveikusi mada. Aš jau iškart juos įsidėjusi gailėjausi, nes supratau, kad gamta mums duoda tai, kas mums labiausiai ir tinka. Jei turi mažą krūtinę, tikriausiai tau geriausiai ji ir tinka, ne visada reikia kažką daryti. Pati turėjau gražią, B dydžio krūtinę, todėl nesuprantu, kodėl dar kažką dėjausi"", - Žmonės.lt atviravo Gerda. Sprendimas išsiimti krūtų implantus brendo net šešerius metus. Apie tai kalbėdama G.Žemaitė dar kartą priminė fotosesijos idėją - po visų operacijų lieka randai. Moters krūtinė taip pat net ir išėmus implanus jau nebus tokia, kokia buvo. Gerda Žemaitė / Stop kadras „Ilgai kentėjau ir implantus nešiojau net šešerius metus, nes visos tos papildomos intervencijos juk sveikatos neprideda. Tačiau pagaliau juos išsiėmusi jaučiuosi esanti pati laimingiausia. Aišku, krūtinė nebebus jau tokia, kokia buvo, nes lieka randai"", - mintis dėstė televizijos veidas. Pasiteiravus, ar nėra baisu randus parodyti prieš visą Lietuvą, ji atskleidė, kad savo pavyzdžiu nori drąsiai parodyti visas operacijų puses - ir pliusus, ir minusus. „Man nebaisu ir manau, kad apie tai turime kalbėti garsiau. Seniau pasakyti, kad esi kažką pasidaręs buvo tabu, tačiau tik kalbantis galima lengviau priimti sprendimą, suprasti, ar mums patiems to reikia. Man pasisekė, kad mano organizmas labai gražiai gyja ir randeliai matosi minimaliai - jie ploni lyg siūliukai. Bet ne visiems taip pasiseka, todėl ir reikia įsivertinti visas rizikas"", - įsitikinusi G.Žemaitė. Gerda Žemaitė / Adamo Aleksejėvičiaus nuotr. Tiesa, Gerda pastebi, kad yra nemažai žmonių, kurie atliktų operacijų faktą slepia net ir tada, kai tie rezultatai akivaizdūs. Tačiau jų smerkti dėl tokio sprendimo nepuola. „Kiekvienas turime savo nuomonę ir kiekvienas sprendžiame, kalbėti apie tai ar ne. Juk tai kartu liečia ir mūsų sveikatą, todėl kitų nesmerkiu. Man ir pačiai yra drąsu apie operacijas kalbėti, bet tuo pačiu ir nebijau pripažint, kad po nėštumo, kai pilvas atrodė lyg laukčiausi dvynukų, pasidariau pilvo plastikos operaciją"", - sakė ji. Gerda Žemaitė prieš ir po plastinės operacijos / Asmeninio albumo nuotr.","Gerda Žemaitė, žinoma televizijos asmenybė ir nuomonės formuotoja, dalyvavo atviroje fotosesijoje, kurioje atskleidė savo kūną tik dalinai pridengtą gėlėmis, taip siekdama pabrėžti plastinių operacijų randų ir sprendimų apmąstymo svarbą. Ji atvirai pasidalijo savo patirtimi apie atliktas"
"2012 metais televiziniame projekte „Chorų karai"" Stano vadovavo Panevėžio moterų pataisos namų chorui. Apie laikus „Chorų karuose"" Stano kalba su šypsena. Jis papasakojo apie užkulisius ir stebuklingą moterų gėrimą. „Tai buvo nuostabios akimirkos mano gyvenime, nes kaip tik mane pirmą kartą paliko žmona. Perduodu didžiausius linkėjimus ir laisvėje esančioms, ir antrąkart sugrįžusioms. Visas jus myliu, prisimenu ir gerbiu iki šiol. Sekmadieniais vykdavo filmavimai. Atvažiuojam arba iš vakaro, arba iš ryto parepetuoti. Moteriškės gauna cukriuko ir tam tikrų priemonių pagalba pasigamina alkoholinio gėrimo. Laiko už radiatoriaus paslėpusios. Tai yra pakankamai pavojinga, dėl to jos galėjo atsidurti ir karceriuose, bet vis tiek stengdavosi ir ateidavo į filmavimą, atsinešdavo gėrimą ir sakydavo: „Štai, atšvęskim"", - laidoje „Kitokie pasikalbėjimai"" apie „Chorų karų"" laikus pasakojo Stano. Tiesa, Stano teko vadovauti ne tik Panevėžio pataisos namų chorui, bet ir benamių, o atranka vykdavo labai paprastu būdu - gatvėje. „Tais laikais nebuvo atliekų konteinerių suleistų į žemę. Tada viskas buvo pakankamai paviršiuj, o mano choristai dirbo prie šiukšliadėžių. Ėjome su filmavimo grupe ir rinkomės. Prieidavom ir klausdavom: „Ar dainuoji? Jei nedainuoji, gal žinai, kas dainuoja?"". Nakvynės namuose ir krizių centruose mes suradome daug nuostabių žmonių. Esminis dalykas buvo, kad tiek moterų kalėjime, tiek benamių choristams, tai buvo vieni gražiausių gyvenimo prisiminimų"", - pasakojo jis. Šis etapas Stano choristams buvo išties svarbus. Jie dirbo ir dalyvavo su didele meile ir atsidavimu. „90 proc. mano choristų buvo alkoholikai arba narkomanai, bet tik vieną kartą žmogus užgėrė per 4 ar 5 mėnesius. Jiems buvo be galo svarbu dalyvauti, būti, daryti. Jiems patiko, kad juos kažkas mato, jiems rašo ir apie juos galvoja"", - kalbėjo muzikos prodiuseris. Stano pabrėžė, kad būti benamiu yra paties žmogaus pasirinkimas. „Bet koks benamis kažkada buvo toks, kaip tu, kaip Zvonkus. Turėjo darbą, išsilavinimą. Visi benamiai turėjo daug priklausomybių. Žmogus pradeda gerti, vartoti ir tampa benamiu. Nėra taip, kad benamis iš pašaukimo. Bet kas iš mūsų gali tokiu tapti. Ir benamis gali tapti atgal normaliu žmogumi, jeigu tik yra noro ir atsiranda vilties"", - teigė jis. Laidoje D.Zvonkus ir S.Stavickis prisiminė legendinius laikus, kai priklausė dviem tada populiariausioms grupėms Lietuvoje - „Bavarija"" ir „Delfinai"". Vyrai atsakė, kuriai grupei sekėsi geriau, ir užsiminė apie honorarus. „Manau, kad buvo prasilenkiančios bangos. Kai atsirado „Delfinai"", pirmą sezoną, man atrodo, tai buvo populiariausia grupė Lietuvoje, o po to jau bangavom. Mes su „Bavarija"" irgi bangavom"", - kalbėjo D.Zvonkus. Nors ir priklausė vienoms populiariausių grupių Lietuvoje, vyrai nesilepino prabangiu gyvenimu. „Mes buvome jauna grupė. Viską pasiėmė prodiuseriai. Aš uždirbau gal 600 litų, o kažkas uždirbo 600 tūkst. litų. Kartu su kitu grupės nariu nuomojomės butą Lazdynuose už 200 litų, valgėm makaronus, tai buvo pagrindinis racionas. Taip mes gyvenom, kai buvome pati populiariausia grupė Lietuvoje. Už koncertą mums mokėdavo po 300 litų, o perkamiausias albumas mums atnešė „Honda Civic"", dviese dalinomės viena mašina"", - prisiminė Stano.","2012 metais Stano vadovavo Panevėžio moterų pataisos namų chorui projekte „Chorų karai“ ir pasidalino prisiminimais apie šį laikotarpį, pabrėždamas dalyvių, dažnai susiduriančių su priklausomybėmis, atsidavimą ir džiaugsmą dalyvaujant. Taip pat, kartu su D. Zvonkaus ir S"
"„Per dažnai gyvenime stengiamės atitikti tam tikrus standartus, siekiame būti mėgstami, norime įtikti kitiems, bet tokiu būdu dažnai prarandame save. „Not Perfect"" - tai daina, kuri leidžia žmogui pasijusti gerai net ir su savo vidiniais trūkumais. Ji primena, kad nereikia nuolat ieškoti patvirtinimo iš kitų - svarbiausia jaustis gerai pačiam su savimi"", - sako Ustin. Kūrinys gimė visiškai netikėtai - vidury nakties atlikėjas pabudo iš sapno ir, pajutęs stiprų įkvėpimą, iš karto užsirašė žodžius. Ši spontaniška akimirka tapo kūrybos pradžia, o dabar daina jau pasiruošusi pasiekti klausytojus. Eimanto Paulausko nuotr./Justinas Mejeris-Ustin Skirtingas skambesys ir naujas kūrybinis etapas Tai jau antrasis Ustino kūrinys, tačiau visiškai kitoks nei pirmasis. Jei debiutinė daina buvo jausminga baladė apie meilę ir atstumą, tai „Not Perfect"" - energinga, ritminga ir pakili daina, skatinanti pasitikėjimą savimi bei laisvę būti tokiais, kokie esame iš tiesų. Tai kūrinys, kuris priverčia judėti ir suteikia lengvumo jausmą. Atlikėjas atvirai dalijasi, kad šiuo metu jis vis dar ieško savo unikalios muzikinės krypties ir leidžia kūrybai tekėti natūraliai. „Nežinau, ko tikėtis iš šios dainos, nes ji visiškai kitokia nei pirmoji. Bet būtent tai mane labiausiai jaudina - galimybė ieškoti, eksperimentuoti ir atrasti tai, kas rezonuoja su manimi ir mano klausytojais. Kuriu taip, kaip jaučiu, ir manau, kad tai yra geriausias būdas atrasti savo tikrąjį skambesį"", - pasakoja Ustin. Eimanto Paulausko nuotr./Justinas Mejeris-Ustin Šiuo metu jis jau dirba prie naujos dainos, kuri vėl bus kitokia nei ankstesnės. Atlikėjo kūrybinė kelionė įgauna vis didesnį pagreitį, o su kiekvienu nauju kūriniu jis drąsiai atranda naujas muzikines spalvas ir formas. Daina „Not Perfect"" jau pasiekiama visose muzikos platformose. Kviečiame išgirsti ir prisijungti prie muzikos, kuri primena - svarbiausia būti savimi.","Justinas Mejeris-Ustin pristato savo antrąjį kūrinį „Not Perfect“, kuris skatina pasitikėjimą savimi ir laisvę būti savimi, o atlikėjas toliau eksperimentuoja ir ieško savo unikalios muzikinės krypties. Ši energinga daina gimė spontaniškai ir yra visiškai kitokia nei jo debiutinė baladė."
"Penktadienio vakarą Lietuvos rinktinė Varšuvos „Narodowy"" stadione egzaminuos Lenkijos žvaigždyną ir rungtynių išvakarėse vykusioje spaudos konferencijoje 15min paklausė Edgaro Jankausko, ar motyvuoti savo auklėtinius prieš atrankų pradžią būna lengviau, nei ciklui įsibėgėjus, kai kortos pradeda kristi dažniausiai ne pagal lietuvių pageidaujamą scenarijų. „Vyrų motyvuoti nereikia. Jie visada pakankamai ambicingi ir galbūt net kartais reikia kažkiek mažinti tą įtampą. Žinome, kur esame, vertiname situaciją, savo pajėgumą. Dalykai, kuriuos mes galime padaryti, priklauso tik nuo mūsų pačių, nuo mūsų nusiteikimo, pasiruošimo, drąsos, o tik vėliau ateina rezultatas. Nėra garantijos, kad mes jau užsitarnavome taškus, reikia viską įrodyti aikštėje, o vėliau jau žiūrėsime, kokia bus pabaiga"", - filosofiškai į trečią savo atrankos pradžią per trenerio karjerą žvelgė E.Jankauskas. Istorija rodo, kad lengva penktadienį mūsiškiams tikrai nebus. Elvio Žaldario/LFF nuotr./Edgaras Jankauskas Istorinis mūsų futbolininkų krikštas tarptautinėje arenoje įvyko 1992-ųjų balandžio 28-ąją Belfaste. 1994-ųjų metų planetos pirmenybių atrankos startas su Šiaurės Airija „Windsor Park"" stadione Algimanto Liubinsko vyrams susiklostė permainingai, bet galiausiai pavyko išnešti sveiką kailį. Po dviejų greitų įvarčių šeimininkai pirmavo 2:0, tačiau Armino Narbekovo ir Roberto Fridriko įvarčiai padovanojo lietuviams istorinį tašką. Pirmą savo atranką lietuviai baigė į priekį praleidę ispanus, airius, danus ir Šiaurės Airijos atstovus bei aplenkę latvius ir albanus. Arčiausiai tikslo mūsiškiai buvo 1998-aisiais. Vilčių kabintis į bilietą Prancūzijon tuometiniai Benjamino Zelkevičiaus auklėtiniai turėjo iki pat priešpaskutinio turo. Tuomet norint užimti antrąją vietą grupėje ir patekti į lemiamą atkrintamųjų etapą Vilniaus „Žalgirio"" stadione vykusioje dvikovoje su Airija mūsiškiams būtų užtekę lygiųjų. Visgi Tony Cascarino įvartis 71-ąją minutę istorinę galimybę sudaužė į šipulius. Elvio Žaldario/LFF nuotr./Lietuvos futbolininkai ruošiasi naujam startui Kitus septynis kartus stebuklais nekvepėjo. Visgi net ir ši legendinė kampanija Lietuvai prasidėjo ne pačiomis šviesiausiomis spalvomis. Tuometinę atranką rinktinė 1996-ųjų rudenį pradėjo Bukarešte ir gavo triuškinantį rumunų smūgį 0:3. Dabartinis rinktinės treneris Edgaras Jankauskas buvo dar tik pradėjęs legionieriaus karjerą ir Rumunijos sostinėje žaidė visas rungtynes. Lietuvos rezultatai pasaulio čempionato atrankoje po šalies atkūrimo Turnyras R + = - Įvartis Vieta 1994 12 2 3 7 8:21 5 (7) 1998 10 5 2 3 11:8 3 (6) 2002 8 0 2 6 3:20 5 (5) 2006 10 2 4 4 8:9 5 (6) 2010 10 4 0 6 10:11 4 (6) 2014 10 3 2 5 9:11 4 (6) 2018 10 1 3 6 7:20 5 (6) 2022 8 1 0 7 4:19 5 (5) Nors prieš kiekvieną naują pradžią Lietuvos futbolo sirgaliai pasvajoja apie stebuklą, o prieš šiemetinę atranką LFF prezidentas Edgaras Stankevičius net viešai išsakė lūkestį, jog sėkmingai sukritus kortoms rinktinė galėtų „kabintis"" į G grupės antrąją vietą, istoriniai skaičiai liudija niūrią tendenciją - pradėti atrankas mūsiškiams sekasi ypač sunkiai. Per aštuonis pasaulio čempionatų atrankų bandymus debiutinės rungtynės buvo laimėtos vos vieną kartą. Tai pavyko padaryti prieš Rumuniją 2008-ųjų rugsėjo 6-ją Kluže-Napokoje. Šiame Transilvanijos mieste nutikę įvykiai jau seniai nusėdo į Lietuvos futbolo chrestomatijas. Portugalo Jose Couceiro vadovaujama komanda sutrypė rumunus jų pačių aikštėje 3:0, o Mariaus Stankevičiaus tolima bomba į Bogdano Lobonto vartus yra, ko gero, vienas gražiausių įvarčių per visą šalies futbolo istoriją. E.Jankauskas tuomet irgi buvo rinktinėje, bet mačą stebėjo nuo atsarginių suolo. Lietuvos rinktinės pirmosios rungtynės pasaulio čempionatų atrankose Turnyras Data Miestas Rungtynės Rezultatas Įvarčiai Treneris 1994 1992.04.28 Belfastas Šiaurės Airija - Lietuva 2:2 40'A.Narbekovas, 48'R.Fridrikas A.Liubinskas 1998 1996.08.31 Bukareštas Rumunija - Lietuva 3:0 - B.Zelkevičius 2002 2000.09.03 Bukareštas Rumunija - Lietuva 1:0 - S.Stankus 2006 2004.09.04 Šarlerua Belgija - Lietuva 1:1 72'E.Jankauskas A.Liubinskas 2010 2008.09.06 Klužas Rumunija - Lietuva 0:3 31'M.Stankevičius, 69'S.Mikoliūnas, 86'M.Kalonas J.Couceiro 2014 2012.09.07 Vilnius Lietuva - Slovakija 1:1 18'M.Žaliūkas C.Laszlo 2018 2016.09.04 Vilnius Lietuva -Slovėnija 2:2 32'F.Černychas, 34'V.Slivka E.Jankauskas 2022 2021.03.28 Sankt Galenas Šveicarija - Lietuva 1:0 V.Urbonas Iš viso: 8 rungtynės, 1 pergalė, 4 lygiosios, 3 pralaimėjimai (įvarčių santykis - 9:11) Panašios tendencijos pastebimos pažvelgus ir Europos čempionatų atrankų pirmųjų rungtynių rezultatus. Senojo žemyno pirmenybių kvalifikaciją mūsiškiai du kartus pradėjo pergalėmis bei po tris sykius sužaidė lygiosiomis ir pralaimėjo.","Lietuvos futbolo rinktinė ruošiasi pirmosioms rungtynėms prieš Lenkiją Varšuvoje, o treneris Edgaras Jankauskas pabrėžia žaidėjų motyvaciją ir būtinybę įrodyti savo pajėgumą aikštėje. Istorija rodo, kad pradėti atrankas lietuviams sekasi sunkiai, tačiau yra buvę įsimintinų pergalių, kaip prieš Rumuniją 2008-aisiais."
"Elektroninės muzikos revoliucionieriai Susikūrusi 1970 m. Diuseldorfe, „Kraftwerk"" tapo viena įtakingiausių elektroninės muzikos grupių visoje istorijoje. Grupės įkūrėjai Ralfas Hütteris ir Florianas Schneideris sukūrė unikalų elektroninės muzikos skambesį, kuris vėliau tapo viso žanro pagrindu. Jų albumai „Autobahn"" (1974), „Trans-Europe Express"" (1977) ir „The Man-Machine"" (1978) laikomi tikra klasika, pakeitusią muzikos suvokimą visame pasaulyje. „Kraftwerk"" eksperimentavo su sintezatoriais, vokoderiais ir robotiniais balsais, sukurdami futuristinį skambesį, kuris tapo jų vizitine kortele. Jų pasirodymai garsėja inovatyviomis vaizdo projekcijomis, 3D efektais ir precizišku garso dizainu, kurie leidžia klausytojams pasinerti į unikalią audiovizualinę patirtį. „Kraftwerk"" - „Das Model"": Pasaulinis pripažinimas ir įtaka „Kraftwerk"" darė didžiulę įtaką daugybei muzikantų ir grupių, įskaitant „Depeche Mode"", „Daft Punk"", „New Order"", „The Chemical Brothers"" ir net tokius hiphopo grandus kaip „Afrika Bambaataa"". Jų inovacijos įkvėpė šiuolaikinės elektroninės muzikos, techno, synth-pop ir net industrial stiliaus vystymąsi. Grupės reikšmė muzikos industrijai buvo oficialiai įvertinta 2021 m., kai „Kraftwerk"" buvo įtraukti į Rokenrolo šlovės muziejų. Jų albumai ne kartą pateko į geriausių visų laikų muzikinių įrašų sąrašus, o dainos iki šiol naudojamos šiuolaikinėje populiariojoje kultūroje, reklamose ir filmuose. Pastaraisiais metais „Kraftwerk"" sugrįžo prie savo šaknų - į 7-ojo dešimtmečio pabaigos Diuseldorfo meno sceną. Po 3D koncertų serijos MoMA sekė pasirodymai „Tate Modern"" Turbine Hall (Londone), „Akasaka Blitz"" (Tokijuje), Operos teatre (Sidnėjuje), „Walt Disney Concert Hall"" (Los Andžele), „Fondation Louis Vuitton"" (Paryžiuje), „Neue National Galerie"" (Berlyne) ir „Guggenheim"" muziejuje (Bilbao). Vienintelis „Kraftwerk"" koncertas Lietuvoje įvyks 2025-ųjų metų lapkričio 11-ąją dieną Vilniuje, „Compensa"" koncertų salėje. Grupės pasirodymą pristato didžiausias renginių organizatorius Baltijos šalyse „Live Nation Lietuva‘‘. Bilietus į „Kraftwerk"" koncertą visose „Bilietai.lt"" kasose ir internete www.bilietai.lt bus galima įsigyti nuo šio penktadienio (balandžio 4 d.) 11 val. ryto. Nuo balandžio 3 d. įsigyti bilietus į renginį galės ir „Live Nation Lietuva"" klubo nariai.","1970 m. Diuseldorfe susikūrusi „Kraftwerk“ yra įtakinga elektroninės muzikos grupė, kurios inovacijos formavo šiuolaikinės muzikos stilius ir buvo pripažintos įtraukiant grupę į Rokenrolo šlovės muziejų. Grupė surengs savo vienintelį koncertą Lietuvoje 2025 m. lapkričio 11 d. Vilniuje, o bil"
"Kulinariniai eksperimentai Vytaro fermoje - ne naujiena, tačiau šįkart jis leidosi į visiškai kitokią gastronominę kelionę. Dzūkijos miško apsuptyje jis gamino populiariausią Vietnamo gatvės maistą - Pho Bo jautienos sriubą, rašoma TV3 televizijos pranešime spaudai. Šis patiekalas išsiskiria ypatingu aromatu, sodriu skoniu ir iš lėto verdamu jautienos sultiniu, kuris yra sriubos pagrindas. TV3 nuotr./Vytaras Radzevičius Pho Bo sriubos gamyba pareikalaus ir kantrybės, ir tikslumo. Pirmiausia reikės paruošti sultinį, kuris buvo verdamas net keletą valandų, kad jautiena atskleistų visą savo skonį. Tam buvo naudojamos jaučio uodegos, kurios lėtai virs prieskonių prisotintame vandenyje. Taip pat Vytaras sultinį pagardino tokiais aromatingais prieskoniais kaip cinamonas, žvaigždinis anyžius, imbieras ir čili pipiras - jie suteikė sriubai išskirtinį kvapą ir sodrų skonį. „Iš tiesų, tai yra gatvės maistas, labai populiarus - kvepia visur, kur keliausi po Vietnamą. Gaminamas jis gana paprastai, bet mums, lietuviams, tai neįprastas gomuriui derinys"", - laidoje „Vytaro ferma"" pripažino Vytaras. O kad jau gamino šią sriubą Lietuvoje, Vytaras ją linksmai praminė „jautienos kompotu"". TV3 nuotr./Vytaras Radzevičius Žinoma, gamtos apsuptyje nuotykiai nesibaigia vien tik virtuvėje. Keliaudamas ramiu Dzūkijos miško keliu, Vytaras pateko į situaciją, kurią prisiminė dar ilgai. Gamtoje jis jaučiasi kaip namie, tačiau šįkart net ir jį nustebino netikėtas susitikimas. „Kai važinėju miško keliu, stengiuosi nelakstyti, nes čia labai daug gyvūnų - briedžių, stirnų, elnių, kiškių. Ko tik nori gali pamatyti. O aną dieną, kai važiavau lėtai, neįsitempęs, žiūriu, ir savo akimis netikiu"", - pradėjo pasakojimą jis. Pasirodo, kad Vytaras susidūrė su lūšimi! Įprastai lūšys, išgirdusios žmogų, greitai pasitraukia, tačiau ši elgėsi kitaip. „Aš sustojau pažiūrėti... išsitraukiu telefoną, pradedu ją filmuoti, o ji visiškai manęs nesibaido. Toks susitikimas su lūšimi - neįtikėtina istorija"", - su šypsena veide sakė Vytaras. Toks įdomus pirmasis kartas. Per kelią miške būna praeina stirnos, elniai, briedžiai. Ramiai. Mes pripratę vieni prie... Posted by Vytaras Radzevičius on 2025 m. kovo 5 d., trečiadienis Lūšys Lietuvoje laikomos nykstančia rūšimi ir jau daugiau nei dvidešimt metų yra įtrauktos į Lietuvos raudonąją knygą. Jų populiacija išlieka nedidelė, o dėl atsargaus gyvenimo būdo, šie gyvūnai dažniausiai slepiasi tankiuose miškuose, vengdami atvirų vietų ir žmogaus artumo. Laida „Vytaro ferma"" - šeštadieniais, nauju laiku, 17.30 val. per TV3.","Vytaras Radzevičius Dzūkijos miške gamino tradicinę Vietnamo Pho Bo jautienos sriubą, kuri reikalauja ilgo sultinio ruošimo su aromatingais prieskoniais, o kelionėje mišku netikėtai susidūrė su retai sutinkama lūšimi. Lūšys Lietuvoje yra nykstančios rūšies atstovės, dažnai veng"
"„Man kaip profesionaliai sportininkei ypatingai svarbus kokybiškas laisvalaikis, jį labai vertinu. Tai, ką pamačiau „Mostuose"" yra būtent tai - nuostabiai gražios erdvės, vieni geriausių, o greičiausiai ir geriausi kortai Lietuvoje, funkcionali aplinka ir vienas iš svarbiausių dalykų - puikus, kokybiškas, sveikas maistas. Džiaugiuosi, kad turėjau galimybę išbandyti ir atrasti naujų pomėgių, kurie, tikiu, padės man pravėdinti galvą nuo įprastos rutinos"", - atidarymo metu sakė olimpietė trišuolininkė Diana Zagainova. Daugiau nei dar viena padelio arena Klubo direktorius Povilas Verslovas pabrėžia, kad tai klubas, kuriame svarbiausia ne pergalės, bet žaidimas ir laikas kartu. Čia laukiami ir pradedantieji, ir patyrę žaidėjai, o pagrindinė idėja - mėgautis procesu. „Nuo pat pradžių žinojome - nenorime būti tik dar viena padelio arena. Šis klubas, kur lengva ir laisva, kur sportas persipina su tikrais jausmais, bendryste ir geru laiku. Čia kviečiame ne tik žaisti, bet ir dalytis akimirkomis, susitikti su bičiuliais ar tiesiog atsipalaiduoti. Norėjome sukurti erdvę, kurioje pergalė matuojama ne taškais, o akimirkomis, kurias praleidžiame kartu. Vieni čia ateis pajudėti ir pasivaržyti, kiti - praleisti laiką su draugais, treti - tiesiog pasimėgauti gera kava ir stebėti žaidimą. Tai vieta, kurioje kiekvienas gali jaustis laisvas savaip"", - sako P. Verslovas. Klubas įsikūręs 4500 kv. m. erdvėje Savanorių prospekte 178B, Vilniuje. Tai - didžiausia padelio kortų erdvė sostinėje. Klube - net 10 panoraminių padelio kortų su aukščiausios kokybės Mondo danga, profesionalūs treneriai ir speciali „Akademija Mostai"", kurioje tiek vaikai, tiek suaugusieji galės lankyti individualias, grupines ar žaidybines treniruotes. Nuo aktyvaus laisvalaikio iki gurmaniškų atradimų Klubas siūlo ir dar daugiau - čia įrengta kineziterapijos erdvė sportuojantiems, pirtis tiems, kurie nori atsipalaiduoti po žaidimo, o mažiausiems lankytojams - speciali žaidimų aikštelė. Be to, po žaidimo ar tiesiog malonaus laiko klube lankytojų lauks 140 svečių talpinantis restoranas, kuriam „Michelin Guide"" įvertinto restorano „Fabrikėlis"" šefas Ovidijus Orenta sukūrė išskirtinį meniu. Padelio klubo atidarymo akimirka „Po padelio mačas dažnai pratęsiamas prie kavos puodelio ar vakarienės - todėl klube įrengėme restoraną su legendiniais patiekalais iš vilniečiams jau pažįstamo restorano „Fabrikėlis"". Čia klubo bendruomenė galės mėgautis ne tik dienos pietumis, bet ir jaukiais vakarais, išskirtiniais skoniais ir drįstame teigti, skaniausia kava rajone"", - šypsosi P. Verslovas. Taip pat erdvėje veiks baras, kuris dirbs visą klubo darbo laiką - nuo pirmadienio iki sekmadienio 7:00-23:00"".","„Mostų“ padelio klubas Vilniuje siūlo ne tik kokybiškas sporto erdves su 10 kortų, bet ir įvairias poilsio galimybes, įskaitant kineziterapiją, pirtį, vaikų žaidimų aikštelę bei restoraną su išskirtiniu meniu. Klubas skatina mėgautis žaidimu ir laiku kartu, o ne tik siekti pergali"
"Rungtynės prasidėjo gana atkakliai. Nors čekų išpuoliai buvo pavojingesni, savo progų turėjo ir Karolio Navicko treniruojami lietuviai. Galiausiai 10 ir 20 minutėmis Čekijos regbininkai pelnė žeminimus ir pirmavo 10:0. Po poros minučių Arnas Prielaidas tolimu ir tiksliu baudos smūgiu pelnė pirmuosius ir, kaip paaiškėjo vėliau, paskutinius Lietuvos rinktinės taškus. Atsilaikę prieš čekų atakas lietuviai, įpusėjus mačui, atsiliko tuo pačiu 3:10 rezultatu. Antrojo kėlinio pradžia buvo labai nesėkminga - jau pirmos atakos metu čekai po sėkmingo išsispyrimo koja pelnė žeminimą. Vėliau ėmė ryškėti Čekijos regbininkų jėgos pranašumas, o lietuviai į aikštę leido mažiau patirties turinčius žaidėjus. Taip čekai surengė dar keletą rezultatyvių ataką ir šventė užtikrintą pergalę. „Nežinau, kas atsitiko antrajame kėlinyje. Turėsime žiūrėti video ir pamatysime. Nesusitvarkėme psichologiškai ir kažkas buvo blogai su užgriebimais gynyboje. Treniruojamės ties tuo, bet pasikartojo problemos, kurias turėjome rudenį. Neužgriebiame pirmo žmogaus ir turime atsitraukti vis atgal, nes daugiau nieko nebegalime padaryti. Taip žaisti nėra lengva. Turėsime padirbėti kitam ciklui"", - kalbėjo Lietuvos rinktinės treneris K.Navickas. Jis apgailestavo, kad apmaudžios žaidėjų klaidos antrojo kėlinio pradžioje panaikino visą intrigą. „Galbūt mums trūksta žaidybinės praktikos šiuo momentu, nes tai pirmos rungtynės šiemet. Žinome, kur darome klaidas, todėl jei turėtume daugiau rungtynių, galėtume atrodyti geriau. Bet dabar vėl turime vieną mačą ir vėl išsiskirstysime"", - teigė K.Navickas. Lietuvos rinktinė su 5 taškais lieka penktoje grupės vietoje. Šeštoje pozicijoje esantis Liuksemburgas turi 2 taškus. Ši ekipa dar sužais rungtynes su grupės favoritėmis Lenkija ir Švedija. Nuo Liuksemburgo rinktinės rezultatų priklausys, ar Lietuvos komanda išsaugos vietą „Trophy"" divizione. Pirmąsias ketverias ciklo rungtynes lietuviai sužaidė dar rudenį. Lietuviai namuose nugalėjo Liuksemburgą ir pralaimėjo švedams, o svečiuose nusileido Kroatijai bei Lenkijai. Čekijos rinktinė su 15 taškų pakilo į pirmąją vietą, tačiau ji jau baigė pasirodymą, o už jo besirikiuojančioms Lenkijos (14 tšk.) bei Švedijos (13 tšk.) ekipoms liko dar po du susitikimus.","Lietuvos regbio rinktinė pralaimėjo Čekijai, po pirmojo kėlinio atsilikdama 3:10, o antrajame kėlinyje nesuvaldžiusi gynybos, rezultatu baigė 3:33. Treneris Karolis Navickas pripažino, kad trūksta žaidybinės praktikos, ir tikisi ištaisyti klaidas ateityje."
"Mūsiškiams - tai pirmasis taškas atrankoje į 2026 m. pasaulio čempionatą. Suomiai G grupėje turi keturis. Žvarboką vakarą į Dariaus ir Girėno stadioną Kaune susirinko 10 tūkst. 421 žiūrovas - tai ketvirta pagal didumą minia Lietuvos rinktinės namų rungtynėse per visą istoriją. Mačo pradžioje grubiai klydę ir 0:2 greitai atsilikę lietuviai sugebėjo nepalūžti. Pirmojo kėlinio gale viltį atgaivino A.Kučys (39 min.), vėliau priverstinai pakeistas dėl traumos, o lygiąsias galiausiai išplėšė tolima G.Gineičio patranka (69 min.), pakėlusi ant kojų tribūnas. Eriko Ovčarenko / BNS nuotr./Lietuvos futbolininkų emocijos O prasidėjo susitikimas košmariškai. Aštuonių pralaimėjimų seriją (įskaičiuojant po baudinių pralaimėtą Baltijos taurės finalą) į dvikovą atsinešę lietuviai jau 4 minutę nesugaudė varžovo kairiajame krašte, o suomių ataką įvarčiu pavertė Kaanas Kairinenas. Dar didesnė nelaimė nutiko 17 minutę. Edvinas Girdvainis atidavė kamuolį varžovams prie savo vartų, Edvinas Gertmonas suomio smūgį atrėmė, bet tas pats E.Girdvainis, vėluodamas, nugriovė smūgiavusį varžovą ir teisėjas iš Belgijos Erikas Lambrechtsas skyrė 11 metrų baudinį, kurį realizavo Joelis Pohjanpalo. Suomiai ilgiau žaidė su kamuoliu (56-44 proc.), dažniau atakavo vartus (13-11), bet mūsiškiai buvo tikslesni (dažniau pataikė į vartų plotą 6-4). Pagal tikėtinus įvarčius Suomija buvo pranašesnė 2,00-0,49 (xG). Eriko Ovčarenko / BNS nuotr./Edgaras Jankauskas Kitas rungtynes Lietuvos rinktinės futbolininkai žais birželio 7 dieną išvykoje su Malta. Standings provided by Sofascore Rungtynių eiga: 90+4 min. Finalinis švilpukas. 2:2. 90 min. Pridedamos 4 papildomo laiko minutės. 90 min. Suomiai mačo pabaigoje atkunta ir rezga pavojingesnes atakas. 86 min. Pavojinga suomių ataka... Bet kamuolį sugriebia E.Gertmonas. 81 min. Skelbiama oficiali statistika - mačą stebi 10421 žiūrovas. Eriko Ovčarenko / BNS nuotr./Tribūnos 75 min. Suomiai klysta lygioje vietoje, o lietuviai didina spaudimą. E.Utkų, šįvakar žaidusį aikštės viduryje, keičia M.Remeikis. 69 min. ĮVARTIS!! G.Gineičio patranka iš toli ir kamuolys spurda vartų tinkle. Lygu - 2:2! Fantastiškas smūgis! 66 min. Dar vienas keitimas: G.Matulevičių keičia F.Černychas. J.Lasickas jam atiduoda kapitono raištį. 63 min. K.Kažukolovas nepataiko į kamuolį... Laimei, čia pat pats gelbėja situaciją, išmušdamas kamuolį varžovui iš po kojų, kuris jau taikėsi smūgiui. 57 min. Laukia priverstinis keitimas. G.Paulauskas dėl ligos šįvakar - neregistruotas, tad į aikštę žengs M.Ruzgis, štampuojantis įvarčius antroje Albanijos lygoje. 55 min. Nemalonus epizodas... A.Kučys griauna varžovą ir pats susižeidžia. 49 min. Lietuviai aktyviau pradeda antrąjį kėlinį. Tiesa, tas noras kol kas dažniau virsta pražangomis prieš varžovus. 46 min. E.Jankauskas atlieka keitimą iš kartą po pertraukos. Vietoje A.Dolžnikovo žais P.Golubickas. Keitimą atlieka ir suomiai - vietoje geltoną kortelę užsidirbusio gynėjo Miro Tenho žais Leo Vaisanenas. Pirmas kėlinys 45+3 min. Pridedamos trys minutės pirmajame kėlinyje. Lietuviai jau žaidžia visai kitaip, bet suomiai gina rezultatą. 42 min. Lietuviai pasileidžia į dar vieną ataką. J.Lasickas griaunamas ir teisėjas iš Belgijos Erikas Lambrechtsas traukia geltoną kortelę. 39 min. ĮVARTIS! A.Kučys šauna tiksliai. Suomiai protestuoja, prašydami pražangos - laukia VAR peržiūra. Įvartis įskaitomas (1:2)! 37 min. A.Kučys dar sykį atitrūksta nuo varžovų, bet kampas aštrus, o L.Hradecky kamuolį gaudo. 33 min. Lietuviai bando spustelti varžovus, bet suomiai išsivaduoja ir pasileidžia link šeimininkų vartų. Laimei, jų smūgis blokuojamas. 28 min. A.Kučys šauna iš toli, bet itin patyręs 35-erių Lukašas Hradecky, žaidžiantis Lėverkuzeno „Bayer"" klube, nukreipia kamuolį į kampinį. G.Gineitis jį kelia, E.Utkus smūgiuoja, bet L.Hradecky - vėl vietoje. 25 min. P.Širvys purto galvą... Suomiai kels dar vieną kampinį. 21 min. Šiokie tokie atsigavimo ženklai... A.Dolžnikovas įsiveržia į baudos aikštelę, kelia kamuolį, bet perdavimas - kiek per stiprus. 18 min. Pirmasis lietuvių smūgis. G.Gineitis kelia kamuolį, E.Utkus smūgiuoja galva, bet kamuolys skrieja aukštai virš vartų. 15 min. Skiriamas baudinys į Lietuvos rinktinės vartus... E.Girdvainis grubiai klysta šalia savo vartų, o bandydamas ištaisyti savo klaidą - slysdamas nugriauna varžovą. Baudinį realizuoja J.Pohjanpalo (0:2). 10 min. Mačas kol kas klostosi tikrai ne pagal lietuvių planą. A.Dolžnikovas netrukdomas siunčia kamuolį į užribį ir sustingsta, negalėdamas patikėti, kad viltinga ataka baigiasi šnipštu. 6 min. Dar viena pavojinga suomių ataka... Laimei, nuo tolimo smūgio gelbėja E.Gertmono šuolis. 3 min. Įvartį muša Suomija... Svečiai įsiveržia į lietuvių baudos aikštelę kairiuoju kraštu, Joelio Pohjanpalo smūgis blokuojamas, bet kamuolys atsimuša į Kaano Kairineno kojas ir įskrieja į vartus (0:1). 1 min. Rungtynės vos prasideda, o A.Kučys - jau ant žolės. Suomiai, kaip ir lenkai, žaidžia kietai prieš lietuvių puolėją. Startinės sudėtys Lyginant su penktadienio maču, Lietuvos rinktinės startinėje sudėtyje - trys pasikeitimai. Rungtynes nuo pirmųjų minučių pradės Edvinas Girdvainis, Giedrius Matulevičius ir Titas Milašius. Nuo suolo - Paulius Golubickas, Domantas Antanavičius ir Artemijus Tutyškinas. Suomijos rinktinėje, lyginant su maču Maltoje, taip pat trys pasikeitimai. Prieš rungtynes Lietuviai atranką pradėjo kovingai, bet, deja, ir vėl nesėkmingai - Varšuvoje po vienintelio Roberto Lewandowskio įvarčio po rikošeto 0:1 pralaimėjo vienai iš grupės favoričių Lenkijai. Įskaičiuojant po baudinių serijos pralaimėtą Baltijos taurės finalą Estijai, lietuviams - tai 8-a nesėkmė iš eilės. Tiek ilgai pergalės Europoje šiuo metu nėra iškovojusi tik dar viena rinktinė - Šveicarija (po 8 nelaimėtas rungtynes). Tuo metu suomiai atrankoje startavo pergale - išvykoje 1:0 palaužė be vieno žaidėjo rungtynes baigusią Maltą. Tai bus šeštosios lietuvių ir suomių tarpusavio rungtynės. Trejos įvyko dar tarpukariu. Tarpusavio susitikimai 1933 m. rugpjūtis (Helsinkis) Suomija - Lietuva 9:2 (draugiškas mačas) 1934 m. rugpjūtis (Kaunas) Lietuva - Suomija 1:0 (draugiškas mačas) 1938 m. rugsėjis (Helsinkis) Suomija - Lietuva 3:1 (draugiškas mačas) 1993 m. vasaris (Vanta) Suomija - Lietuva 3:0 (Baltijos taurė) 2014 m. gegužė (Ventspilis) Lietuva - Suomija 1:0 (Baltijos taurė) Tad paskutinį tarpusavio mačą, daugiau nei prieš dešimtmetį vykusį Latvijoje Baltijos taurėje, laimėjo lietuviai. Į 2026 m. pasaulio čempionatą tiesiogiai pateks tik grupės nugalėtojai. Antrąją vietą užėmusios rinktinės dalyvaus papildomoje atrankoje.","Lietuvos futbolo rinktinė, po dviejų greitai praleistų įvarčių, sugebėjo sužaisti lygiosiomis 2:2 su Suomija atrankoje į 2026 m. pasaulio čempionatą. Mačui stebint 10,421 žiūrovui Kaune, lietuviai atgavo jėgas po A. Kučio ir G. Gineičio įvarčių."
"Rumunijos sostinėje Bukarešte startavusių ATP 250 serijos pirmenybių pirmajame etape 38-erių prancūzas po dramatiškos kovos rezultatu 4:6, 7:5, 6:1 palaužė Nyderlandų atstovą Boticą Van De Zandschulpą (ATP-88). Not done yet 💪@richardgasquet1 completes the turnaround vs van de Zandschulp to book his spot into Round 2 🙌#TiriacOpen pic.twitter.com/DT0ob6CWmO — ATP Tour (@atptour) March 31, 2025 Pastarasis antrajame sete turėjo dvigubo break'o pranašumą (4:1), o taip pat pirmaudamas 5:4 padavinėjo mačui, tačiau galiausiai patyrė gniuždančią nesėkmę „vardiniam kvietimui"" iš Prancūzijos. „Tenise turi kovoti iki galo, nes niekada nežinai, kas atsitiks atsidūrus prie finišo tiesiosios. Visuomet sunku užbaigti dvikovą, būtent tai šį sykį atsitiko ir mano oponentui. Tiesiog stengiausi kautis ir grąžinti kiek įmanoma daugiau kamuoliukų. Esu labai laimingas būdamas čia, Bukarešte"", - pasakojo susitikimo nugalėtojas. The disguise on that one 😱 Miraculously, @richardgasquet1 comes back from 4-1 in the second set, to force a decider against van de Zandschulp! 😤#TiriacOpen pic.twitter.com/uFDHTvvFyd — ATP Tour (@atptour) March 31, 2025 Paskutinį karjeros sezoną žaidžiančiam R.Gasquet liko keletas paskutiniųjų turnyrų, o su tenisu oficialiai veteranas atsisveiks už dviejų mėnesių Paryžiuje, kur startuos „Roland Garros"" pirmenybės. Prancūzas per savo karjerą iš viso laimėjo net 16 ATP turnyrų, reitinge aukščiausiai pakildamas iki septintosios pozicijos. Kitu R.Gasquet varžovu aštuntfinalyje Bukarešte bus trečioji varžybų raketė Flavio Cobolli (ATP-45) iš Italijos.","38-erių prancūzas Richardas Gasquet Bukarešte vykstančiose ATP 250 serijos varžybose po dramatiškos kovos nugalėjo Nyderlandų atstovą Boticą Van De Zandschulpą, nors pastarasis turėjo pranašumą antrajame sete. Gasquet, kuris paskutinį sezoną žaidžia profesionaliai, aštuntfinalyje susitiks su italų tenisininku Flavio Cobolli."
"Šiomis dienomis sukanka pusė metų, kai Lietuvoje išrinktas naujasis Seimas. Parlamento naujokai vos apšilo kojas, tačiau į jų vietas jau taikosi kiti. Šturmuoti valdžią intensyviai ruošiasi „Vertybių partija"", nauja jėga, kurios nariai - jauni ir aistringi begėdžiai, manantys, jog Lietuvoje pats metas legalizuoti pornografiją bei prostituciją. „Vertybių partija"" neatsirado šiaip sau, lyg iš niekur, į dienos šviesą juos iškėlė net ne skandalai, bet Remigijus Žemaitaitis kartu su „Nemuno aušra"". „Vertybių partijos idėjos autorius, 23-ejų Gerardas Pranaitis sako specialiai įsitrynęs į „Nemuno aušrą"", kad galėtų pasižiūrėti, kokia ji supuvusi iš vidaus. Jam net buvo žadama 36-oji vieta partijos sąraše į Seimą, bet, pasak Agnės Širinskienės, Gerardas Pranaitis buvo pašalintas iš sąrašo dėl sekso scenų realybės šou. „Vertybių partija"" į politiką keliauja su pornografijos ir prostitucijos legalizavimo užmoju. „Reikia legalizuoti pornografiją, šioje sferoje yra daug finansų, ji egzistuoja nelegaliai, o legalizavus galima pritraukti daug finansų ir pajamų. Prostitucija taip pat Lietuvoje egzistuoja, tai opi problema. Jeigu nueitumėme į skelbimų portalus, rastumėt daug merginų, kurios parsidavinėja, į verslą integruojamos merginos iš Pietų Amerikos, vyksta prekyba žmonėmis. Tai legalizuodami galime apsaugoti merginas, pritraukti finansų ir apsaugoti jaunimą nuo lytinių ligų"", - LNK laidoje „KK2 penktadienis"" kalbėjo Gerardas Pranaitis. „Vertybių partijos"" Vilniaus miesto koordinatorė Liepa Maknavičiūtė, prisistatanti kaip atlikėja, aktorė, modelė, televizijos projektų dalyvė, aštraus turinio kūrėja, žinoma kaip Ofelija, taip pat kvietė plačiai atverti duris prostitucijai.","Lietuvoje susikūrė nauja politinė jėga, „Vertybių partija“, siekianti pornografijos ir prostitucijos legalizavimo, jos idėjas propaguoja jauni veikėjai, tokie kaip Gerardas Pranaitis ir Liepa Maknavičiūtė."
"G.Davidson dar paauglystėje buvo diagnozuota reta liga, dėl kurios ji neteko gimdos, tad šis įvykis, moteris pripažino, tapo „didžiausia dovana, kokios tik galėjo kartu su sutuoktiniu Angusu prašyti"". Gimdos donore tapo G.Davidson sesuo. Sutuoktiniai savo penkių savaičių mergaitę pavadino Amy Isabel, pagerbdami seserį Amy Purdy, kuri dovanojo savo gimdą ir ištvėrė aštuonias valandas trukusią operaciją, bei transplantacijos specialistę Isabel Quiroga. Tyliai vylėsi G.Davidson dukra, 2,04 kg sveriantis kūdikis gimė vasario 27 d., Karalienės Šarlotės ir Čelsio ligoninėje Londone, atlikus planuotą cezario pjūvio operaciją. Sutuoktinių pora tikino visada turėjusi „tylią viltį"", kad gimdos transplantacija bus sėkminga, ir jie galėsią sukurti šeimą. Šis atradimas suteiks naują viltį moterims, kurios gimė be gimdos arba kurios turi gimdos patologiją. JK buvo atliktos dar trys gimdos persodinimo operacijos naudojant mirusių donorių gimdą, ir medikai tikisi, kad šių gimdų recipientės susilauks kūdikių. Kitos 10 moterų laukia patvirtinimo dėl 25 tūkst. svarų sterlingų (apie 29242 Eur) vertės gimdos transplantacijos, o dar šimtai moterų išreiškė susidomėjimą programa, kurią finansuoja labdaros organizacija „Womb Transplant UK"". Woman becomes first UK womb transplant recipient to give birth https://t.co/c81TUYo5dI via @andrewgregory — Ash Paul (@pash22) April 8, 2025 Tikisi finansavimo Ši organizacija turi leidimą 10 mirusių donorių ir penkioms gyvų donorių transplantacijoms. Ji tikisi, kad ateityje JK nacionalinė sveikatos priežiūros sistema skirs finansavimą. Amy Isabel gimė po 25 metus trukusių novatoriškų tyrimų, kuriems vadovavo profesorius Richardas Smithas, labdaros organizacijos klinikinis vadovas. „Jaučiu neįtikėtiną džiaugsmą: praėjus 25 metams nuo šio tyrimo pradžios pagaliau turime kūdikį, mažąją Amy Isabelle. Tai nuostabu"", - džiaugėsi R.Smithas. G.Davidson, dietologė iš šiaurės Londono, gimė su reta liga, kuria serga maždaug viena iš 5 000 moterų, o tai reiškia, kad jos turi neišsivysčiusią gimdą arba jos išvis nėra. Kiaušidės nepažeistos ir vis dar gamina kiaušinėlius bei moteriškus hormonus, todėl pastojimas įmanomas gydant nevaisingumą. G.Davidson nėštumo metu vartojo imunosupresantus, kad jos organizmas neatmestų sesers gimdos. Ji sakė, kad tikrai norėtų susilaukti dar vieno kūdikio. Pasaulyje atlikta daugiau kaip 100 gimdos persodinimo operacijų ir manoma, kad dėl to gimė mažiausiai 50 kūdikių. Pirmasis sėkmingas gimdymas po transplantacijos įvyko 2014 m. Švedijoje, kai kūdikis - Vincentas - gimė 36 metų moteriai, kuri jį apibūdino kaip „tobulą"".","G.Davidson, kuri gimė su reta liga be gimdos, sėkmingai susilaukė dukros po gimdos transplantacijos, kuriai donoravo jos sesuo, ir šis įvykis suteikia viltį moterims, turinčioms gimdos patologijų. JK šiuo metu vystoma gimdos transplantacijos programa, skirta moterims, kurios negali turėti vaikų natūraliu būdu."
"Kol Lietuvos sporte laksto strėlės tarp Lietuvos tautinio olimpinio komiteto ir kelių sporto šakių nacionalinių federacijų, dar vienas svarbus įvykis nutiko pasaulio sporto politikoje. Daina Gudzinevičiūtė grįžo iš Graikijos, kur praėjusį ketvirtadienį Kirsty Coventry buvo išrinkta pirmąja Tarptautinio olimpinio komiteto (IOC) prezidente moterimi, kartu ir pirmąja vadove iš Afrikos. Dukart olimpinė plaukimo čempionė, pastaruoju metu ėjusi Zimbabvės sporto ministrės pareigas, tapo ir jauniausia asmenybe, stojusia prie didžiausios sporto organizacijos vairo. „Reuters""/„Scanpix"" nuotr./Kirsty Coventry Nors rinkimuose Graikijoje dalyvavo net septyni kandidatai, o tarp jų netrūko stiprių asmenybių, K.Coventry pergalė slaptame balsavime buvo greita ir įtikinama - 41 metų afrikietė jau pirmajame balsavimo etape sulaukė 49 balsų iš 97. Vienas iš favoritų, buvęs IOC viceprezidentas, 65 metų Juanas Antonio Samaranchas jaunesnysis iš Barselonos gavo 28 balsus. 68 metų britas Sebastianas Coe, kurio CV atrodė solidžiausias dėl Londono olimpinių žaidynių organizavimo patirties ir ilgamečio vadovavimo Tarptautinei lengvosios atletikos federacijai, sulaukė tik 8 balsų. Kitaip nei J.A.Samaranchas jaunesnysis, S.Coe laikėsi ypač griežtos pozicijos dėl karą Ukrainoje vykdančių rusų dalyvavimo sporte - jo vadovaujamos lengvosios atletikos tarptautinėse varžybose šalies agresorės atstovai negalėjo varžytis jokiu statusu nuo tada, kai buvo bausti dėl dopingo ydų, o paskui diskvalifikacija liko karo metu. Suprasti akimirksniu Lietuvos biatlonininkai iškovojo 8 kelialapius į olimpines žaidynes Karo Ukrainoje pradžioje rusus ir baltarusius užribyje laikė dauguma sporto šakų, bet durys atsivėrė šalių-agresorių atstovams, kai IOC paskelbė apie rekomendacijas įsileisti į tarptautines varžybas juos neutraliu statusu ir pati įsileido į Paryžiaus olimpines žaidynes. K.Coventry pozicija rusų klausimų nėra viešai deklaruota, bet Vladimiras Putinas iškart paskelbė sveikinimus jai, išreiškęs džiaugsmą dėl afrikietės pergalės rinkimuose. „Aš esu įsitikinęs, kad jos unikali patirtis ir pasišventimas laikytis olimpizmo idealų, prisidės prie mūsų sėkmės"", - pareiškė karą Ukrainoje vykdančios Rusijos prezidentas. „Reuters""/„Scanpix""/Vladimiras Putinas K.Coventry akivaizdžiai buvo nuo 2013 metų IOC vadovavusio vokiečio Thomo Bacho proteguota įpėdinė. Olimpinėse žaidynėse 7 medalius laimėjusi K.Coventry pati buvo IOC narė nuo 2013 metų, organizacijoje pabuvusi įvairiose vaidmenyse. Anot BBC, nors Th.Bacho lobizmas nebuvo viešas, didelė K.Coventry pergalė rinkimuose buvo akivaizdus įrodymus, kokią didelę įtaką buvęs vadovas turėjo ar turi šimtui organizacijos narių, tarp kurių yra ir buvusių sportininkų, ir verslininkų, ir politikų. LTOK nuotr./Daina Gudzinevičiūtė ir Thomas Bachas Konservatyvioje organizacijoje iki 1981 metų iš viso nebuvo moterų narių, o per visą istoriją dėl vadovavimo IOC posto yra kandidatavo vos antra moteris. Daug paslapčių supo IOC rinkimus, o iš Graikijos grįžusi D.Gudzinevičiūtė pabrėžė, jog nė vienas narių, tarp kurių ji irgi yra, neturi teisės įvardyti, už ką ir kodėl balsavo ketvirtadienį, - to reikalauja IOC etikos taisyklės. Per susitikimą su žurnalistais LTOK biure, ji pakomentavo karštus įvykius Graikijoje ir Lietuvoje. - Kalbama, kad prie naujosios IOC prezidentės gali išaugti Rusijos ir Baltarusijos sportininkų galimybės sugrįžti į tarptautines varžybas. Ar tai įmanoma? - buvo paklausta D.Gudzinevičiūtė. - Manau, kad tarp eilučių perskaityta ne visiškai ta žinia. Rusijos olimpinis komitetas lieka suspenduotas, kol kas nėra sąlygų, kad jis būtų sugrąžintas. Neutralūs atletai, priklausomai nuo tarptautinių sporto šakų federacijų, kai kurie grįžta, o kai kurie ne, - tai tikrai nepriklauso nuo Tarptautinio olimpinio komiteto. Kalbėti, kad jie grįš, ypač su vėliava, yra per anksti. Kitas dalykas, iki žiemos olimpinių žaidynių dar yra beveik metai. Tai bus IOC sprendimas, bet nemanau, kad jie artimiausiu turėtų grįžti, ypač su savo vėliava. - O neutraliu statusu? - Kaip buvo ir pastarosiose olimpinėse žaidynėse - priklausomai nuo sporto šakų federacijų, kurių vienos laiko griežtesnę poziciją, o kitos laisvesnę. Paryžiuje buvo virš 20 neutralių atletų, taip jie ir dabar startuoja. - Kokios sąlygos turi užtikrinti, kad sportininkai tikrai nepalaiko karo? - Prieš rinkimus vienas iš mano užduotų kandidatams klausimų buvo dėl rusų ir baltarusių atletų, šiuo atveju dėl neutralių atletų. K.Coventry sakė, kad viskas turėtų būti aprašyta iš anksto, kad taip būtų atžvilgiu visų karinių konfliktų, nes pasaulyje vyksta ne vienas karinis konfliktas. Turi būti deklaruota aiškiai, kad jokių karinių veiksmų jis (sportininkas) neturėtų palaikyti. Mus visus ištiko šokas, kai Rusija užpuolė Ukrainą, o sporto pasauliui irgi nebuvo aišku, ką dabar daryti - agresorius aiškus, bet jokiuose įstatuose nėra parašyta, kad karą sukėlusi valstybė ar jos olimpinis komitetas turi būti suspenduotas. Matyt visa tai reikia apgalvoti ir aprašyti. Bet aš netikiu, kad neutralūs atletai galėtų daug lengviau patekti į arenas. - Kaip manote, dėl kokių priežasčių tada džiaugėsi Vladimiras Putinas ir kiti rusai, kai buvo išrinkta K.Coventry? - Negaliu pasakyti. Manau, kad jis į bet kurį kitą (laimėjusį kandidatą) būtų taip reagavęs, nes kas jam belieka. Iš spaudos žinau, kad Rusija labai keičia retoriką. Jei anksčiau sakė, kad IOC yra blogis, daug jų federacijų vadovų pasisakė drastiškai, bet dabar tie vadovai pakeisti, rusai atsisakė rengti savo alternatyvias žaidynes, tad matyt tikisi grįžti. Bet kol kas nematau tam galimybių, nes, kaip sakiau, Rusijos nacionalinis olimpinis komitetas yra suspenduotas, o suspendavimo priežastys nėra išnykusios. - Kaip manote, kokie K.Coventry pranašumai lėmė jos pergalę prieš kitus favoritus: Juaną Antonio Samaranchą jaunesnįjį ir Sebastianą Coe? - Negalėčiau įvardinti, nes komentuoti rinkimų ar palaikymo fakto negaliu. Galbūt dauguma balsavo už jaunystę ir jos išaugimą olimpiniame judėjime, nors J.A.Samaranchas taip pat yra olimpinės dinastijos atstovas (jo tėvas Juanas Antonio Samaranchas buvo IOC prezidentas). Spauda kažkodėl buvo įvardijusi S.Coe favoritu, bet tarp IOC narių jis nebuvo įvardinamas favoritu. ZUMAPRESS / Scanpix nuotr./Sebastianas Coe - Ar kandidatų pozicija rusų klausimu buvo vienoda? - Nė vienas nebuvo kategoriškas, ypač kalbant apie konkrečią šalį, nes olimpinėje chartijoje šalys nėra subjektai. Varžosi tik atletai, o jiems padeda nacionaliniai olimpiniai komitetai. - Ar žiemos olimpinėse žaidynėse Italijoje 2026 metų pradžioje galima laukti kokių nors naujovių po rinkimų? - Žaidynes organizuoja ne IOC vadovė, o organizacinis komitetas. Tarp jų ryšį užtikrina komisija, kurios atstovė ir aš esu. Pasirengimas vyksta daug laiko, likus metams jau nebekalbama apie pasikeitimus, o tik apie tai, kad viskas būtų laiku, kad būtų laiku suspėta. Drastiškų pasikeitimų negalėčiau įvardinti. Tačiau, žinoma, atėjus naujam vadovui, kažkas visada keičiasi. - Kiek olimpiečių tikitės žiemos olimpinėse žaidynėse, ar įmanomas būtų rekordinis skaičius, kai biatlonininkai iškovojo teisę startuoti ten dviem rinktinėmis (vyrų ir moterų po 4 atletus)? - Labai sunku prognozuoti. Rekordo galimybę mažina tai, kad mūsų ledo šokėjas (Deividas Kizala) susilaužė koją - tai labai graudu, nes svajojome deleguoti dvi poras. O kiek iš viso praeis atranką, - pažiūrėsime. - Biatlonininkas Vytautas Strolia pažėrė pamąstymų dėl sporto fono Lietuvoje (geriausias šalies biatlonininkas kritikavo LTOK dėl sprendimo atimti finansavimą iš biatlono federacijos). Kaip tai vertinate? - Jei tai dėl komentaro apie lėšų neskyrimą biatlone, tai manau, kad tai federacijos manipuliacija, nes turint milijoninį biudžetą skųstis dėl negavimo 40 tūkst. eurų paramos, - tai šiek tiek manipuliatyvu. Dmytro Yevenko nuotr./Vytautas Strolia - Ar LTOK prisidės prie jų pasirengimo? - Mes nebefinansuojame pasirengimo nuo tada, kai valstybė apsiskelbė, kad nuo šiol pati tai darys. Sakau, valstybė, bet tai buvo inspiracija Seimo narių, kurie balsavo už finansavimo pokyčius. Olimpinės solidarumo stipendijos bus mokamos ir toliau tiems, kurie jas ir taip gauna. - Justinas Kinderis (Lietuvos šiuolaikinės federacijos generalinis sekretorius) teigė, kad sulaukė kaltinimų iš jūsų praėjus keturiems mėnesiams po fakto (Europos šiuolaikinės penkiakovės federacijos prezidente išrinkta rusė, J.Kinderis - viceprezidentu, pats vėliau aiškinęs, kad taip siekė tapti atsvara rusams), Ukrainos olimpinis komitetas parašė laišką esą paprašytas kažkieno kito (suprask, - LTOK)? - Kovo 11 dieną gavome sveikinimo ir palaikymo laišką, kuriame buvo užduotas tas klausimas. Ir prieš tai buvo pasidalinta nuostata dėl keistos situacijos, ji keista ir liko.","Kirsty Coventry tapo pirmąja Tarptautinio olimpinio komiteto prezidente moterimi ir pirmąja vadove iš Afrikos, laimėjusia rinkimus Graikijoje. Nors jos pozicija dėl rusų sportininkų dalyvavimo tarptautinėse varžybose nėra viešai deklaruota, naujoji IOC vadovė gali turėti įtakos jų sugrįžimui, tačiau Rusijos nacional"
"Populiariojo serialo „Liežuvautoja"" (angl. Gossip Girl) žvaigždė Edas Westwickas pirmą kartą lankysis Lietuvoje - aktorius taps vienu pagrindinių kasmetinio populiariosios kultūros festivalio „Comic Con Baltics 2025 sponsored by Samsung"" svečių. Daugeliui E.Westwickas vis dar geriausiai atpžįstamas dėl Čako Baso vaidmens. Charizmatiškas, paslaptingas Manhatano elito personažas, kuris serialo „Liežuvautoja"" žiūrovus sužavėjo net ir būdamas „blogiuku"". Būtent šis vaidmuo tapo aktoriaus vizitine kortele ir pelnė jam dvi „Teen Choice"" statulėles. Edas Westwickas / Comic Con Baltics nuotr. Serialas „Liežuvautoja"", rodytas 2007 - 2012 metais, tebėra vienas ryškiausių populiariosios kultūros fenomenų, išgarsinęs ne tik E.Westwicką, bet ir visą aktorių ansamblį. Serialas buvo rodomas beveik 200 šalių, įkvėpė ne vieną adaptaciją ir tapo vienu žiūrimiausių savo laikmečio projektų skaitmeninėse platformose. Lietuvoje jis greitai užkariavo jaunimo auditoriją - žiūrovus patraukė ne tik Niujorko aukštuomenės blizgesys, bet ir universalios temos apie draugystę ir savojo identiteto paieškas. „XOXO, Liežuvautoja"" (angl. XOXO, Gossip girl) - frazė, kuri, praėjus daugiau nei dešimtmečiui, daugeliui vis dar pažadina nostalgiškus prisiminimus. Edas Westwickas / Comic Con Baltics nuotr. E.Westwicko pranešimas apie atvykimą į Lietuvą: Festivalio metu lankytojai turės galimybę įsigyti aktoriaus autografą, nusifotografuoti su juo, bei užduoti rūpimus klausimus apie serialo užkulisius ir kitus šio aktoriaus projektus. „Džiaugiamės, jog kasmet ne tik pritraukiame vis daugiau lankytojų, bet ir tuo pačiu - galime į Lietuvą atvežti tokio kalibro žvaigždes, kaip Edas Westwickas"", - sako Tomas Vievesis, vienas iš „Comic Con Baltics"" organizatorių. Siekiame, jog šis festivalis taptų platforma, suteikianti galimybę susitikti su pasaulinio garso kūrėjais ir aktoriais Lietuvoje"". Edas Westwickas / Comic Con Baltics nuotr. „Comic Con Baltics 2025"" - jau septintus metus organizuojamas naujosios kartos pramogų festivalis, kasmet į Vilnių pakviečiantis kultinių filmų, serialų, komiksų ir vaizdo žaidimų kūrėjus bei aktorius. Gegužės 23 - 25 dienomis lankytojai turės galimybę išbandyti naujausius ir jau kultiniais spėjusius tapti vaizdo žaidimus bei kartu juos žaisti su populiariausiais nuomonės formuotojais „Baltics Gaming Expo"" erdvėje. „Meet Lithuanian Film Industry"" programa žada susitikimus su Lietuvos kino kūrėjais ir naujausių filmų pristatymus. Taip pat festivalio metu įvyks jau tradicija tapęs tarptautinis Cosplay konkursas, bei pirmą kartą vyksiantis K-Pop šokių konkursas. Abu projektus pristato „McDonald’s"". Jauniausiems festivalio dalyviams bus įrengta atskira „Šeimų erdvė"".","Edas Westwickas, žinomas dėl Čako Baso vaidmens seriale „Liežuvautoja"", pirmą kartą lankysis Lietuvoje ir taps vienu pagrindinių festivalio „Comic Con Baltics 2025"" svečių. Renginys Vilniuje vyks gegužės 23-25 dienomis, jame lankytojai galės susitikti su garsiais kūrėjais ir aktoriais, dalyvauti įvair"
"Ruošdamasi savo pasirodymui I.Starošaitė sunkiai ir daug dirbo, o į pagalbą pasikvietė net pačią B.Dambrauskaitę. Dainininkės mokėsi kartu dainuoti. Socialiniame tinkle I.Starošaitė pasidalijo pamokų užkulisiais. Įrašais sutiko pasidalyti ir su naujienų portalo Žmonės.lt skaitytojais. „Taip vyko pasiruošimas dar vienam pasirodymui „Muzikinėje kaukėje"", - rašė ji. Po vaizdo įrašu pasipylė gausybė komentarų. Žmonės siuntė gražius žodžius ir linkėjimus B.Dambrauskaitei. „Birute, pasirodyk, pasiilgom"", - rašė viena gerbėja. „Miela Birutė Jūs nuostabi!!!"", - pridūrė kita. „Pagarba Birutei"", - rašė dar viena moteris. Primename, kad praėjusį sekmadienį dainininkei Irenai Starošaitei teko įkūnyti ne tik vieno išskirtiniausių balsų atlikėją, bet ir gerą bičiulę Birutę Dambrauskaitę. „Įsivaizduojat, kad žmogų pažįsti labai ilgą laiko tarpą, bendrauji su juo, kažkur važiuoji koncertuoti, kažkur kompanijoj sėdi kartu, sudėtinga. Aš pas ją nuvažiavau, sakau, Birute, ką man dabar daryt, kaip čia? Ir ji man bandė parodyt, bandėm dainą kartu dainuoti, bet… nežinau, man čia tokia wow užduotis, ir gerai pasirodyti, ir kažką įdomaus padaryti, ir žmogaus nesudirbti. Paskui važiavau pas mus į studiją repetuoti su Žilvinu. Jis už durų, bet jis vis tiek: ne taip Birutė daro, gi žinai, ji va taip iš širdies… Man net vaikas patarimus Birutės balsu susakė, ir aš juokiausi, tai jūs ir dalyvaukit. Man taip neišeina"", - prieš pasirodymą apie pasiruošimą pasakojo Irena. Bet nerimauti nereikėjo, nes pasirodymas, panašu, pavyko. „Šiandien į filmavimą Irena neatvažiavo, atvažiavo Birutė. Buvo labai gerai"", - sakė komisijos pirmininkas Paulius Vaitiekūnas.","Irena Starošaitė intensyviai ruošėsi „Muzikinės kaukės“ pasirodymui, į pagalbą kviesdamasi Birutę Dambrauskaitę, su kuria kartu mokėsi dainuoti ir dalijosi užkulisiais socialiniuose tinkluose, sulaukdama daug teigiamų atsiliepimų. Komisijos pirmininkas teigiamai įvertino Irenos pasirodymą, sakydamas, kad ji sugebėjo puikiai įkūnyti Birutę."
"Sausakimšoje salėje atlikėjos gerbėjai išgirdo visiškai naujas ir klausytojų jau seniau pamiltas dainas, „Youtube"" platformoje renkančias milijonines peržiūras: „Į širdelę įkritai"", „Jei gyvenčiau Mėnuly"" ir, žinoma, didžiausią hitą „Pasilik praeity"". Ant scenos taip pat pasirodė garsūs svečiai: dainininkai Elena Puidokaitė Bruzgulienė-Atlanta ir Gabrielius Vagelis, su kuriais P.Paukštaitytė yra įrašiusi žinomus kūrinius. Viso vakaro metu kartu su Paulina muzikavo keturi muzikantai: Kasparas Meginis, Dovydas Kiauka, Džiugas Juzėnas ir Simonas Uselis, o vakarą apšildė sparčiai populiarėjanti atlikėja Elayork, kurios kūryba Paulina žavisi. Martyno Stankaičio nuotr./Paulinos Paukštaitytės koncertas „Kablyje"" Koncerto metu netrūko sentimentus keliančių detalių. Viena jų - renginio erdvė. „Kablys"" man yra labai sentimentali vieta. Mano pirmasis koncertas, į kurį buvo parduoti bilietai, įvyko būtent čia, prieš dvejus metus, Mažojoje salėje. Šį kartą iš Mažosios salės persikėlėme į Didžiąją"", - pasakojo P.Paukštaitytė. Naująjį albumą pristačiusi dainininkė koncerte pademonstravo net tris įvaizdžius. Pirmuoju įvaizdžiu rūpinosi dizainerė Indrė Kirlytė, antruoju - Marija Petraitytė, įvaizdžius stilizavo stilistas Vainotas Jakštas. Antrojo ir trečiojo įvaizdžio aprangą pasiuvo ne kas kitas, o Paulinos močiutė. „Taip pat esu labai dėkinga visai kūrybinei komandai: Artūrui Čalkai, Viliui Popendikiui bei Ryčiui Švirinui"", - tęsė dainininkė. Martyno Stankaičio nuotr./Paulinos Paukštaitytės koncertas „Kablyje"" „Ego Kalbà"" - jau antrasis P. Paukštaitytės albumas. Jis kviečia įsiklausyti į savo vidinį balsą ir priimti jį kaip sąjungininką. Kūriniai jungia emocinius tekstus, šiuolaikinę pop muziką ir tamsesnius elektronikos garsus. Luko Grušecko nuotr./Paulinos Paukštaitytės koncertas „Kablyje"" Atlikėja atskleidė, jog jau netrukus bus paskelbtos jos vasaros koncertų datos. „Galiu išduoti, jog koncertai vyks po atviru dangumi - to mano muzikinėje karjeroje dar nebuvo. Šį kartą surizikuosime, tikimės, kad vasara šiuo klausimu bus mums dosni"", - šypsodamasi užbaigė P.Paukštaitytė.","Paulina Paukštaitytė surengė koncertą „Kablyje“, pristatydama naują albumą „Ego Kalbà“ ir atlikdama tiek naujas, tiek gerbėjų pamėgtas dainas, o kartu scenoje pasirodė žinomi atlikėjai ir muzikantai; ji taip pat atskleidė planus vasarą rengti koncertus po atviru dangumi."
"Įvairios versijos Viena lietuvė „Facebook"" pasidalijo kitos internautės įrašu, kuriame teigiama, neva šis danguje pasirodęs reiškinys yra „energetinis portalas"". „Laikas kilti aukštyn, pareikalauti savo vidinės stiprybės ir leisti pasauliui liudyti neabejotiną tavo pabudimo galią! Tam padeda ir vakar atidarytas energetinis portalas (dangiški vartai). Portalai yra tokie energingi praėjimai, kurie jungia skirtingus matmenis. Per tokius portalus į mūsų pasaulį plūsta labai aukšto dažnio energijos. Šiuo metu Žemės magnetiniame lauke įvyksta dideli pokyčiai. Tai ženklas (kalba netaisyta - red. past.)"", - rašė internautė. Kita lietuvė paskelbė panašią nuotrauką, retoriškai svarstydama, ką žiniasklaida apie šį reiškinį pasakys kitą dieną. „Turbūt, kad rusai puola"", - spėliojo ji. Kai kurie užsienio internautai šią spiralę palaikė Nibiru - hipotetine planeta, sieta su pasaulio pabaiga ir kitomis sąmokslo teorijomis. Dar kiti ją vadino „galaktinės federacijos technologijos apraiška"" ir netgi portalu į kitą dimensiją. Kas tai buvo iš tiesų? Pirmadienį Vakarų Europos danguje pasirodžiusi mėlynai balta spiralė šokiravo ne vieną internautą, kurie savo socialinių tinklų paskyrose dalijosi reginio nuotraukomis. Didžiosios Britanijos nacionalinė meteorologijos tarnyba vėlai pirmadienį paskelbė: „Šį vakarą gavome daug pranešimų apie šviečiantį sūkurį danguje. Tikėtina, kad jį sukėlė anksčiau šiandien paleista „SpaceX Falcon 9"" raketa"". We've received many reports of an illuminated swirl in the sky this evening 💫 This is likely to be caused by the SpaceX Falcon 9 rocket, launched earlier today. The rocket's frozen exhaust plume appears to be spinning in the atmosphere and reflecting the sunlight, causing it to… pic.twitter.com/4a9urgZceR — Met Office (@metoffice) March 24, 2025 Šis reiškinys virš Jungtinės Karalystės (JK) buvo matyti apie 10 minučių. Pasak „The Guardian"", tokie reiškiniai kai kuriose pasaulio vietovėse tampa įprasti, tačiau tai pamatyti JK vis dar gana retas dalykas. Meteorologas Gytis Valaika, pasirodžius šiai mėlynai spiralei danguje, savo „Facebook"" puslapyje „Orai ir klimatas Lietuvoje"" suskubo paaiškinti, kas tai per reiškinys. Jis taip pat nurodė, jog tai buvo kylančios „SpaceX Falcon 9"" raketos perteklinių degalų paliktas pėdsakas. „Degalai dideliame aukštyje kristalizuojasi. Apšvietus juos ten tebešviečiančiai Saulei pasirodo štai toks keistas vaizdelis"", - rašė jis. „Raketa pakilo 19:48 val. Lietuvos laiku iš Kanaveralo kyšulio (Florida, JAV) ir grubiai už 2 valandų pralėkė virš Europos"", - nurodė jis. Mančesterio universiteto fizikas profesorius Brianas Coxas irgi patvirtino šią versiją: „Visiems, kurie anksčiau klausinėjo apie keistą spiralės formą danguje, - ji buvo susijusi su šiuo paleidimu"", - teigė jis, nurodydamas įrašą, kuriame buvo užfiksuota raketa. „Falcon 9"" yra daugkartinio naudojimo raketa. Po paleidimo pirmoji jos dalis į kosmosą iškelia krovinį, pavyzdžiui, palydovą. Kol ši raketos dalis pasuka atgal į Žemę, antroji raketos pakopa toliau kelia palydovą į reikiamą orbitą. Jį paleidus, antroji pakopa išmeta degalų likučius, kurie akimirksniu užšąla ir dėl raketos judėjimo krintant atgal į Žemę susidaro spiralės forma. „SpaceX"" raketa „Falcon 9"" paleidimo metu / Steve Nesius / REUTERS Panašios spiralės danguje buvo pasirodžiusios ir anksčiau, dažnai susijusios su „SpaceX"". 2024 m. kovą panaši spiralė pasirodė virš Europos taip pat po „Falcon 9"" misijos. Astronomas Allanas Trowas BBC sakė, kad matė panašų reginį maždaug prieš ketverius metus, tačiau pridūrė, jog tai palyginti retas reiškinys. Pasak meteorologo G.Valaikos, daugėjant raketų skrydžių, tikėtina, jog tokių spiralių danguje galima bus pastebėti ir daugiau. Slapta misija Milijardieriui Elonui Muskui priklausanti kompanija „SpaceX"" dažnai paleidžia palydovus, dažniausiai skirtus savam projektui „Starlink"". Tačiau šios raketos „Falcon 9"" pagalba į Žemės orbitą buvo iškeltas vienas ar net keli stebėjimo palydovai, kurie vykdė JAV nacionalinio žvalgybos biuro (NRO) misiją, nurodo „Forbes"". Unsplash nuotr./SpaceX Falcon 9 rocket launch BBC ją apibūdino kaip įslaptintą JAV vyriausybės misiją. Vis tik kas buvo tiksliai paleista, iki galo nėra aišku. „SpaceX"" savo „X"" paskyroje nurodė, kad raketos paleidimas buvo JAV vyriausybės Nacionalinio žvalgybos biuro misijos dalis, o Kenedžio kosmoso centras patvirtino, kad tai yra įslaptinta šios tarnybos misija. „Per pastaruosius dvejus metus NRO paleido daugiau kaip 150 palydovų, taip sukurdama didžiausią ir pajėgiausią vyriausybinę orbitą mūsų šalies (JAV) istorijoje. 2025-ieji metai bus dar vieni dinamiški metai, kai planuojama paleisti maždaug tuziną NRO palydovų, iš kurių keturi jau sėkmingai įvykdė misiją"", - teigiama pranešime spaudai apie šios raketos paleidimą. Supykdė meteorologą Kitą dieną G.Valaika teigė po ankstesniuoju įrašu sulaukęs nemažai komentarų, panašėjančių į sąmokslo teorijas. Asmeninio archyvo nuotr./Meteorologas Gytis Valaika „SpaceX"" palydovų traukinukas tiek emocijų nesukėlė, kiek raketos palikta sušalusių ir Saulės apšviestų degalų spiralė"", - rašė jis. Jis sutiko, kad raketos prisideda prie taršos atmosferoje, ir natūralu, jog daliai internautų kyla įvairių klausimų, tačiau kartais „peržengiamos sveiko proto ribos"". „Padvelkia viduramžiais su visišku fizikos neišmanymu ir visų įmanomų dalykų įvilkimu į sąmokslo teorijas. Taip daro su lėktuvais ir jų paliktais kondensaciniais pėdsakais. Taip daro su palydovinėmis nuotraukomis. Taip daro su 5G ryšiu ir t.t. Juokingiausia, kad tikintys bent keliomis sąmokslo teorijomis tvirtai įsitikinę, jog jie turi kritinį mąstymą. Tik peržiūrėjus kitus įrašus ant profilio greitai tenka įsitikinti - viskas atvirkščiai. Kritinio mąstymo ten nei su žiburiu nerasi. Galbūt tai mūsų švietimo sistemos problemos. Nežinau, bet nenuteikia pozityviai"", - rašė G.Valaika. Jis internautams pasiūlė dažniau atsiversti mokslines knygas, enciklopedijas ir dangų stebėti išvykus iš miesto, o „ne tik actą laistyti ant asfalto apsikarsčius stebuklingais amuletais"". „Gal po to nekils tiek daug klausimų, kaip tą raketą pamatė būtent Europa, kodėl raketos nekyla stačiu kampu, kodėl dalis degalų lieka nesudegę, kodėl ten aukštai gali šviesti Saulė nors pas mus ant Žemės paviršiaus tamsu, kodėl sukantis raketai ratu gaunasi toks spiralės formos darinys ir pan. Normalu, kad dalies atsakymų į klausimus dažnas žmogus gali nežinoti, tačiau viską pritempinėti iki išsigalvotų absurdiškų teorijų tai čia yra unikalus sugebėjimas"", - rašė jis. 15min verdiktas: trūksta konteksto. Danguje pasirodžiusi baltai mėlyna spiralė nebuvo joks antgamtinis reiškinys. Ją sukėlė tą pačią dieną paleista „SpaceX"" raketa. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","Mėlynai balta spiralė, pasirodžiusi Vakarų Europos danguje, buvo natūralus „SpaceX Falcon 9"" raketos paleidimo rezultatas, nors internete pasidalinta įvairiomis sąmokslo teorijomis. Pasirodymas, sukėlęs diskusijų, buvo Kaip raketos išmetamų perteklinių degalų pasekmė, kurią paaiškino meteorologai ir fizikai."
"Didelis skaitytojų dėmesys knygai paskatino paklausti autorės, koks kelias atvedė iki knygos, apie ką ji pasakoja, kodėl svarbu pažinti sodų istoriją ir kuo ypatingi Lietuvos sodai, galiausiai - kaip kuria savąjį sodą. Apie visa tai pasikalbėjome su knygos autore D. Butkiene. - Apie ką pasakojate savo knygoje? - Apie senųjų, jau išnykusių civilizacijų sodus, taip pat - istorinius sodus, kuriuos keliaudami po pasaulį dar galime aplankyti. Žinant juos sukūrusių žmonių istorijas ir kontekstą, daug geriau galima suprasti paslėptas sodų prasmes, skirtingų kultūrų ir estetikų logiką. Daug dėmesio knygoje skiriu ir Lietuvos istoriniams sodams. Knyga „Sodų aistra"" - Knygos paantraštėje sakoma, kad tai „subjektyvi sodų meno istorija"". Tai Jūsų asmeninė sodų atradimų istorija? - Iš tiesų, visi pasakojimai yra subjektyvūs. Pradėjusi rašyti nutariau nesivaržydama įtraukti įvairius kultūrinius kontekstus, kurie man atrodė gal ir ne tiesiogiai, bet susišaukiantys su nagrinėjamais sodais ar jų sukūrimo laikotarpiu. Suprantu, kad negaliu šioje knygoje labai išsamiai paaiškinti kai kurių kinų ar japonų kultūros dalykų, bet galiu apie sodus pasakoti asmeniškai - paprastai ir suprantamai. Mano nuomone, kultūros sklaidai reikalingi įvairaus gylio lygmenys, nes tai leidžia paskleisti vertingą informaciją plačiau. Į gelmę galime eiti be galo, bet jei norime skleisti kultūrą plačiau, neturime bijoti kalbėti paprasčiau. Dainiaus Putino nuotr./Danguolė Butkienė - Kodėl prasminga pasigilinti į istorinius sodus šiuolaikiniam žmogui? - Sodas susisieja su Rojaus vaizdiniu, koks jis bebūtų - krikščioniškas ar islamiškas. Kitas dalykas - sodas visada nemažai kainavo, tad senieji sodai rodė ir jų šeimininkų ekonominį bei visuomeninį statusą. Galime sakyti, senieji sodai buvo tarsi mūsų amžininkų ferariai ar bugačiai, tai yra statuso, prestižo ir galios simboliai. Istoriniai sodai atspindėjo ir laikmečio, visuomenės vertybes, demonstravo jų savininkų finansinį statusą, intelektą, rodė politines ir ideologines nuostatas. Visa tai svarbu žinoti prieš vertinant sodą. Išmokę bent apytiksliai perskaityti sodų skulptūrose, mažojoje architektūroje esančias asociatyvias nuorodas, panagrinėti sodo kompoziciją, kitaip pažvelgsime ir į šiuolaikinius sodus. Knyga „Sodų aistra"" - Knygoje rašote ir apie Lietuvos sodus, kuo jie ypatingi? - Senieji Lietuvos sodai, kaip ir architektūra, visais laikotarpiais buvo kuriami vienos ar kitos Vakarų Europos šalies pavyzdžiu. Žinome, kad XVI a. Bonos Sforcos dėka prie Vilniaus Valdovų rūmų sodai formuoti renesansinių itališkų sodų pavyzdžiu. XVII a. pabaigoje sekant Prancūzijos pavyzdžiu daugiausia vyravo barokiniai sodai. XVIII a. antroje pusėje - XIX a. sodai Lietuvoje dažniausiai buvo kuriami ar papildomi jau angliškuoju, laisvuoju stiliumi, bet prie rūmų išlaikant taisyklingą parterį. Iš šio laikotarpio turime daugiau dokumentinės medžiagos ir išlikusių sodų fragmentų. Kuo ir kodėl skyrėsi Lietuvos (ir Lenkijos) sodai nuo kitų to laikotarpio europinių sodų atskleidžia istorinis kontekstas: Abiejų Tautų Respublika 1795 m. patyrė trečiąjį padalinimą ir valstybės nebeliko. Tačiau liko žmonių meilė savo prarastai Tėvynei ir pasipriešinimo dvasia. Taigi to laikotarpio soduose buvo daugybė specifinių, tik buvusiai ATR teritorijai būdingų romantizmo ženklų - prarastos tėvynės nostalgijos, už Tėvynės laisvę kovojusių ir žuvusių didvyrių atminimo simbolių. Šie nors ir nedideli patriotizmo, neakivaizdaus pasipriešinimo okupantams ženklai soduose išliko ir iki XIX a. pabaigos. Knyga „Sodų aistra"" - Ar daug sodų aplankėte ir kokie padarė didžiausią įspūdį? Ar yra tokių, kuriuos būtinai norėtumėte pamatyti? - Esu laiminga, kad pavyko pamatyti dalį istorinių Kinijos bei Japonijos sodų, pakeliauti po Iraną ir pamatyti, kaip atrodo senieji persiškieji sodai dabar. Teko susipažinti ir su Andalūzijos bei Maroko sodais. Keliavau ir po Indiją, Australiją, Pietryčių Azijos kraštus. Gal mažiau teko pakeliauti po JAV, bet Niujorko Centrinis parkas ir High Line - šiuolaikinis natūralistinis sodas ant senos geležinkelio estakados paliko didžiulį įspūdį. Kaip negaliu išskirti vieno gražiausios meno kūrinio, vienos knygos ar vienos dainos, taip negaliu išskirti vieno įspūdingiausio sodo, - mane žavi kultūrų įvairovė, skirtingos estetikos ir visas tas begalinis prasmių laukas, o kartu ir sąsajos, panašumai, atsikartojimai, kuriuos visur randu. Dabar noriu pamatyti daugiau šiuolaikinių Europos sodų, kuriuos tikiuosi aprašyti naujoje XX-XXI amžiams skirtoje knygoje. Knyga „Sodų aistra"" - Tad laukti pasaulio sodų istorijos tęsinio, dabar jau apie šiuolaikinius sodus? - Tiesą sakant, jau iš pradžių galvojau, kad knyga apie sodų istoriją turi apimti laikotarpį iki šių dienų, tačiau įsibėgėjusi rašyti pamačiau, kad medžiagos labai daug ir jau baigiant devynioliktu amžiumi knyga tampa gerokai per stora, tad nutariau XX-XXI a. sodus palikti atskirai knygai. Jau renku medžiagą ir dėlioju naujos knygos struktūrą. Žinoma, tai užtruks dvejus trejus metus, nes norisi savo akimis pamatyti bent didžiąją dalį aprašomų vietų. - Ar jums prie širdies sodininkystė? Ar turite sodą ir kokio tipo? - Taip, labai prie širdies. Kitaip gal ir nesiimčiau tokios temos. Mėgėjiškai užsiimu sodininkyste daugiau kaip 30 metų, nuo tada, kai įsigijome sodybą. O dabar turiu sodelį ir mieste prie naujo namo. Bet šis sodas dar labai jaunas, tik poros metų, ir gerokai nebaigtas. Kai pradėjau planuoti sodą ir svarsčiau jo idėją, nieko ypatingo nesugalvojau ir nutariau, kad tai sodas senatvei, kai kojos sunkiai laikys ir gal reiks važinėti vežimėliu, todėl turi būti patogu viską apeiti. Užduotis nelengva, nes sodas gana stačiame šlaite, tad norėjau, kad nebūtų laiptų arba jų nedaug, o viskas pasiekiama nuožulniu patogiu taku. Visos sodo dalys derinasi prie reljefo ir prie tako. Antras mano noras buvo sukurti kiek galima daugiau skirtingų augalų bendrijų, padidinti bioįvairovę. Tad čia yra ir ūksmingo pavėsio sodas po sena obelim, miško gabaliukas su keliomis pušimis ir gausiu pomiškiu, labai saulėtų vietų, kur įsikūrė aukšta prerijų pieva ir žemas sausas žvyro sodelis - ateinančių karštų vasarų modelis. Be to, yra rododendrynas, šlapia pieva ir sausas dirvonas. Žinoma, negalėjau apsieiti ir be tradicinio darželio augalų, tad yra bijūnų kalnelis ir rožynas - tai nostalginis sodo aspektas. Dabar norisi pasiekti, kad visos dalys pilnai užsipildytų tinkamais augalais, kad susidarytų santykinai stabilios bendrijos ir sumažėtų reikiamos priežiūros darbų, - tai dar vienas senatvei tinkamo sodo bruožas. Kaip sakė viena skrupulinga sodininkė, „sodas - tai visada nesėkmės istorija"". Na gal ir ne visada, bet dažniausiai viskas auga kitaip, nei buvo sumanyta, kažkas neišauga, o išauga kažkas visiškai netikėto. Kai pradedi sodą planuoti dar nepradėjęs gyventi name, sunkiai gali numatyti visas aplinkybes. Ankstesnėje vietoje buvo daug pavėsio, dėl saulės trūkumo ten prastai augo gėlės, tad labai norėjosi kuo daugiau saulės. Na ir gavau - plieskia visą dieną, reikia gintis, galvoti, kaip čia pasisodinti daugiau medžių. Ir dabar dar intensyviau galvoju apie sodo struktūrą, daugiasluoksniškumą. Matyt, darbai sode ir galvojimas apie jį niekada nesibaigs.","Knygoje „Sodų aistra“ autorė D. Butkienė pasakoja apie istorinius sodus įvairiose kultūrose, įskaitant Lietuvos sodų istoriją, pabrėždama jų simbolinę ir kultūrinę reikšmę. Autorė taip pat dalijasi savo asmenine sodininkystės patirtimi ir planuoja tęsti tyrinėjimus apie šiuolaikinius sodus kitoje knygoje."
"Edgaro Jankausko treniruojama nacionalinė komanda treniruojasi Varšuvos „Polonia"" stadione. „Nepersitreniruosime tikrai. Šiandien buvo pirma pilnavertė treniruotė, - antradienį vakare teigė rinktinės vyr. treneris. - Aišku, keletas žaidėjų yra atstatomajame režime, nes sekmadienį žaidė visas rungtynes. Dar rytoj laukia treniruotė, o ketvirtadienį turėsime priešrungtyninę treniruotę. Aišku, visada laiko norisi daugiau, atrodo, kad jo trūksta, bet bandom išspausti maksimumą."" 2023 m. pradžioje prie rinktinės vairo grįžęs E.Jankauskas išskyrė, kad „Polonia"" stadionas pasirinktas dėl natūralios dangos - tokios pačios, kokią išvys ir penktadienį per akistatą su lenkais. Tiesa, jis pridūrė, kad priešininkų teritorijoje besiruošiantys lietuviai gali būti stebimi. „Bandome praeiti per visus komponentus. Tai ir aukšta gynybos linija, ir vidutinė. Bandome modeliuoti konkrečiai pagal priešininką. Aišku, čia galbūt sąlygos nėra idealios, nes čia esame lengvai nuskaitomi, stebimi, ko gero (apsidairo - past.). Bet norėjome treniruotis ant žolės, kadangi žaisime ant žolės. Sąlygos čia labai geros, nuotaikos geros ir ruošiamės rungtynėms"", - kalbėjo 50-metis specialistas. Čia esame lengvai nuskaitomi, stebimi, ko gero. 23 žaidėjus šiam rinktinių langui, kurio metu Lietuva dar žais prieš Suomiją, pasikvietęs E.Jankauskas viliasi, kad penktadienį galės rinktis iš visų turimų futbolininkų. „Tikiuosi, kad taip. Aišku, visada būna kažkokių sumušimų, kažkokių skausmų po rungtynių, bet tai - įprastos problemos. Manau, kad penktadienį visi bus sveiki ir pasiruošę"", - sakė E.Jankauskas. Suprasti akimirksniu: Lietuvos rinktinės sudėtis Vartininkai: Edvinas Gertmonas, Marius Adamonis, Mantas Bertašius; Gynėjai: Edvinas Girdvainis, Kipras Kažukolovas, Klaudijus Upstas, Pijus Širvys, Artemijus Tutyškinas, Dominykas Barauskas, Justas Lasickas, Edgaras Utkus; Saugai: Giedrius Matulevičius, Matas Vareika, Domantas Antanavičius, Titas Milašius, Artūras Dolžnikovas, Fiodoras Černychas, Paulius Golubickas, Gvidas Gineitis, Matijus Remeikis; Puolėjai: Gytis Paulauskas, Armandas Kučys, Manfredas Ruzgis. Vienas iš rinktinės branduolio žaidėjų - 24-erių „Cercle Brugge"" gynėjas Edgaras Utkus. 16 rungtynių nacionalinėje komandoje sužaidęs futbolininkas sugrįžo į rinktinę po traumos praėjusių metų pabaigoje, o dabar turėtų užimti startinio vidurio gynėjo poziciją E.Jankausko schemoje. „Nuotaikos labai geros. Visi vieningai ir stipriai nusiteikę prieš ateinančias rungtynes čia, Lenkijoje. Viskas gerai"", - likus kelioms dienoms iki akistatos su lenkais sakė E.Utkus. Elvio Žaldario/LFF nuotr./Edgaras Utkus Jį ir jo komandos draugus Varšuvos „Narodowy"" stadione, talpinančiame beveik 59 tūkst. žiūrovų, turėtų palaikyti ir gausios lietuvių pajėgos - mūsų šalies aistruolių Lenkijos sostinėje turėtų būti netoli tūkstančio. „Aš manau, kad tai labai daug lemia ir daug padeda mūsų rinktinei ir žaidėjams. Tas vieningas palaikymas tribūnose ir už jų labai svarbus"", - sakė E.Utkus. „Narodowy Tours"" nuotr./Varšuvos „Narodowy"" stadionas Tiek jam, tiek kitiems lietuviams penktadienį teks rimta užduotis. Lenkų startiniame vienuoliktuke beveik neabejotinai bus „Barcelona"" žvaigždė Robertas Lewandowski, o aplink jį - ir kitos Lenkijos futbolo žvaigždės. „Manau, kad nelabai reikia žiūrėti į jų sudėtį. Reikia susikoncentruoti patiems ir žaisti geriausią futbolą, kokį galime. O toliau matysime, kas bus"", - savo požiūrį atskleidė E.Utkus. Suprasti akimirksniu: Lenkijos rinktinės sudėtis Vartininkai: Marcinas Bulka, Lukaszas Skorupskis, Bartłomiejus Dragowski, Bartoszas Mrozekas; Gynėjai: Janas Bednarekas, Matty Cashas, Bartoszas Bereszynskis, Pawelas Dawidowiczius, Jakubas Kiwioras, Kamilas Piątkowskis, Sebastianas Walukiewiczius, Mateuszas Wieteska; Saugai: Mateuszas Boguszas, Przemysławas Frankowskis, Jakubas Kamińskis, Jakubas Moderas, Jakubas Piotrowski, Bartoszas Sliszas, Sebastianas Szymańskis, Kacperas Urbańskis, Nicola Zalewskis; Puolėjai: Robertas Lewandowskis, Krzysztofas Piątekas, Adamas Buksa, Karolas Świderskis. Lietuvos ir Lenkijos susitikimas penktadienį prasidės 21.45 val. Lietuvos laiku. Tai bus pirmosios šių šalių komandų oficialios rungtynės.","Lietuvos nacionalinė futbolo komanda, treniruojama Edgaro Jankausko, rengiasi rungtynėms prieš Lenkiją, treniruodamasi ant natūralios „Polonia"" stadiono dangos, nors yra stebima priešininkų teritorijoje. Penktadienio mače laukiama gausaus lietuvių sirgalių palaikymo, o komanda tikisi, kad visi žaidėjai bus sveiki ir pasiruošę susitikimui su lenkų žvaigžde Robertu Lewandowskiu."
"Lietuvių ir slovėnių susitikimas centriniame arenos korte vyks balandžio 8 dieną, praneša Lietuvos teniso sąjunga (LTS). Po dienos pertraukos, balandžio 10 dieną, Lietuvos tenisininkių lauks dvikova prieš pogrupio favorites Serbijos tenisininkes. Balandžio 9 dieną serbės ir slovėnės susikaus tarpusavyje. Sėkmingo pasirodymo pogrupio etape atveju Lietuvos rinktinės atkrintamosiose varžybose lauktų viena iš dviejų pajėgiausių D pogrupio, kuriame žais Austrija, Kroatija, Latvija ir Portugalija, komandų. Atkrintamosios varžybos, kuriose 8 geriausiai pogrupių etape pasirodžiusios rinktinės susikaus dėl 4 bilietų į aukštesnę Billie Jean King turnyro grupę, vyks balandžio 11 ir 12 dienomis. Naujasis Lietuvos moterų teniso rinktinės kapitonas Laurynas Grigelis į komandą pakvietė Justiną Mikulskytę (WTA-219), Klaudiją Bubelytę (WTA-529), Patriciją Paukštytę (WTA-621) ir Andrę Lukošiūtę (WTA-1327). Sauliaus Čirbos nuotr./Patricija Paukštytė Lietuvos komanda pasirengimą Billie Jean King taurės varžyboms pradės jau šią savaitę. Balandžio 4 dieną tenisininkės „SEB arenoje"" susirinks į keturių dienų treniruočių stovyklą. Balandžio 9 dieną arenoje vyks Vaikų dienos renginiai. Jų metu jaunieji Lietuvos tenisininkai turės galimybę išbandyti jėgas su pajėgiausiomis įvairių rinktinių atstovėmis. Lietuvos moterų teniso rinktinė Vilniuje žais turnyro B pogrupyje. Į A pogrupį pateko Prancūzijos, Turkijos ir Švedijos, C - Belgijos, Vengrijos ir Graikijos, D - Austrijos, Latvijos, Portugalijos ir Kroatijos komandos. Billie Jean King taurės pirmos grupės varžybos vyks balandžio 8-12 dienomis.","Lietuvos moterų teniso rinktinė balandžio 8-12 dienomis dalyvaus Billie Jean King taurės varžybose Vilniuje, B pogrupyje susitiks su Slovėnija ir Serbija, o geriausios komandos žengs į atkrintamąsias varžybas. Naujuoju rinktinės kapitonu paskirtas Laurynas Grigelis, kuris į komandą pakvietė keturias tenisininkes, o pasirengimo stovyklą planuojama pradėti balandžio 4 dieną."
"„Kančios krepšinis Nemuno saloje, bet svarbiausias dalykas - pergale atsidėkota sirgaliams už 17 „soldautų"" šį sezoną. Naivu tikėtis, kad gražiu žaidimu Kauno „Žalgiris"" gali laimėti Eurolygoje, bet su baisesniu krepšiniu, per kančią, kovą ir norą, tikrai gali. Nors ir pirmieji du kėliniai tokios susitikimo baigties nepranašavo. Gera pergalė prieš Belgrado „Partizan"", kuri šeimininkus turėtų kilstelėti į viršų psichologiniame lygmenyje. Pirmasis kėlinys buvo neblogas, rezultatyvus, nors bėdų gynyboje buvo. Antrajame kėlinyje Andrea Trinchieri žaidė su gynybiniu penketu, bet nesisekė nei užpulti, nei apsiginti. Nieko naujo. Kai aikštelėje vienu metu yra Dovydas Giedraitis, Arnas Butkevičius ir Edgaras Ulanovas, tuomet taškai rinkti būna labai sunku. Po ilgosios pertraukos „Žalgiris"" demonstravo kitokią energiją, treneris atliko keletą korekcijų žaidime. Nors sistemų gynyboje nekeitė, bet matėme daugiau pagalbų iš stipriosios pusės. Jis nebeleido aukštaūgiams gintis vienas prieš vieną, nes Carlikas Jonesas ir Sterlingas Brownas pirmoje pusėje darė ką norėjo. „Partizan"" per paskutinius du kėlinius įmetė vos 26 taškus. Tai - įspūdingas rezultatas. Rungtynės įvyko pagal „Žalgirio"" planą - nors užpulti sekėsi sunkiai, bet tai kompensavo gynyba ir puiki kova dėl kamuolių. Reikia pripažinti, kad antroje rungtynių dalyje „Žalgiris"" dominavo ir nusipelnė šios pergalės.""","Kauno „Žalgiris"" Eurolygos rungtynėse Nemuno saloje iškovojo svarbią pergalę prieš Belgrado „Partizan"", nepaisant sunkios pirmosios pusės ir iššūkių puolime, dėka stiprios gynybos bei kovos dėl kamuolių. Ši pergalė, pasiekta per kibų žaidimą ir trenerio korekcijas, bus reikšminga psichologiškai po šio sezono 17-ųjų rungtynių su pilna sale sirgalių."
"Modelis, maisto tinklaraščio „KitchenJulie"" autorė Julija Vosylė žengė į naują su vyru, prodiuseriu Arnu Vosyliumi gyvena pakyliomis nuotaikomis. Pirmadienį moteris pranešė, kad laukiasi pirmagimio. Pirmadienio rytą J.Vosylė savo socialinių tinklų paskyrose pasidalijo vaizdo įrašu, kuriame matyti, kad džinsais ir balta palaidine vilkinti moteris laukiasi. Portalui Žmonės.lt susisiekus su Julija ji per daug dėtalių atskleisti dar nenorėjo, tačiau patikino, jog vaikelis jųdviejų su Arnu šeimą papildys jau vasaros gale. Primename, kad Julija Steponavičiūtė ir Arnas Vosylius susituokė 2024 metų rugpjūčio 16 dieną. Po santuokos modelis pasirinko Vosylės pavardę. „Sveikinu labai Jus. Kokia nuostabi naujiena! Grožio padauginot"", - sureagavo ir Toma Vaškevičiūtė. Mylimieji susipažino prieš trejetą metų. O 2023-iaisiais laidoje „Pasaulis pagal moteris"" J.Steponavičiūtė pasakojo, kad su A.Vosyliumi susižadėjo praėjus vos daugiau nei metams nuo jų draugystės pradžios. „Su juo jaučiuosi labai saugi ir rami. Tai yra esminiai momentai, kuriuos aš visuomet svajojau turėti santykiuose. Su Arnu pirmą kartą leidau sau įsiklausyti į tai, ką jaučia širdis, nes anksčiau to bijojau"", - laidoje „Pasaulis pagal moteris"" pripažino Julija.","Modelis ir maisto tinklaraštininkė Julija Vosylė pranešė, kad su vyru Arnu Vosyliumi laukiasi pirmagimio, kuris turėtų gimti vasaros pabaigoje. Julija ir Arnas susituokė 2024 metais, o Julija pabrėžė, kad su Arnu jaučiasi saugi ir rami."
"Vaistininkė Gabija Kruopytė teigia, kad toks prakaitavimas gali būti hiperhidrozės - būklės, kai prakaitavimas tampa pernelyg intensyvus ir nepriklauso nuo oro sąlygų ar fizinio aktyvumo - požymis. Anot jos, teisingas dezodorantų ir antiperspirantų naudojimas gali padėti suvaldyti šią problemą, todėl svarbu žinoti jų skirtumus, rašoma „Eurovaistinės"" pranešime žiniasklaidai. Kodėl kai kurie žmonės prakaituoja daugiau? „Padidėjęs prakaitavimas gali būti susijęs su keliomis priežastimis. Dažniausiai jį lemia genetika - jei jūsų tėvai buvo linkę stipriai prakaituoti, tikėtina, kad ir jūs susiduriate su tuo pačiu. Hormoniniai pokyčiai, ypač paauglystės, nėštumo ar menopauzės metu, taip pat gali padidinti prakaito išsiskyrimą"", - pasakoja vaistininkė G. Kruopytė. Ji priduria, kad stresas ir nerimas suaktyvina prakaito liaukas, o tam tikri produktai, pavyzdžiui, aštrus maistas, kofeinas ar alkoholis, gali paskatinti dar didesnį prakaitavimą. Dezodorantas ar antiperspirantas - ką pasirinkti? „Svarbu suprasti skirtumą tarp dezodorantų ir antiperspirantų, kad būtų galima pasirinkti tinkamiausią priemonę. Dezodorantai nesustabdo prakaitavimo, tačiau jie naikina bakterijas, kurios sukelia nemalonų kvapą, ir maskuoja jį kvapiosiomis medžiagomis. Ši priemonė labiau tinka tiems, kurie prakaituoja saikingai, tačiau nori išvengti nemalonaus kvapo"", - sako vaistininkė G. Kruopytė. Tuo tarpu antiperspirantai, priešingai, mažina prakaito išsiskyrimą, nes jų sudėtyje yra aliuminio junginių, kurie laikinai užkemša prakaito liaukas. Pasak vaistininkės, jie rekomenduojami tiems, kurie susiduria su gausiu prakaitavimu ir nori išlaikyti sausą odą. Dezodorantų ir antiperspirantų naudojimas skiriasi Norint pasiekti geriausią efektą, svarbu tinkamai naudoti šias priemones. Vaistininkė G. Kruopytė pataria dezodorantą tepti ant švarios, sausos odos ryte arba pagal poreikį dienos eigoje. Tuo tarpu antiperspirantas turėtų būti naudojamas atidžiau. „Antiperspirantas turėtų būti tepamas prieš miegą, kai prakaito liaukos yra mažiau aktyvios - taip veikliosios medžiagos geriau įsigers ir užtikrins efektyvesnę apsaugą kitą dieną. Taip pat svarbu leisti jam pilnai išdžiūti prieš rengiantis pižamą"", - pabrėžia vaistininkė G. Kruopytė. Pasak vaistininkės, asmeninė higiena ir tinkamų higienos priemonių - dezodoranto ir antiperspiranto - naudojimas gali padėti sumažinti stiprų prakaito kvapą bei ant drabužių atsiradusias dėmes. Visgi yra ir papildomų priemonių, kurios gali būti naudingos. „Drabužiai iš natūralių audinių, pavyzdžiui, medvilnės ar lino, padeda išgarinti drėgmę ir sumažinti bakterijų dauginimąsi. Taip pat rekomenduojama vengti aštraus maisto, alkoholio ir kofeino, kurie gali skatinti prakaitavimą. Jei išbandžius visas šias priemones vis tiek vargina intensyvus prakaitavimas, patartina pasikonsultuoti su gydytoju, kuris galėtų atlikti reikiamus tyrimus ir paskirti individualų gydymą"", - teigia vaistininkė G. Kruopytė.","Vaistininkė Gabija Kruopytė aiškina, kad intensyvus prakaitavimas gali būti hiperhidrozės požymis ir svarbu tinkamai naudoti dezodorantus bei antiperspirantus, siekiant jį suvaldyti. Ji pabrėžia, kad genetika, hormoniniai pokyčiai ir gyvenimo būdo veiksniai gali paveikti prakaitavimą, todėl svarbu pasirinkti tinkamas hig"
"Per pokalbį 15min studijoje Vašingtono analitinio centro „Atlantic Council"" vyresnioji bendradarbė įvertino Lietuvos ir JAV reakciją į tragediją, paaiškino kariuomenės reikšmę Amerikos visuomenėje ir politikoje bei D.Trumpo komandos poziciją dėl karių dislokavimo Europoje. - Lietuvių dėmesys visą savaitę buvo sutelktas į paieškos ir gelbėjimo operaciją Pabradėje. Kas jums labiausiai įsiminė iš šitos savaitės? - Tai, kaip ši tragedija suartino žmones, mus su sąjungininkais, Lietuvos karius ir Amerikos karius. Buvo gražu matyti šiltą žmogišką ryšį tarp krašto apsaugos ministrės Dovilės Šakalienės ir JAV ambasadorės. Lietuva dėjo visas pastangas, kaimyninė Lenkija atsiuntė specialistus. Rūpinosi visi. Skirmantas Lisauskas/ BNS nuotr./Dovilė Šakalienė - Kokios yra Amerikos tradicijos pagerbiant žuvusius karius, ko galime laukti artimiausiomis dienomis? - Amerikoje yra labai gilios tradicijos. Žuvę kariai išlydimi su garbės sargyba, jų karstai padengiami didele Amerikos vėliava. „Reuters""/„Scanpix"" nuotr./JAV kario laidotuvės Kai kariai atvyksta į žuvusiųjų šeimos narių namus pranešti žinią sutuoktiniui ar vaikams, jie atneša sulankstytą Amerikos vėliavą. Amerikiečių šeimos žino, kad jei kažkurią dieną į jų duris pasibels karys su uniforma, tikriausiai jis ateis su bloga žinia. - Lietuviams šioje situacijoje reikėjo įrodyti gebėjimus vykdyti paieškos ir gelbėjimo operaciją ir parodyti empatiją amerikiečiams. Kaip įvertintumėt Lietuvos reakciją? - Labai teigiamai. Dėmesys buvo rodomas nuo aukščiausio politinio lygmens, nuo prezidento, iki pilietinės iniciatyvos rinkti lėšas amerikiečių karių šeimoms. Kariai turėjo vaikus, vienas iš jų net penkis vaikus, jiems reikės paramos ir palaikymo. Lietuviai kariai dėjo visas įmanomas pastangas, nors operacija buvo itin sudėtinga, neturinti analogų Lietuvos istorijoje. Gretos Skaraitienės / BNS nuotr./Agnia Grigas - Įvykus tragedijai, be žmogiškos atjautos, daug lietuvių galvose ėmė suktis minčių, ar ši tragedija nebus politizuota, žinant JAV karių dislokavimo užsienyje jautrumą, ar tai negali tapti pretekstu išvesti amerikiečių karius. Visi atidžiai sekėme reakcijas iš Vašingtono. JAV prezidentas Donaldas Trumpas nepolitizavo šio klausimo, jis kalbėjo tik apie nelaimės detales, nors ir ne visai tiksliai. Vykstant paieškos ir gelbėjimo operacijai, gynybos sekretorius Pete'as Hegsethas pabrėžė, kad karių misija visada yra rizikinga, nesvarbu, ar pratybose, ar kovos lauke, kad tai niekada nėra rutina. Valstybės sekretorius Marco Rubio dėkojo Lietuvai už paramą, už tai, kad mūsų šalis skyrė visus įmanomus išteklius paieškai. Kaip vertinate D.Trumpo administracijos reakciją? - Gera žinia, kad per visą savaitę nebuvo nė vieno neigiamo žodžio iš D.Trumpo administracijos.","Per pokalbį „Atlantic Council"" vyresnioji bendradarbė aptarė Lietuvos ir JAV reakcijas į tragediją Pabradėje, pabrėždama šalių bendradarbiavimą ir empatiją. JAV karių pagerbimo tradicijos buvo pristatytos kaip gilios ir reikšmingos, o D.Trumpo administracija išlaikė nepolitizuotą požiūrį, dėkodama Lietuvai"
"Praėjusių metų rugsėjo pabaigoje „Outlet Park"" aktyvaus laisvalaikio mylėtojus pradžiugino ypatinga naujiena. Duris čia atvėrė parduotuvė „Norre"", kuri - vienintelė ir neturinti analogų Lietuvoje. Tačiau, anot V.Minkštimienės, tai nebuvo pagrindinis jos išskirtinumas. „Norre"", pašnekovės teigimu, pristatė rinktinius „Whistler"", „Endurance"", „Virtus"", „Athlecia"" ir „Weather Report"" prekės ženklus, kilusius iš Danijos. „Outlet Park"" nuotr./„Outlet Park"" naujiena - vienintelė šalyje parduotuvė „Norre"" - stebina rezultatais: atsakė, kas lėmė sėkmę „Šios parduotuvės atidarymas mums buvo proga išsibandyti ir ištirti savo lankytojų poreikius. Pirkėjams pristatydami „Norre"", stebėjome, ar jie priims bei pamils visiškai Lietuvos rinkoje iki šiol nežinomus prekės ženklus. Tendencijos rodo - neretai klientai nori naujovių, tačiau, galų gale, pasirenka jau gerai pažįstamas parduotuves. Tačiau „Norre"" tapo išimtimi iš taisyklės. Vos atidarius parduotuvę, ji iškart pelnė mūsų lankytojų simpatijas ir be jokio įsibėgėjimo ėmė generuoti ryškius rezultatus, ir tai labai nustebino"", - sako „Outlet Park"" direktorė. Viena to priežasčių, pažymi pašnekovė, yra patyrusi „Norre"" vadovų komanda, jau daugelį metų dirbanti su aktyvaus laisvalaikio aprangos asortimentu. Jungtinės šių ekspertų ir „Outlet Park"" pajėgos į Lietuvą atvedė 25 prekės ženklus subūrusios Danijos sporto prekių milžinės - prekybos grupės „Sports Group Denmark"" - frančizę. Ši kompanija, pasak V.Minkštimienės, danų rinkoje startavusi 2012-aisiais, kuria, gamina ir prekiauja sportine apranga, laisvalaikio drabužiais, aksesuarais bei avalyne, ir savo asortimentui naudoja naujausias bei novatoriškiausias medžiagas ir visada išlaiko aukščiausią danišką kokybę. „Todėl „Norre"" įkūrimui buvo keliami išskirtiniai standartai. Ilgametę patirtį turintys šią parduotuvę atidarę jos vadovai patys nuolatos važiuoja ir atrenka asortimentą. Per daugybę metų patikrinusi kriterijus, žinodama geriausius ir pirkėjų geidžiamiausius modelius, „Norre"" komanda sėkmingai pataiko į poreikių dešimtuką. O tai ir atspindi labai pozityvūs šios parduotuvės rodikliai"", - teigia V.Minkštimienė. „Outlet Park"" nuotr./„Outlet Park"" naujiena - vienintelė šalyje parduotuvė „Norre"" - stebina rezultatais: atsakė, kas lėmė sėkmę Tuo įsitikinti, pabrėžia ji, gali kiekvienas, pavasarį pasitikdamas su „Norre"". Šios parduotuvės asortimentas, anot pašnekovės, puikiai pritaikytas įvairiems aktyvaus laisvalaikio scenarijams - tiek kelionei į kalnus, tiek ramiam pasivaikščiojimui mieste, gamtoje ar prie jūros. O daniški aprangos prekės ženklai patiks tiems, kas vertina praktiškumą, patikimumą, skandinavišką požiūrį į kokybę ir nori mėgautis patogumu, stiliumi bei judėjimo laisve. „Pastebime, kad „Outlet Park"" lankytojai tokius „Norre"" privalumus jau ypač pamėgo. Pirkėjai sugrįžta, vis dar atranda šią parduotuvę, todėl matome rimtą jos potencialą, nors rezultatų piko, tikėtina, dar reikės šiek tiek palaukti. Geriausias apyvartas nauji prekybininkai įprastai pradeda generuoti per 2-3 veiklos metus. Tačiau ryškūs pokyčiai akivaizdūs ir dabar. Labai jais džiaugiamės ir esame pasiruošę toliau nustebinti savo lankytojus naujais prekės ženklais bei parduotuvėmis"", - dalinasi „Outlet Park"" direktorė. Parduotuvės „Norre"" ieškokite „Outlet Park"", Verkių g. 31C, „Ogmios mieste"", Vilniuje. Jos darbo laikas: I-VII nuo 10 iki 20 val.","Parduotuvė „Norre"", atidaryta „Outlet Park"" Vilniuje, yra unikali Lietuvoje ir pristato daniškus prekės ženklus, tokius kaip „Whistler"", „Endurance"" ir kt. Parduotuvė greitai sulaukė lankytojų simpatijų ir sėkmingai veikia, siūlydama aukštos kokybės aktyvaus laisvalaikio aprangą."
"Dietologė Tai Ibitoye pateikia geriausius patarimus, kaip užtikrinti, kad jūsų pirkinių krepšelyje ir toliau būtų visų jums reikalingų maistinių medžiagų. O piniginėje dar liktų ir pinigų. Kas produktą paverčia „supermaistu""? Kalbant paprastai, tokiuose produktuose gausu vitaminų ir mineralinių medžiagų, todėl juos vartojantis žmogus dažniausiai būna sveikesnis. Tuo metu perdirbtame maiste gali būti daug druskos, riebalų ir cukraus, o maistingųjų medžiagų jame gali trūkti, todėl jis gali būti siejamas su prastesniais sveikatos rodikliais. Nėra nustatyto sudedamųjų dalių, kurios priskiriamos „supermaistui"", sąrašo. Tačiau, siekiant išvengti visuomenės apgaudinėjimo ar klaidinimo, nustatytos tam tikros taisyklės. Visgi daugelis šį terminą laiko tik rinkodaros šūkiu. Taigi, užuot rinkęsi atskirus ingredientus, pažymėtus „supermaisto"" etikete, geriau laikykitės įvairios ir subalansuotos mitybos plano, sako ekspertai. Mūsų mityboje turėtų būti ne tik daug skysčių, bet ir krakmolingų angliavandenių turinčių produktų, įvairių vaisių ir daržovių, pieno produktų arba jų pakaitalų, baltymų ir labai nedaug aliejų bei tepamų produktų. Valgydami įvairų maistą, apimantį šias maisto produktų grupes, turėtumėte gauti visų reikalingų vitaminų ir mineralų. Štai kaip galite nusipirkti pagrindinių ingredientų, kuriuose gausu maistinių medžiagų, net jei jūsų biudžetas ribotas. Maisto piramidė / 123rf.com nuotr. Angliavandeniai Daugelio mėgstamos bulvės yra puikus ir dažnai pamirštamas sveikas maistas - jos odelėje gausu skaidulų, be to, ji turi vitamino C, vitamino B6, kalio, folio rūgšties ir geležies. Jei pirksite nefasuotų bulvių, jos kainuos pigiau, be to, galite išvirti visą puodą ir užšaldyti (tada pašildyti mikrobangų krosnelėje), kad sutaupytumėte elektros energijos. Paruoškite porciją saldžiųjų bulvių, ir jos bus priskiriamos prie penkių per dieną gaunamų kalorijų, be to, jos yra daug skaidulų turintis angliavandenis. Taip pat rinkitės viso grūdo makaronų, duonos ir ryžių variantus, kuriuose gausu skaidulinių medžiagų. „Rekomenduojama per dieną suvartoti 30 g skaidulinių medžiagų. Tačiau dauguma mūsų šios rekomendacijos nesilaiko, - sako T.Ibitoye. Paieškokite ir avižų košės variantų, kuri būtų viso grūdo. Tokių dažnai būna pigių prekių ženklų asortimente. Avižomis taip pat galite paskaninti kitus patiekalus, pavyzdžiui, veganiškus mėsos kukulius. Įperkami vaisiai ir daržovės Esame raginami kasdien „valgyti vaivorykštę"", tačiau tai nereiškia, kad turime rinktis egzotiškus ir brangius vaisius ir daržoves. Jei norite pigesnių daržovių, rinkitės šaknines daržoves, pavyzdžiui, svogūnus, morkas, kopūstus ir salierus. Šaldytos ir konservuotos rūšys yra dar pigesnės ir vis dar kupinos maistingųjų medžiagų. Konservuoti pomidorai, kurių pagrindu gaminami daugelis patiekalų - nuo Bolonijos spagečių iki nesaldaus pyrago, - taip pat gana pigus pasirinkimas. Šaldyti daržovių ar vaisių mišiniai padės greitai surinkti „visą vaivorykštę"", neišleidus tiek pinigų, kiek išleistumėte nuolat pirkdami šviežius vaisius ar daržoves. Ypač - ne jų sezono metu. Pieno produktai Per pastaruosius kelerius metus karvės pieno produktų kainos labai išaugo, o jų asortimentas išsiplėtė. Tačiau galima rasti pigių variantų. Manoma, kad jogurtas turi daug sveikatą stiprinančių savybių. Natūralus arba graikiškas jogurtas (kuriame paprastai yra daugiau baltymų) turi daugiausia naudos sveikatai, o cukraus turintys jogurtai nerekomenduojami. Įdomu tai, kad dažnai natūralūs jogurtai (be saldiklių ir priedų) būna net pigesni. O pasiskaninti juos norimais priedais galima ir namuose. Jei perkate alternatyvius pieno produktus, pavyzdžiui, avižų ar sojų, arba kitą augalinį pieną, patikrinkite, ar jie yra ilgo galiojimo. Pastarieji dažnai būna pigesni už atšaldytus analogus. Baltymų šaltiniai Konservuotos riebios žuvys, pavyzdžiui, skumbrės ir sardinės, bei konservuotos ankštinės daržovės yra puikus ir pigus pasirinkimas. Be to, jos pasižymi papildomais baltyminiais privalumais. „Rudenį ir žiemą žmonės turi labiau rūpintis vitaminu D, nes pagrindinis jo šaltinis yra saulės šviesa. Tačiau šiek tiek vitamino D galime gauti ir iš savo maisto. Jo yra riebioje žuvyje, įskaitant sardines, skumbres ir lašišas, taip pat pridėta į žuvų pirštelius, įskaitant pigius prekybos centrų firminius pirštelius. „Riebioje žuvyje taip pat yra omega 3 riebalų rūgščių, kurios saugo mūsų širdį ir mažina blogojo cholesterolio kiekį"", - sako T.Ibitoye. Verta į mitybą įtraukti ir konservuotų ankštinių daržovių: pupelių, pupų, žirnių, avinžirnių, lęšių. Jos puikiai tinka kaip garnyras arba patiekalams papildyti. Perkant nekonservuotas ankštines daržoves, jų kaina bus mažesnė. Tačiau paruošimui turėsite skirti daugiau laiko: pirmiausia reikėtų juos gerai nuplauti, pamirkyti ir tik tuomet išvirti. Dietistė pasidalino ir maistingųjų medžiagų turtingu, bet biudžetiniu pirkinių sąrašu: ✓ Viso grūdo makaronai; ✓ Bulvės; ✓ Viso grūdo košės; ✓ Šakniavaisinės daržovės; ✓ Šaldyti ir (arba) konservuoti vaisių ir daržovių mišiniai; ✓ Konservuoti pomidorai; ✓ Konservuotos ankštinės daržovės; ✓ Natūralus jogurtas; ✓ Žuvies konservai.","Dietologė Tai Ibitoye pataria, kaip išlaikyti sveiką ir subalansuotą mitybą, net jei biudžetas ribotas, rekomenduodama įtraukti į pirkinių sąrašą nebrangius ir maistingus produktus, tokius kaip viso grūdo produktai, bulvės, šaknavaisinės daržovės, šaldyti ar konservuoti vaisiai ir daržovės, natūralus jogurtas ir žuvies konservai. Ji pabrėžia, kad įvairi ir subalansuota mityba yra svarbesnė už atskirų „supermaisto“ produktų vartojimą."
"Avinas 15min nuotr./Avinas Šiandien gali tekti susidurti su iššūkiais, tačiau jie tik sustiprins jūsų pasitikėjimą savimi. Nesibaiminkite klaidų, nes kiekviena patirtis yra pamoka. Svarbiausia išlikti pozityviems ir tęsti judėjimą į priekį. Jautis 15min nuotr./Jautis Šiandien galite pajusti stiprų norą pasidalyti savo mintimis ir jausmais su kitais. Būkite atviri ir nuoširdūs, tai gali padėti suartinti jus su artimaisiais. Profesinėje srityje gali atsirasti galimybės priimti svarbų sprendimą, kurio laukėte. Dvyniai 15min nuotr./Dvyniai Diena gali būti kupina intensyvios veiklos, todėl pasistenkite išlaikyti pusiausvyrą ir nepervargti. Jūsų protas bus itin aktyvus, o idėjos gali kilti viena po kitos. Būkite pasiruošę pasidalinti savo mintimis, tačiau atminkite, kad kartais mažiau yra daugiau. Vėžys 15min nuotr./Vėžys Šiandien gali jaustis labiau linkęs į apmąstymus ir atsitraukimą nuo kasdienio šurmulio. Tai puikus laikas peržiūrėti savo tikslus ir įvertinti ką norite pasiekti. Būkite atidūs savo emocijoms ir pasirūpinkite savo vidiniu pasauliu. Liūtas Shutterstock nuotr./Liūtas Jūsų energija šiandien bus stipri, tačiau svarbu ją nukreipti tinkama linkme. Neskubėkite priimti sprendimų, ypač susijusių su darbu ar finansais. Būkite atsargūs ir apgalvokite kiekvieną žingsnį. Jūsų santykiai taip pat reikalauja dėmesio, nepamirškite skirti laiko artimiesiems. Mergelė 15min nuotr./Mergelė Šiandien galite jaustis šiek tiek nekantrūs dėl tam tikrų situacijų. Pasistenkite išlaikyti ramybę ir dėmesį, kad galėtumėte tinkamai įvertinti visas galimybes. Būkite atsargūs su finansiniais klausimais ir venkite per daug rizikingų sprendimų. Svarstyklės 15min nuotr./Svarstyklės Jūsų santykiai šiandien gali būti svarbiausia dienos tema. Pasistenkite skirti laiko tiems, kuriuos mylite ir būkite atviresni jų poreikiams. Tai puikus metas sustiprinti ryšius ir aptarti svarbius klausimus su artimaisiais. Skorpionas 15min nuotr./Skorpionas Šiandien galite pasijusti tvirtai įsikibę į savo nuomonę. Tai geras metas išsakyti savo mintis, tačiau būkite pasiruošę ir kitų nuomonėms. Galbūt teks daryti kompromisus, kad išlaikytumėte harmoningus santykius tiek darbe, tiek asmeniniame gyvenime. Šaulys 15min nuotr./Šaulys Jūsų optimizmas šiandien bus didžiausias privalumas. Tačiau būkite atsargūs, kad nepasiduotumėte per daug entuziazmui ir nepamirštumėte pareigų. Galbūt šiandien teks susidurti su iššūkiais darbe, tačiau dėka savo energijos ir atsidavimo juos įveiksite. Ožiaragis Ožiaragis Šiandien galite jaustis šiek tiek pasimetę dėl kai kurių nesutarimų ar neaiškumų. Pasistenkite išlaikyti aiškų požiūrį ir nesileisti į emocinius spąstus. Būkite atsargūs priimant sprendimus, kurie gali turėti ilgalaikį poveikį jūsų gyvenimui. Vandenis 15min nuotr./Vandenis Jūsų laikas įgyvendinti naujas idėjas. Būkite atviri inovacijoms ir nebijokite pabandyti kažko naujo. Tai puikus metas pasidalinti savo mintimis su kitais ir sužinoti, ką jie apie tai mano. Žuvys 15min nuotr./Žuvys Šiandien galite jaustis linkęs daugiau atsitraukti ir apmąstyti savo tikslus. Pasirūpinkite savo vidine ramybe ir leiskite sau pailsėti nuo kasdienės rutinos. Tai geras laikas susitelkti į asmeninius tikslus ir priimti sprendimus, kurie atneš ilgalaikę naudą. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šiame tekste apžvelgiamos kasdienės horoskopų prognozės dvylikai zodiako ženklų, pateikiant patarimus apie įvairias gyvenimo sritis, tokias kaip santykiai, profesinė veikla ir asmeniniai tikslai. Be to, pabrėžiama, kad horoskopus reikia vertinti kritiškai, nes jie yra labiau pramoginė, o ne moksliškai pagrįsta informacija."
"NAA organizatoriai ir vertinimo komisija kvietė architektus, urbanistus, mokslininkus, kultūros paveldo apsaugos specialistus ir kraštovaizdžio architektus pristatyti savo kūrybą. Apdovanojimais siekiama ne tik įvertinti geriausius architektūros ir urbanistikos darbus, bet ir pabrėžti jų reikšmę šalies kultūriniame bei visuomeniniame gyvenime. PALAIKYKITE. Paremti 15min kultūrą galite skirdami paramą VšĮ „Penkiolika minučių"". „125 paraiškos rodo, kad architektai nori būti girdimi ir turi ne tik idėjų, bet ir įgyvendina projektus, kurie keičia mūsų aplinką. Nacionaliniai architektūros apdovanojimai mums yra galimybė įvertinti, kaip atrodo šiuolaikinė Lietuvos architektūra ir kas kuria jos ateitį. Komisijos laukia svarbus darbas - iš visų gautų darbų atrinkti šių metų nugalėtojus"", - sako aplinkos ministras Povilas Poderskis. Architektai ir urbanistai pretenduoja į 9 apdovanojimų kategorijas ir Didįjį prizą, kuriuo bus apdovanotas kūrinys, išrinktas iš visų kategorijų nugalėtojų. Daugiausiai paraiškų šiemet pateikta gyvenamosios architektūros (41) ir viešosios erdvės (21) kategorijose. Kategorijai „Konversija"" pateikta 12 paraiškų, „Urbanistikos kūrinys"" - 11, „Už architektūros teoriją ir sklaidą"" - 10, „Kultūrinės ir socialinės architektūros kūrinys"" ir „Komercinės architektūros kūrinys"" - po 9. Mažiausiai kūrinių sulaukė kategorijos „Kultūros paveldo atnaujinimo objektas"" (7 paraiškos) ir „Tvarios inovacijos architektūroje"" (5 paraiškos). „Architektūra, miestų planavimas ir kraštovaizdžio kūrimas yra neatsiejama bendrųjų kultūros procesų dalis, formuojanti ne tik mūsų aplinką, bet ir tapatybę bei kasdienes patirtis. Nacionaliniai architektūros apdovanojimai yra svarbi iniciatyva, leidžianti įvertinti ir pagerbti ryškiausius pasiekimus, skatinti aukštos kokybės standartus bei ugdyti platesnį visuomenės supratimą apie kūrybiškumą, ateities viziją ir kokybiškos aplinkos reikšmę mūsų visų gerovei"", - sako kultūros ministras Šarūnas Birutis. Dabar prasidės komisijos darbas - paraiškų peržiūra ir trumpojo nominantų sąrašo atrinkimas. Šį sąrašą planuojama skelbti birželio pradžioje, iki apdovanojimų likus maždaug mėnesiui. Paraiškose pateikti darbai bus vertinami pagal NAA vertybes: reiklumą architektūros kokybei ir estetikai, darnumą ir tvarumą, atvirumą ir skaidrumą, bendruomeniškumą, įtraukumą, socialinį jautrumą, valstybinių institucijų, architektų bendruomenės ir visuomenės bendradarbiavimą, kontekstualumą, funkcionalumą, vietos pajautimą, inovatyvumą. Atrinkus nominantus, komisijos nariai vyks gyvai apžiūrėti objektų, įvertinti jų kokybę, kontekstą bei poveikį aplinkai ir bendruomenei. Šių metų NAA vertinimo komisijai vadovauja architektas, VILNIUS TECH docentas ir architektūros tyrėjas Liutauras Nekrošius. NAA vertinimo komisijoje taip pat dirba architektas Tomas Lapė, architektas Saulius Motieka, kuris yra Lietuvos architektų sąjungos ir Lietuvos architektų rūmų narys bei meno kūrėjas, architektė ir kultūros paveldo apsaugos specialistė Irena Kliobavičiūtė, architektas Saulius Misevičius, einantis Vilniaus architektūros ir urbanistikos ekspertų tarybos nario bei Lietuvos architektų sąjungos valdybos nario pareigas, architektė-urbanistė Daiva Gasiūnienė. Kraštovaizdžio architektūros sričiai atstovauja Dovilė Ivanauskienė - VšĮ „Vilniaus miesto parkai"" patarėja ir Lietuvos kraštovaizdžio architektų sąjungos valdybos narė. Komisijos darbe taip pat dalyvauja architektas, Vilniaus dailės akademijos Architektūros katedros profesorius ir Vilniaus fakulteto dekanas Marius Pranas Šaliamoras bei architektūros istorikas, Kauno technologijos universiteto docentas ir vyriausiasis mokslo darbuotojas, Kauno technologijos universiteto Statybos ir architektūros fakulteto mokslo prodekanė Aušra Mlinkauskienė. NAA yra vieni svarbiausių ir prestižiškiausių architektūrinės ir urbanistinės kūrybos įvertinimų Lietuvoje. Apdovanojimus organizuoja Aplinkos ministerijos ir Kultūros ministerijos, o jų įteikimo renginys vyks birželio 30-ąją, Tarptautinės architektų dienos išvakarėse. Apdovanojimai rengiami kas dvejus metus, pirmieji surengti 2023 metais.","Nacionaliniai architektūros apdovanojimai Lietuvoje suburia architektūros, urbanistikos ir kraštovaizdžio specialistus, siekiant įvertinti jų reikšmingiausius darbus, skatinti aukštos kokybės standartus ir pabrėžti šių kūrinių poveikį šalies kultūriniam bei visuomeniniam gyvenimui. Apdovanojimai organizuojami Aplinkos ir Kult"
"Gyvulius ir paukščius persekiojančios ligos ir vis pasirodantys nauji ligų židiniai už Atlanto ir Europoje Žemės ūkio ministeriją paskatino paankstinti rengti kvietimą pretenduoti į paramą pagal Lietuvos žemės ūkio ir kaimo plėtros 2023-2027 metų strateginio plano intervencinę priemonę „Investicijos į prevencinę veiklą, kuria siekiama sumažinti galimų gaivalinių nelaimių, nepalankių klimato reiškinių ir katastrofinių įvykių padarinius"". Remiamos visos reikiamos priemonės Žemės ūkio ministerija (ŽŪM) primena, kad teikti paraiškas pagal minėtą priemonę galima nuo gegužės 2 d. iki birželio 30 d. Kvietimui skirta lėšų suma padidinta kone pustrečio karto - iki 2,6 milijono eurų. Taip pat žemės ūkio ministro įsakymu sumažintas privalomą atrankos balų skaičius - nuo 35 iki 20. Tai reiškia, kad parama pasieks žymiai platesnį ūkių ratą. Skelbiama, kad paramos lėšomis ūkininkai gali finansuoti vidaus ar lauko aptvarų bei pakrovimo rampų įsigijimą ir jų įrengimą, pašarų apdorojimo įrangą. Jei yra poreikis ir būtinybė, bus remiama visa reikiama įranga ligos plitimui suvaldyti - gaišenų laikymo konteineriai, darbo drabužių plovimo ir džiovinimo priemonės bei kitos būtinos priemonės. Jei yra poreikis ir būtinybė, bus remiama visa reikiama įranga ligos plitimui suvaldyti. Akcentuojama, kad paramos gavėjai gali būti fiziniai ir juridiniai asmenys, užsiimantys žemės ūkio veikla ir laikantys ūkinius gyvūnus. Ūkiams, laikantiems iki 20 sąlyginių gyvulių, didžiausia paramos suma gali siekti 4000 eurų, o ūkiams, turintiems daugiau kaip 21 sąlyginį gyvulį, parama bus apskaičiuojama priklausomai nuo gyvulių skaičiaus. Didžiausia paramos suma vienam projektui gali siekti iki 100 tūkst. eurų. Kai įsigyjamas turtas, kuris gali būti naudojamas daugiau negu vienoje ūkių laikymo vietoje, suma gali būti padidinta iki 300 tūkst. eurų. Norint pasinaudoti parama, ūkininkai privalės pateikti biologinio saugumo priemonių taikymo ir tam reikalingų investicijų planą, kuriame nurodyta, kaip bus užtikrinamas saugumas ūkiuose. Šis planas iki paramos paraiškos pateikimo turi būti suderintas su Valstybinės maisto ir veterinarijos tarnybos (VMVT) apygardos priežiūros skyriumi ir atitikti visus reikalavimus. 123RF.com nuotr./Žemės ūkis Kaip apsaugoti ūkius? VMVT specialistai įspėja, kad būtina imtis ir laikytis griežtų prevencinių priemonių. Kitaip - šalies ūkius gali ištikti skaudžios pasekmės. Specialistai primena, kad paukščių gripo grėsmė neatsitraukia. Nors didžiausi jo padariniai girdimi už Atlanto, tačiau Europoje jau krito daugiau nei 5,6 mln. paukščių. Paukščių gripas kelia didelę grėsmę paukštininkystės sektoriui dar šiais metais. Ligos protrūkiai jau užfiksuoti 81 Europos paukščių ūkyje. Didžiausi protrūkiai fiksuoti: Lenkijoje , kurioje skaičiuojami jau 75 protrūkiai naminių paukščių ūkiuose, taip pat Italijoje, Vengrijoje. Lietuvoje paukščių gripas šiemet buvo užfiksuotas viename ūkyje, kuriame laikyta per 246 tūkst. dedeklių vištų. Vėliau pranešta, kad protrūkis pastarajame paukštyne suvaldytas. Toliau vykdoma tolesnė kontaktinių paukštininkystės ūkių stebėsena, kol kas naujų įtarimų apie viruso išplitimą nėra. VMVT primena, kad per paukščių migraciją paukščių gripo plitimas gali žymiai suaktyvėti, o gripo forma yra ypač lengvai plintanti. Norint sumažinti ligos plitimo ir ekonominių nuostolių riziką, ypač svarbu griežtai laikytis biosaugos reikalavimų. Paukščių migracijos metu būtina laikyti naminius paukščius uždarose patalpose arba aptvaruose su stoginėmis, apsaugančiomis nuo kontakto su laukiniais migruojančiai paukščiais. Ūkininkams labai svarbu nuolat stebėti savo laikomų paukščių sveikatą ir būti budriems dėl galimų paukščių gripo požymių. Ūkio teritorija turi būti apsaugota nuo pašalinių asmenų, gyvūnų ir transporto priemonių. Būtina užtikrinti transporto priemonių dezinfekciją prieš įvažiuojant į ūkį. Privaloma apsaugoti pastatus ir patalpas, kuriuose laikomi lesalai, nuo laukinių paukščių ir graužikų. Ypač svarbu - stebėti situaciją: registruoti informaciją apie paukščių gaišimą, vandens ir pašarų suvartojimą ir visais būdais vengti tiesioginio kontakto su laukiniais paukščiais. Specialistai akcentuoja, kad ūkininkams labai svarbu nuolat stebėti savo laikomų paukščių sveikatą ir būti budriems dėl galimų paukščių gripo požymių. Staigus gaišimas, apetito praradimas, kvėpavimo sutrikimai, kraujosruvos ir kiti neįprasti simptomai gali signalizuoti apie šią pavojingą ligą. Pastebėjus pirmuosius paukščių negalavimo požymius kuo skubiau kreiptis į veterinarijos specialistus. Artėjant šiltajam metų laikui, ypač kai netrukus prasidės pagrindinių ligos platintojų - smulkiųjų kraujasiurbių mašalų sezonas, didėja dar vienos - mėlynojo liežuvio ligos (MLL) - grėsmė. Nors ši liga Lietuvoje iki šiol nebuvo nustatyta, tačiau rizika užkratui patekti į šalies teritoriją išlieka didelė, ypač po to, kai liga pasireiškė kaimyninėje Lenkijoje. Nustačius šią ligą, didžiausi nuostoliai susidaro dėl sumažėjusio gyvulių produktyvumo, taip pat dėl to, kad taikomi apribojimai dėl gyvūnų prekybos ir jų eksporto. Shutterstock nuotr./Vištos Taip pat būtina būti akyliems ir atsargiems dėl kitų gyvūnų ligų. Fiksuojami snukio ir nagų ligos (SNL) bei afrikinio kiaulių maro atvejai. Ūkiuose praktiškai nelieka gyvūnų, kuriems pavojus visiškai negrėstų. SNL ypač plačiai paplitusi Turkijoje, Vidurio Azijos, Afrikos šalyse, Irane. Virusas labai atsparus, gali nukeliauti net ir 300 km ir išlikti pavojingas. Specialistai ragina keliavusių po užkrėstą regioną (pvz.: lietuvių ypač pamėgtą Turkiją, taip pat Afrikos valstybes, Vidurio Azijos šalis, Indiją) ir lankiusis ūkinių gyvūnų laikymo vietose, po atvykimo į Lietuvą primygtinai prašoma vengti įeiti į ūkinių gyvūnų laikymo vietas. Dirbant ūkyje naudoti specialius ūkiui skirtus drabužius ir įsitikinti, kad ūkio lankytojai naudotų apsauginius drabužius ir avalynę, dezinfekuoti transportą. Lietuvoje jau yra priimtas sprendimas, kuris draudžia visus renginius, kuriuose dalyvauja porakanopiai ūkiniai gyvūnai. Taip stengiamasi apsisaugoti nuo galimo MLL ir SNL plitimo. VMVT ragina gyvūnų vežėjus užtikrinti, kad iš trečiųjų šalių ar kitų Europos Sąjungos valstybių narių atvykstančios transporto priemonės būtų atsakingai išvalytos, išplautos bei išdezinfekuotos, ir tai būtų patvirtinta dokumentais. Ūkinių gyvūnų laikytojams rekomenduojama į savo ūkius įsivežti tik sveikus gyvulius, užtikrinti gyvulių transporto valymą ir dezinfekciją. Naujai įvežtus į ūkį gyvulius, jei įmanoma, reikia laikyti atskirai bent 21 dieną. Taip pat rekomenduojama naudoti vabzdžius atbaidančias priemones, laiku šalinti mėšlą. Rekomenduojama naudoti vabzdžius atbaidančias priemones, laiku šalinti mėšlą. Pastebėjus laikomų gyvulių sveikatos pakitimus specialistai ragina kuo skubiau pranešti privačiam veterinarijos gydytojui ar VMVT paskambinus tel.: 1879 ar +370 5 242 0108. Įtarus užkrečiamąją ligą, jei įmanoma, būtinai atskirti sergančius gyvūnus nuo kitų, neišvežti ūkinių gyvūnų ir jų produktų iš laikymo vietos. Nuolatos atnaujinamą informaciją apie gyvūnų užkrečiamąsias ligas ir jų prevenciją galima sekti VMVT tinklapyje: https://vmvt.lrv.lt.","Lietuvos žemės ūkio ministerija, reaguodama į gyvulius ir paukščius persekiojančias ligas, paskelbė kvietimą ūkininkams teikti paraiškas paramai pagal 2023-2027 metų strateginį planą, skirtą prevencinėms priemonėms nuo gamtinių nelaimių ir ligų plitimo. Parama gali būti suteikta įvairiai"
"LNK gyvenimo būdo laidoje „Nuo... Iki..."" 18-metė „Lietuvos balsas"" dalyvė, per plauką projekto nelaimėjusi Patricija Ruzaitė prakalbo apie tai su kuo susidūrė dalyvaudama projekte. Stop kadras/Patricija Ruzaitė Vasario pradžioje baigėsi dvyliktasis didžiojo muzikinio projekto „Lietuvos balsas"" sezonas, kurio finale dėl geriausiojo titulo ir 15 tūkstančių eurų piniginio prizo kovėsi keturi dalyviai, tarp jų vienintelė mergina, 18-metė Patricija Ruzaitė, likusi antra. Ir nors šou vilnietė nelaimėjo, ji patraukė ne tik žiniasklaidos, bet ir klausytojų dėmesį, o pranešimai apie jos koncertus pasirodė vos pasibaigus muzikiniam projektui. Dalyvavimas šiame šou, pasak Patricijos, buvo viena jos svajonių, kaip ir pasirodymas su mokytoju tapusiu grupės „ba."" lyderiu Benu Aleksandravučiumi. Su juo mergina finale atliko Džordanos Butkutės dainą „Dėl tavęs"". „Jaučiuosi laimėtoja"", - sakė Patricija, pakvietusi į svečius. Legendinio šou „Kelias į žvaigždes"" laimėtojas Anatolijus Oleinikas ir vos per plauką muzikinio televizijos šou „Lietuvos balsas"" nugalėtoja netapusi Patricija Ruzaitė - skirtingų kartų ir balsų žmonės, kuriuos vienija meilė muzikai ir talentas. Ką jiems teko išgyventi tuomet, kai vieną dieną buvęs žvaigžde uždirbdavusia tūkstančius lieki be cento kišenėje? Kokia buvo kelio į didžiąją sceną pradžią, kai atrodo, kad tavęs nekenčia tiek pat, kiek ir dievina? Kas sulaikė Anatolijų nuo emigracijos? Ir kodėl ašarų šiandien nesulaiko balsingoji moksleivė Patricija, kuriai jau dabar pranašaujama tarptautinė dainininkės karjera? Stop kadras/Patricija Ruzaitė Gyvenimo būdo laida „Nuo... Iki..."" - šį pirmadienio vakarą, 20 val., per LNK.","Gyvenimo būdo laidoje „Nuo... Iki..."" 18-metė Patricija Ruzaitė, „Lietuvos balsas"" dalyvė likusi antra, dalinosi savo patirtimi projekte ir atskleidė, kodėl jaučiasi laimėtoja, nepaisant to, kad nelaimėjo konkurso."
"Trys „Kelias į žvaigždes"" sezonai paliko ne tik talentais pilnesnę šalies sceną, bet ir daug legendiniais tapusių hitų. Visgi ne visiems atlikėjams jų dainos patiko iš pirmo žvilgsnio. Nostalgiškame projekte „Kelias į žvaigždes po 20 metų"" kultinių muzikinių realybės šou dalyviai prisiminė pyktį kėlusias dainas. Ypač prieš dvidešimt metų pasižymėjo Radži Aleksandrovičius, savo didžiausią hitą pasitikęs keiksmažodžių lavina. Muzikinio šou prodiuserių bei kompozitorių idėjos „Kelio į žvaigždes"" dalyviams patiko toli gražu ne visada. Trečiojo sezono dalyvis Dūmas savo hitą „Ja pa pa"" pašaipiai vadino vištidės daina. „Sakiau, kad jos nedainuosiu. Man sakė, kad jei nenoriu, galiu nedainuoti, bet kitos dainos negausiu"", - pasakojo jis, pridurdamas, kad „Ja pa pa"" mielai dainuoja iki dabar. Jautrioji Dangė iš pirmosios projekto kartos buvo nustebinta, kai jai buvo pasiūlyta atlikti provokuojančią dainą „Blogoms mergaitėms viskas"" su Inga Valinskienė ir Irena Starošaite. Mergvakarių klasika tapęs kūrinys jaunąją dainininkę išgąsdino. „Buvau švelnus, geras, jautrus vaikas. Atrankoje dainavau „aš savo delnais atnešiu tau saulę tyliai, sušildysiu tavo rankas"". Ir prodiuseriai man sako - dainuosi „Blogas mergaites"". Man akys išsprogo! Galvojau, kaip aš ją padainuosiu, ta daina - visiška mano priešingybė!"" - laidoje „Kelias į žvaigždes po 20 metų"" kalbėjo Dangė.","Projekte „Kelias į žvaigždes po 20 metų"" dalyviai prisiminė, kaip kai kurios dainos, kurios vėliau tapo hitais, iš pradžių sukėlė neigiamas emocijas; Radži Aleksandrovičius ir Dūmas skeptiškai žiūrėjo į savo dainas, o Dangę nustebino jai pasiūlytas provokuojantis kūrinys."
"Darželiuose ir mokyklų pradinėse klasėse nebe pirmus metus įgyvendinama Vaisių ir daržovių bei pieno ir pieno produktų vartojimo skatinimo vaikų ugdymo įstaigose programa. Jos dėka vis daugiau vaikų atranda sveikatai palankios mitybos įpročius, susipažįsta su sveikesniais skoniais ir tvariomis maisto gamybos bei tiekimo grandinėmis. Pagal Žemės ūkio agentūros prie Žemės ūkio ministerijos administruojamą programą vaikai ugdymo įstaigose nemokamai gauna vaisių ir daržovių, pieno ir pieno produktų. Esminis programos tikslas - padidinti šių produktų vartojimą vaikų mityboje ir ugdyti jų supratimą apie sveikatai palankios mitybos naudą. Mato visokeriopą naudą Mažeikių „Vyturio"" pradinės mokyklos direktorė Rasa Uščinienė sako, kad programos teikiamą naudą per kelerius metus, kai mokykla joje dalyvauja, jau įvertino ne tik vaikai ir jų mokytojai, bet ir tėvai. „Vienareikšmiškai tai labai naudinga programa. Neabejoju, kad šie vaikai tikrai turės pakankamai žinių apie šių produktų naudą ir ateityje juos žymiai dažniau įtrauks į savo mitybą. Tėvų atsiliepimai taip pat puikūs, visi džiaugiasi, kad jų vaikai nemokamai gali gauti geros kokybės lietuviškų produktų"", - sako mokyklos direktorė. Mokyklos pradinių klasių mokiniai praėjusiais metais viktorinoje „Auginame čia, Lietuvoje!"" pasirodė geriausiai iš visų šalies pradinio ugdymo įstaigų. R.Uščinienė sako, kad jos tai nestebina, mat į programą ir jos šviečiamąsias veiklas itin aktyviai yra įsitraukusios net kelios mokyklos mokytojos. „Dalyvaujame jau ne pirmus metus, varžomės ir specialioje viktorinoje, mūsų mokykloje į programą įsitraukę net keli mokytojai ir jie tikrai mato didelę prasmę bei naudą. Mūsų mokytojos pačios labai domisi sveikatai palankia mityba, tad stengiasi kuo daugiau žinių perteikti savo auklėtiniams. Dėl to žinių vaikams ir netrūksta"", - tikina pašnekovė. Poreikis įrodytas tyrimais Prieš kelerius metus atliktas mokyklinio amžiaus vaikų mitybos įpročių, faktinės mitybos ir fizinio aktyvumo tyrimas atskleidė, kad daugelio vaikų mityba vis dar nėra subalansuota - jie suvartoja per mažai vaisių, daržovių ir visaverčių baltymų turinčių produktų, dažnai renkasi sveikatai nepalankius užkandžius, saldžius gėrimus bei perdirbtus maisto produktus. Pastebima, kad vaikams bręstant jų maisto pasirinkimams tėvų įtaka palaipsniui mažėja, dėl to ankstyvajame amžiuje tiek šeima, tiek pedagogai atlieka labai svarbų vaidmenį padėdami vaikams susiformuoti sveikos mitybos įpročius. Ugdymo įstaigos, skatindamos vaisių, daržovių ir pieno produktų vartojimą, gali prisidėti prie šio proceso, padėdamos vaikams įsisavinti naudingus mitybos principus, kurie išliks visam gyvenimui. Be to, tyrimais patvirtinta, kad mityba ankstyvoje vaikystėje daro ilgalaikį poveikį sveikatai ateityje. Kuo anksčiau pradedami diegti sveikos gyvensenos ir mitybos įpročiai, tuo geresnės sąlygos sudaromos harmoningam vaikų augimui, vystymuisi ir geresnei gyvenimo kokybei. Dėl šios priežasties sveikos mitybos įgūdžių formavimas nuo mažens tampa itin reikšminga sveikatos stiprinimo ir ligų prevencijos dalimi. Dalyvauja ketvirtis milijono vaikų Vaikams pagal šią programą dalijami produktai turi atitikti ekologinei gamybai keliamus teisės aktų reikalavimus. Jei nėra ekologiškų, gali būti tiekiami perėjimo prie ekologinės gamybos laikotarpio produktai arba produktai, paženklinti ženklu „Kokybė"". Ugdymo įstaigose pienas ir pieno produktai vaikams dalijami iki trijų kartų per savaitę. Vieną porciją sudaro 125-150 ml pieno, 125 g jogurto arba 40 g šviežio ar brandinto sūrio, kuris tiekiamas 1-4 klasių mokiniams. Tokia pati tvarka taikoma ir vaisių bei daržovių produktams - jie dalijami iki trijų kartų per savaitę. Vieno vaiko porcija gali būti sudaryta iš obuolio ar kriaušės (iki 150 g), 80-100 g pjaustytų morkų arba 125-150 ml šviežiai spaustų vaisių ar daržovių sulčių. Dažniausiai šie produktai pateikiami priešpiečių ar pavakarių metu. Dalyvavimas programoje yra savanoriškas ir nemokamas, prie jos gali prisijungti bet kuris darželis-lopšelis ar mokykla, vykdanti pradinį ugdymą. Praėjusiais mokslo metais programos naudą Lietuvoje pajuto per 230 tūkst. vaikų - darželinukų ir moksleivių. Jie kartu suvartojo beveik 1,2 mln. litrų pieno, 179 tūkst. litrų natūralaus jogurto, 22 tonas sūrio, 617 tonų obuolių ir 219 tonų morkų.","Vaisių, daržovių, pieno ir jų produktų vartojimą skatinanti programa Lietuvos ugdymo įstaigose sėkmingai prisideda prie vaikų sveikatai palankios mitybos įpročių formavimo, o jos nauda vertinama tiek pedagogų, tiek tėvų. Per programą pernai naudą pajuto per 230 tūkstančių vaikų, kurie nemokamai gavo ekologiškus ar kokybės ženklu pažymėtus produktus."
"Kaip 15min jau rašė, Policijos departamento duomenimis, praėjusį ketvirtadienį, apie 22 val. namo kieme rastas 2013 metais gimusios mergaitės kūnas. „Apie įvykį policijos pareigūnams pranešė mama. Šiuo metu daugiau kažkokios informacijos suteikti negalime"", - po įvykio sakė Telšių apskrities VPK atstovė Greta Frajerytė-Ruvelė. Pradėtas ikiteisminis tyrimas mirties priežasčiai nustatyti. Pirmadienį policijos pareigūnai pranešė, kad tyrimas vyksta ir pagal kitą Baudžiamojo kodekso straipsnį. „Tyrimas neperkvalifikuotas, o pradėtas dar vienas ikiteisminis tyrimas dėl sukurstymo nusižudyti arba privedimo prie savižudybės"", -15min teigė Telšių AVPK atstovė Greta Frajerytė-Ruvelė. Papiktino ir įskaudino Šeštadienį vyko mirusios mergaitės laidotuvės. Mišias aukojo Kelmės Švč. Mergelės Marijos Ėmimo į dangų bažnyčios kunigas Virginijus Kazaitis. Po laidotuvių į 15min redakciją kreipėsi skaitytoja Sigita P. ir dar keletas žmonių, kurie nurodė, kad kunigo per mišias išsakytos mintys skambėjo mažų mažiausiai keistai ir netgi užgauliai. „Buvom vaiko laidotuvėse. Vaiko… Mažo angelo, kurio gyvenimas nutrūko per anksti. Ir kai visų širdys buvo sudaužytos, kai tėvai vos stovi ant kojų iš skausmo - kunigas pasirinko ne guosti, o teisti. Pamoksle nebuvo nei užuojautos, nei šilumos. Tik priekaištai - kad nesusituokę bažnyčioje, kad nelanko bažnyčios. Pasakojo 17 metų senumo istorijas, visiškai nesusijusias su šia skaudžia diena. Tarsi bandytų įrodyti kažką sau, o ne būti šalia tiems, kuriems to labiausiai reikia. Ar jis supranta, kad tokie žodžiai gali stumti į dar tamsesnę duobę? Kad žmonės ir taip stovi ant bedugnės krašto? Kartais viena frazė gali pribaigti. Kur gailestingumas? Kur žmogaus širdis? Laidotuvės - ne vieta teismui. Tai akimirka, kai reikia būti žmogumi. Tik žmogum. Esam šoke"", - feisbuke rašė pasipiktinusi Sigita P. Savaitgalį su kunigu V.Kazaičiu 15min susisiekti nepavyko, neatsakė į elektroninius laiškus jis ir pirmadienį. Lrt.lt kunigas sakė, kad jis viską perdavęs vyskupui, bet iš esmės „nieko čia nebuvo"". „Aš viską pasakiau teisingai, aš nieko daugiau nenoriu..."", - teigdamas esąs labai užsiėmęs ir neturįs laiko plačiau komentuoti, nes tai gali padaryti tik Šiaulių vyskupas, sakė V.Kazaitis. Sigitos P. nuotr./Kleb. dek. Virginijus Kazaitis Vyskupas: susitiksiu su šeima Šiaulių vyskupas Darius Trijonis kunigo ginti neskuba, jis akcentuoja, kad tokios nelaimės akivaizdoje svarbiausia yra „pažvelgti į tos šeimos skausmą, jų netektį"". „Tai svarbiausia - tas žmogus, kuris kenčia, nori, tikisi paguodos žodžio. Vietoj to galbūt išgirsta tik priekaištą. Tada susidaro tokia sudėtinga situacija. Visų pirma, labai atsiprašome, kad taip įvyko, ir tikrai dėsime visas pastangas, kad ateityje galbūt nepasikartotų tokie dalykai. Tikrai norime atsiprašyti šitos šeimos, norime nuoširdžiai paguosti, sustiprinti. Kai išgyvena tokią netektį - tik melsti Dievą stiprybės, paguodos, kad Viešpats juos sustiprintų, tėvelius ir artimuosius"", - 15min sakė vyskupas. Tikrai norime atsiprašyti šitos šeimos, norime nuoširdžiai paguosti, sustiprinti. Paklaustas, ar turint išties nemažai savižudybių, taip pat - ir jaunų žmonių, keičiasi Bažnyčios, kunigų požiūris į tai, vyskupas D.Trijonis tikino, kad svarbiausia yra buvimas kartu: „Reikia to buvimo kartu, to artumo. Aš asmeniškai bandysiu susitikti, jau vakar bandžiau susiskambinti su tos šeimos artimaisiais, kalbėjome su viena moterimi, sakė, kad tėvai vakar buvo labai prislėgti, nebuvo toks momentas, kad galėčiau dabar nuvykti. Bet artimiausiu metu, kai surasime tą galimybę, norėčiau juos aplankyti asmeniškai ir maldoje palaikyti, pabūti kartu. Nes tas dalykas yra svarbiausias - artumas, tvirtas paguodos žodis, o ne kokie nors priekaištai, pastebėjimai kažkokie, kurie tuo metu neturi būti. Reikia atsižvelgti į žmogų, kuris kenčia. Mes turime būti ganytojai, turime melstis, o ne teisti ar dar kažką komentuoti."" Su kunigu V.Kazaičiu vyskupas sakė jau kalbėjęs telefonu, iš karto po to, kai ši žinia nuskambėjo socialiniuose tinkluose. Tačiau ketina ir gyvai susitikti, prašys kunigo situaciją papasakoti raštu.","Telšių apskrityje rastas mažametės mergaitės kūnas, pradėtas tyrimas dėl galimo sukurstymo nusižudyti, o laidotuvių metu kunigo pamokslas sukėlė pasipiktinimą dėl neempatiškų ir netaktiškų komentarų. Šiaulių vyskupas atsiprašė šeimos ir pažadėjo ateityje labiau atsižvelgti į jautrias situacijas."
"Interneto knygyno patogupirkti.lt lentynas papildė knygos anglų kalba. Rasite gausybę leidinių skirtų tiek norintiems patobulinti anglų kalbos žinias, tiek ir nekantraujantiems perskaityti naujausias mylimų užsienio autorių knygas, kurios dar nėra išverstos į lietuvių kalbą. Nuoroda Onyx Storm, Rebecca Yarros Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Rebecca Yarros „Onyx Storm"" Amerikiečių rašytojos Rebeccos Yarros gerbėjai su nekantrumu laukia kiekvienos naujai pasirodančios autorės knygos. 2023 metais išleista pirmoji „Empirėjus"" serijos knyga „Ketvirtasis sparnas"" (angl. „The Fourth Wing"") su griausmu įsiveržė į geriausių fantastikos žanro knygų sąrašus ir vis didina savo gerbėjų ratą. Knygų serijoje pasakojama apie dvidešimtmetę Violetą Sorengeil, kuri neperkalbamos motinos, generolės Sorengeil įsakymu turi prisijungti prie šimtų kandidatų, trokštančių tapti Navaros elitu - drakonų raiteliais. Mažesnė ir silpnesnė nei kiti kandidatai, Violeta augo dienas leisdama prie knygų ir svajojo mokytis tarp raštininkų, tačiau niekaip nenusileidžianti atšiauri motina nusprendė kitaip. Violetos gyvenimas radikaliai pasikeičia pradėjus lankyti Basgiato karo koledžą, kur mirtis tyko už kiekvieno kampo. Įtraukianti fantastinė istorija, kupina romantikos prieskonių, tęsiasi antrojoje ir trečiojoje serijos dalyse „Geležinė liepsna"" (angl. „Iron Flame"") bei „Onyx Storm"". Beje, naujausia serijos dalis „Onyx Storm"" dar nėra išleista lietuvių kalba, tad nusprendę perskaityti knygą anglų kalba sužinos apie Violetos gyvenimą drakonų pasaulyje pirmieji! Nuoroda Hope: The Autobiography, Jorge Mario Bergoglio, Arno Surminski Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Pope Francis, Jorge Mario Bergoglio „Hope"" Popiežius Pranciškus iš pradžių tikėjosi, jog ši knyga bus išleista tik po jo mirties, tačiau 2025-ieji - jubiliejiniai vilties ir tikėjimo metai Vatikane paskatino šį brangų palikimą paskelbti anksčiau. „Hope"" - tai pirmoji autobiografija istorijoje, kurią išleido popiežius. Knyga prasideda ankstyvaisiais dvidešimtojo amžiaus metais, popiežiaus Pranciškaus itališkomis šaknimis ir drąsia jo protėvių migracija į Lotynų Ameriką, prisiminimais apie prabėgusią vaikystę, jaunystės entuziazmą ir rūpesčius, pašaukimą, suaugusiųjų gyvenimą ir visą jo popiežystę. Šviesių minčių, vilties ir šilto humoro kupinoje autobiografijoje popiežius atvirai dalijasi svarbiausiomis savo popiežystės akimirkomis ir pranašiškai rašo apie kai kuriuos kontroversiškiausius šių laikų klausimus: karą ir taiką (įskaitant konfliktus Ukrainoje, socialinę krizę, socialinę padėtį, moterų padėtį, Vidurinius Rytus), technologijų raidą, Bažnyčios ir apskritai, visos religijos ateitį. Popiežiaus Pranciškus autobiografiją papildo jo asmeninės, niekur anksčiau neskelbtos nuotraukos. Nuoroda We Do Not Part, Han Kang Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Han Kang „We do not part"" Kokybiškos literatūros mylėtojams, norintiems neatsilikti nuo knygų pasaulio naujienų - kviečiame susipažinti su 2024 m. Nobelio literatūros premijos laureate, rašytoja iš Pietų Korėjos - Han Kang. Pernai pelniusi prestižinį apdovanojimą „už intensyvią poetišką prozą, kurioje susiduriama su istorinėmis traumomis ir atskleidžiamas žmogaus gyvenimo trapumas"", autorė pateikia skaitytojams naujausią savo kūrinį - romaną „We do not part"". Tai pasakojimas apie veikėją Kyungha, keliaujančią iš Seulo miesto į Jeju salos miškus, kad pamaitintų seno draugo Inseono naminį paukštį, kuris, draugui po nelaimingo atsitikimo atsigulus į ligoninę, gali numirti. Mėgindama suspėti pas draugo paukštį, Kyungha yra netikėtai užklumpama sniego audros ir apgaubiama baisaus šalčio. Galiausiai šiaip ne taip pasiekusi draugo namus ji nesitiki, jog bus panardinta į dar gilesnę tamsą ir žiaurius salos istorijos prisiminimus. „We do not part"" - tai kelionė po skausmingą Pietų Korėjos istoriją, lakią vaizduotę ir ištikimą draugystę. Nuoroda Women Living Deliciously, Florence Given Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Florence Given „Women Living Deliciously"" Šiame skubančiame pasaulyje, išmokti gyventi, teikiant pirmenybę savo džiaugsmui ir atsipalaidavimui, yra nelengva misija. Būtent to ir moko autorė Florence Given moterims skaitytojoms skirtoje knygoje „Women Living Deliciously"". Daugelis moterų prarado ryšį su savimi ir tuo, kas daro jas laimingas - dėmesį nuolat patraukia išoriniai ir materialūs dalykai, dėl kurių galiausiai vis vien jaučiasi nepatenkintos. Skaniai gyventi - tai ritualas, kai pirmiausia rūpinamasi savo džiaugsmu ir poilsiu, renkantis pastebėti kasdienybės grožį ir imantis iniciatyvos kurti mažas, malonias akimirkas, skirtas tik sau. Ši žaisminga saviugdos knyga padės skaitytojoms ugdyti valios jausmą, kasdieniame gyvenime atliekant sąmoningus veiksmus, siekiant mėgautis savo gyvenimu kiekvieną akimirką, o ne nuolat tikintis didelių, reikšmingų gyvenimo įvykių. Nuoroda Orbital, Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Samantha Harvey „Orbital"" Ką jaučia astronautai, dienas leisdami kosmoso platybėse? Kokios vidinės dvikovos verda juose, žvelgiant į savo namus už šimtų tūkstančių kilometrų? Mėgstančius knygas apie kosmosą sudomins britų rašytojos Samanthos Harvey knyga „Orbital"". Už šią knygą autorė 2024 m. pelnė prestižinę „Bookerio"" premiją. „Orbital"" pasakoja apie šešis astronautus, besisukančius savo erdvėlaivyje virš Žemės. Jų darbas - rinkti meteorologinius duomenis ir atlikti mokslinius eksperimentus, tačiau dažniausiai jie tiesiog stebi. Kartu astronautai stebi mūsų tylią mėlyną planetą ir jos nesibaigiančius įspūdingo grožio šou, matomus kiekvieną dieną. Vis dėlto, nors ir atskirti nuo pasaulio, jie negali išvengti nuolatinės jo traukos. Juos pasiekia žinios apie motinos mirtį, o kartu ir mintys apie grįžimą namo. Žmogaus gyvenimo trapumas užpildo jų pokalbius, jų baimes ir svajones. Būdami taip toli nuo Žemės jie niekada nesijautė tokia svarbia, ją apsaugančia dalimi. Astronautai kelia kertinius klausimus - koks gyvenimas būtų be Žemės? Ir kokia Žemė būtų be žmonijos? Nuoroda The Housemaid, Freida McFadden Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Freida McFadden „The Housemaid"" Mėgstantiems psichologinius trilerius, kuriuose mistika pinasi su medicina, patiks amerikiečių autorės Freidos McFadden knygų serija „Tarnaitė"" (angl. „The Housemaid""). F. McFadden yra ne tik talentinga, į bestselerių sąrašus patekusi rašytoja, bet dar ir gydytoja, kurios specializacija - smegenų pažeidimai. Knygoje pasakojama apie tarnaitę Milę, įsidarbinusia prestižiniame Niujorko rajone gyvenančioje turtingoje Vinčesterių šeimoje. Tačiau kaip įprastai, turtingose šeimose nestinga grėsmingų paslapčių, o šioje - ir pavojingų žaidimų, į kuriuos įsivelia ir Milė. Intriguojančios Milės gyvenimo istorijos vystosi tęsiniuose anglų kalba „The Housemaids Secrets"" bei „The Housemaid is Watching"". Nuoroda Myth of Normal, Gabor Mate, Daniel Maté Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. Gabor Maté, Daniel Maté „The Myth of Normal"" Gabor Maté - visame pasaulyje pagarsėjęs gydytojas iš Kanados, ypač besidomintis vaiko vystymusi, šeimos traumomis ir jų įtaka žmogaus fizinei bei psichinei sveikatai. Kartu su sūnumi Daniel Maté knygoje „The Myth of Normal"" gydytojas šį kartą kviečia atkreipti dėmesį į psichikos ligas, kurios per pastarąjį dešimtmetį nesustabdomai auga. Šiandien maždaug 45 % europiečių kenčia nuo aukšto kraujospūdžio, o beveik 70 % amerikiečių vartoja bent vieną receptinį vaistą. Knygoje autoriai atskleidžia pagrindines šio negalavimo priežastis ir sujungia taškus tarp mūsų asmeninių kančių ir šiuolaikinio gyvenimo spaudimo. Per keturis dešimtmečius gydytojo patirties, G. Maté nustatė, kad įprastas „normalaus gyvenimo"" apibrėžimas yra klaidingas: beveik visos ligos iš tikrųjų yra natūralus gyvenimo nenormalioje kultūroje atspindys, kai mes vis labiau atsiribojame nuo savo tikrosios asmenybės. Vis dėlto, autorius nepalieka skaitytojų neviltyje ir taip pat parodo mums kelią į ryšį su savimi bei išgijimą. Cathryn Kemp „A Poisoner‘s Tale"" Mėgstantiems knygas apie ezoteriką, raganas ir tamsiąją magiją, gardžiais kerais taps autorės Cathryn Kemp knyga „A Poisoner‘s Tale"", nukelsianti skaitytojus į XVII a. Romą. Tamsioje, į šešėlius panirusioje Romos gatvelėje yra ypatinga vaistinė - vieta, kur pagydoma moterų širdgėla ir išsprendžiami įvairiausi rūpesčiai. Čia galima įsigyti vaistažolių, paskatinančių nėštumą, čia vyksta Taro kortų skaitymai, kuriame sužinai savo likimą, čia galima nusipirkti neaptinkamų žudančių nuodų. Patyrusi nuodų kūrėja Giulia Tofana sukuria mirtiną gėrimą, kad išvaduotų nuskriaustas miesto moteris nuo smurtaujančių vyrų. Po sunkios vaikystės potyrių Palerme, ji pasiryžusi padėti kiekvienai pagalbos ieškančiai moteriai, tačiau net ir maro metu nelieka nepastebėta, kai vyrai pradeda kristi kaip musės. Knygoje „A Poisoner‘s Tale"" autorė nagrinėja ir šių dienų pasauliui aktualias temas - ką reiškia būti moterimi, maištaujančia prieš visuomenę, kuo žudikas skiriasi nuo gelbėtojo ir tuo pačiu nukelia skaitytojus į įtemptą, sudėtingą, bet kerinčią kelionę.","Interneto knygynas patogupirkti.lt pristato naujausias knygas anglų kalba, tarp kurių yra Rebeccos Yarros fantastinė serija „Empirėjus"", popiežiaus Pranciškaus autobiografija „Hope"" ir Nobelio premijos laureatės Han Kang romanas „We Do Not Part"". Taip pat galima rasti saviugdos, psichologinių trilerių, kosminių pasakojimų ir istorinių romanų, kuriuos verta perskaityti originalo kalba."
"Mūsų valstybei tai krizinė situacija, kurią suvaldyti reikia ne tik empatijos, bet ir išmanymo. Dėl to ir nerimas. Vienas kitas neatsargus politiko žodis, klikų besivaikanti žiniasklaidos antraštė ar tiesiog viešo žmogaus nederamas pasisakymas ir viskas galėjo pakrypti labai pavojinga linkme. Būkime atviri ir pripažinkime, kad dažnam amerikiečiui esame nežinoma su rusija sieną turinti paribio valstybė. Užtektų vidutinio dydžio auditoriją turinčio JAV influencerio pasigautos nederamos vietinės citatos ir viskas galėtų(-ėjo) gerokai susikomplikuoti. Kažkokioje Lietuvoje, kur net normalių kelių nėra, žūsta mūsų vaikinai?! O ką jie ten daro? Už mūsų pinigus? Jaučiate, kokia slidi riba? Dabartinės JAV valdžios ir jos inicijuotos lėšų taupymo ir viso ko karpymo kontekste tokia žinia mums būtų ne tik nenaudinga, bet ir pavojinga. Tačiau to neįvyko. Dėmesio smaigalyje atsidūrusi Krašto apsaugos ministrė Dovilė Šakalienė elgėsi labai profesionaliai ir valstybiškai. Nežiūrint to, kad priklausau kitai politinei jėgai, jaučiu pareigą padėkoti šiai ministrei. Jai - kuo didžiausi komplimentai. Sakau tai drąsiai ir atvirai, bandydamas Lietuvos Respublikos Seime įvesti naują tradiciją: padėkok kolegai nepriklausomai nuo politinės pakraipos. Geri darbai neturi būti nutylimi. Kai naujienų juostoje pamačiau žinią apie dingusius JAV karius, buvau gana keistoje kompanijoje. Jų reakcijos privertė dar kartą permąstyti ir kitų žmonių požiūrį į dabarties įvykius. Tie kvaili iš sovietmečio ateinantys juokeliai apie „važiavo pas bobutę ir įkrito"" kelia labai nemalonias asociacijas. Jų teko išgirsti ir iš visai įtakingus postus užimančių lūpų. Nuoširdžiai tikiuosi, kad jų mažės. Amerikiečių karių žūtis mūsų visuomenei kelia ir dar vieną rimtą klausimą į kurį teks anksčiau ar vėliau atsakyti. Norėdami išlaikyti dabartinį JAV karių kiekį ir, jei pasisektų, pritraukti jų daugiau, teks įkurti dar daugiau poligonų. Bus nesusikalbėjimo, provokacijų ir rietenų. Tikiu, ir vėl laimės valstybiškas požiūris.","Šiame tekste aptariama krizinė situacija, susijusi su amerikiečių karių žūtimi Lietuvoje, ir pabrėžiama profesionali Krašto apsaugos ministrės Dovilės Šakalienės reakcija. Autorius atkreipia dėmesį į politinio bendradarbiavimo svarbą ir kviečia pripažinti gerus darbus nepriklausomai nuo politinės pakraipos, taip"
"Likus 2 turams iki reguliariojo sezono pabaigos abi komandos turi po 18 pergalių ir 14 pralaimėjimų bei dalinasi 6-10 vietomis. 72 įmesti taškai - prasčiausias „Crvena zvezda"" sezono rezultatas žaidžiant namuose. R.Giedraitis per 28 minutes surinko 9 taškus (3/6 dvit., 0/3 trit., 3/3 baud.), 7 atkovotus bei 2 perimtus kamuolius, 2 blokus ir 11 naudingumo balų. Pamatus pergalei „Real"" pasidėjo pirmajame kėlinyje, kuomet spurtavo 22:9 ir susikrovė 13 taškų pranašumą, o į pertrauką išėjo su dar solidesne persvara (42:27). Likus 7 minutėms iki mačo pabaigos „Real"" pirmavo 61:47, tačiau serbai spurtavo 15:6 ir likus minutei po Nikola Kaliničiaus dvitaškio priartėjo iki 5 taškų (67:72). Netrukus serbus truktelėjo Codi Milleris-McIntyre'as ir po jo tritaškio likus 45 sekundėms šeimininkai priartėjo iki 2 taškų (72:74). Likus 26 sekundėms Facundo Campazzo sumetė baudas ir „Real"" nutolo (76:72). Kitoje atakoje C.Milleris-McIntyre'as prametė iš toli, o F.Campazzo įtvirtino pergalę (78:72). „Crvena zvezda"": Codi Milleris-McIntyre‘as 24 (4/9 trit.), Rokas Giedraitis (7 atk. kam.) ir Nikola Kaliničius (7 atk. kam.) po 9, Johnas Brownas ir Filipas Petruševas (7 atk. kam.) po 8. „Real"": Walteris Tavaresas 14 (10 atk. kam.), Sergio Llullas ir Facundo Campazzo (5 rez. perd.) po 11, Usmanas Garuba (9 atk. kam.) ir Andresas Felizas po 9.","Abi komandos dalijasi 6-10 vietomis lygoje, o „Real“ nugalėjo „Crvena zvezda“ namuose 78:72, pasinaudoję sėkmingu pirmojo kėlinio spurtu ir F. Campazzo prisidėjimu rungtynių pabaigoje."
"Didžiausia draudimo bendrovė Baltijos šalyse „Lietuvos draudimas"" skaičiuoja, kad praėjusiais metais Lietuvoje iš viso buvo fiksuoti daugiau nei 850 verslo civilinės atsakomybės žalų atvejų, o jų atlyginimui numatyta suma siekė kone 2,5 mln. eurų. „Smulkiam ir vidutiniam verslui, kuris dažnu atveju neturi sukaupęs didesnių finansinių rezervų, netikėtos nelaimės gali reikšti ilgalaikius veiklos sutrikimus ar netgi įmonės veiklos pabaigą. Kasmet fiksuojame, kad vis daugiau verslų įvertina realias savo veiklos rizikas ir imasi priemonių joms suvaldyti, taip padėdamos tvirtą pagrindą savo veiklos tęstinumui"", - sako Simonas Lisauskas, „Lietuvos draudimo"" verslo klientų departamento direktorius. „Lietuvos draudimo"" užsakymu 2025 m. pradžioje atliktas smulkaus ir vidutinio verslo įmonių Lietuvoje tyrimas atskleidė, kad sumažėjo įmonių investicijos į darbuotojų saugos mokymus, fizinio turto apsaugą ir apsaugos darbuotojų samdymą. Net 69 proc. tyrime dalyvavusių verslų pažymėjo, jog viena iš pagrindinių rizikų, su kuria susiduriama, yra darbuotojų klaidos, tačiau atlaidžiau žvelgiama į gaisro rizikos aktualumą. „Tai - nerimą kelianti tendencija. Nors įmonės dažnai deklaruoja, kad jų veikla yra labai saugi ir patalpose gaisras vargiai įmanomas, ilgametė patirtis rodo, kad nuo šios grėsmės nėra apsaugotas nė vienas verslas. Gaisras gali sukelti nuostolių ne tik savininko patalpoms, bet ir apgadinti ar visiškai sunaikinti greta esantį turtą. Nors gaisrai nutinka retai, jų pasekmės itin skaudžios, neretai - ir lemtingos smulkiam verslui"", - pažymi S.Lisauskas. Tai gerai atspindi ir didžiausia „Lietuvos draudimo"" pernai skirta verslo civilinės atsakomybės draudimo išmoka. Nuomojamose patalpose nakties metu kilus gaisrui buvo apgadintos patalpos ir kitas turtas. Šio įvykio nuostoliams padengti išmokėta suma siekė 48 tūkst. eurų - reikšminga suma netikėtą žalą patyrusiai smulkaus verslo įmonei. Daugiausia iššūkių patyrusios veiklos sritys Vertinant atskirus smulkaus ir vidutinio verslo sektorius, daugiausia civilinės atsakomybės žalų pernai fiksuota mažmeninėje prekyboje - čia iš viso registruota daugiau nei 350 tokių žalų atvejų. Kitos didžiausius žalų skaičius „generavusios"" sritys buvo pastatų aptarnavimo ir kraštovaizdžio tvarkymo sritis, ir nekilnojamojo turto operacijų sritis. „Tokia iš pažiūros rami veiklos sritis, kaip aplinkos tvarkymas, realybėje gali sukelti įvairių žalų dėl netyčia sugadintų želdinių ir medžių, pažeistų pastatų konstrukcijų ar langų, taip pat ,pavyzdžiui, gatvėje stovintiems automobiliams padarytos žalos. Tokio tipo žaloms kompensuoti pernai buvo išmokėtos dešimtys tūkstančių eurų"", - sako S.Lisauskas. Praėjusiais metais, palyginti su ankstesniais metais, daugiau nei dvigubai išaugo maitinimo ir gėrimų teikimo veiklos srityje fiksuotų žalų skaičius. Iš viso šioms žaloms atlyginti išmokėta daugiau nei 70 tūkst. eurų. Tai gali būti klientų apsinuodijimai maistu, tačiau pasitaiko ir tokių atvejų, kaip nusideginimas per karštu padažu sumuštinyje ar net plaukų užsiliepsnojimas nuo ant kavinės stalo degančios žvakės. Didžiausia bendra žalų suma - 106 tūkst. eurų - buvo išmokėta variklinių transporto priemonių ir motociklų prekybos ir remonto srityje operuojantiems verslams. „Transporto priemonių techninio aptarnavimo ir remonto srityje pasitaikančios klaidos gali kainuoti tikrai brangiai. Šio verslo įmonės savo paslaugoms taiko kuo aukščiausius kokybės standartus, tačiau visgi nutinka atvejų, kai automobilių servise atlikus remontą, pakeitus padangas ar variklio alyvą, nekokybiškai suteiktos paslaugos virsta kelis ar keliolika tūkstančių eurų nuostolių siekiančiomis sumomis"", - komentuoja S.Lisauskas. Pasirūpina ne tik žalos atlyginimu, bet ir kita pagalba Verslo civilinės atsakomybės draudimas praverčia ne tik sumažinant ar visiškai nuimant finansinę naštą, bet ir užtikrinant visą pagalbą žalos sureguliavimo atveju. „Iš žalą sukėlusios įmonės perimame visą žalos reguliavimą: padedame gauti reikiamą informaciją iš institucijų, kartu su teisininkų komanda išsiaiškiname, ar pretenzija yra pagrįsta, ar kyla civilinė atsakomybė. Bendraujame su nukentėjusiais, tikriname, ar prašomi nuostoliai iš tiesų buvo patirti"", - sako „Lietuvos draudimo"" verslo klientų departamento direktorius S.Lisauskas. Pasak eksperto, neturint verslo civilinės atsakomybės draudimo, visa tai tenka atlikti pačiam verslui, įskaitant nepigių teisininkų paslaugų apmokėjimą - verslui tenka padengti ne tik pačios žalos atlyginimo, bet ir jos sureguliavimo paslaugas. „Lietuvos draudimo"" užsakymu 2025 m. vasario mėnesį KOG institutas atliko smulkaus ir vidutinio verslo tyrimą apie išorines rizikas ir jų valdymą. Buvo apklaustos smulkaus ir vidutinio verslo įmonės, kuriose dirba iki 250 darbuotojų; iš viso buvo atliktos 402 apklausos.","„Lietuvos draudimas"" praneša apie daugiau nei 850 verslo civilinės atsakomybės žalų atvejų Lietuvoje pernai, išmokėjus 2,5 mln. eurų kompensacijų, pabrėždamas rizikų valdymo svarbą verslui. Didžiausia žala fiksuota mažmeninės prekybos, pastatų aptarnavimo ir transporto priemonių remonto srityse, o draudimo paslaugos ne tik padengia nuostolius, bet ir padeda žalos sureguliavimo procese."
"Renginyje bus pakviesti dalyvauti 200 vyresniųjų klasių moksleivių iš visos Lietuvos, sklandžiai bendraujančių anglų kalba, besidominčių gynybos temomis ir norinčių geriau pažinti NATO. „Šiandieniniame geopolitiniame kontekste, kuriame nuolat girdime apie grėsmes, sąjungininkų vaidmenį užtikrinant mūsų saugumą ir dezinformacijos įtaką visuomenei, ypatingai svarbu pristatyti jaunajai kartai Lietuvos narystės NATO aljanse svarbą ir parodyti, kaip sprendimai priimami realybėje. Džiaugiuosi, kad tęsiame tradiciją ir Seimas bendradarbiaudamas su kitomis organizacijomis tokius įtraukius šviečiamuosius renginius organizuoja ne pirmus metus. Tikiu, kad ši simuliacija moksleiviams ne tik suteiks praktinių žinių apie NATO organizaciją, bet ir paskatins labiau įsitraukti į valstybės gyvenimą"", - sako renginio globėjas, Seimo Pirmininkas Saulius Skvernelis. Daugelyje NATO valstybių narių vykstantis „Model NATO"" jaunimui leidžia patirti ir suprasti sprendimų priėmimo NATO viršūnių susitikimuose subtilybes bei procesus labai praktiniu būdu. Renginio dalyviai susitiks Lietuvos Respublikos Seime, kur diskutuos svarbiausiomis saugumo temomis ir atliks tikroviškus NATO delegatų vaidmenis, priims sprendimus realiais Aljanso darbotvarkės klausimais. Temos šių metų politinėje darbotvarkėje - svarbios ir sudėtingos: parama Ukrainai, gynybos pajėgumų užtikrinimas, NATO technologinis pranašumas, bendradarbiavimo su Europos Sąjunga plėtra, partnerystės stiprinimas už euroatlantinės erdvės ribų ir daugybė kitų. Simuliacijų scenarijai „Model NATO"" metu yra koordinuojami patyrusių moderatorių. „Model NATO Vilnius 2025"" moderuos Birmingamo universiteto tarptautinės politikos profesorius Markas Webberis, pastaruosius dvidešimt metų dirbęs NATO, Europos saugumo ir transatlantinių santykių srityse, jam talkins ir kiti gynybos srityje išskirtinės patirties turintys moderatoriai. „Sparčiai kintančioje šių dienų saugumo architektūroje ir geopolitiniame kraštovaizdyje jaunajai kartai svarbu suprasti Aljanso vaidmenį ir iššūkius, pajusti, kiek ir kokių diplomatinių pastangų, politinės logikos išmanymo reikalauja sudėtingas daugiašalis sprendimų priėmimo procesas. „Model NATO Vilnius"" yra ideali galimybė aktyviems jaunuoliams iš visos Lietuvos gyvai pajusti, kaip veikia ši organizacija ir tinkamai įvertinti jos svarbą"", - teigia Jungtinės Karalystės ambasadorė Lietuvoje Elizabeth Boyles. BPTI vadovas dr. Tomas Žalandauskas pabrėžia, kad tokių renginių kaip „Model NATO Vilnius"" misija labai svarbi - ugdyti jaunosios kartos pilietiškumą, kritinį mąstymą ir diplomatinį nuovokumą, atkreipti dėmesį į svarbiausius NATO iššūkius, regiono saugumo ir gynybos aktualijas, kurias visi sekame kasdien. „Šiais sudėtingais laikais piliečių informuotumas, visuomenės sąmoningumas - vieni svarbiausių momentų, kuriais turime pasirūpinti. Labai džiaugiuosi, kad jaunų žmonių sprendimų darbotvarkėje bus ir tokie svarbūs klausimai kaip parama Ukrainai, NATO gebėjimas stiprinti savo gynybinius pajėgumus. Kalbėti apie juos su jaunais žmonėmis šiandien yra moralinė ir strateginė būtinybė, kuri lems Europos saugumo ateitį"", - teigia jis. Britų tarybos Lietuvoje vadovė Ona Marija Vyšniauskė pabrėžia „Model NATO Vilnius"" dalyvaujančių mokyklų bei aktyvių mokytojų vaidmenį, kurie, skatindami savo moksleivių dalyvavimą, praplečia pilietinio ugdymo pamokų ribas. „Ši patirtis suteikia jaunuoliams unikalią galimybę aiškiau suprasti šių dienų geopolitinę situaciją, diplomatijos veikimo principus bei derybų meno ir lyderystės svarbą sprendžiant globalius iššūkius"", - įsitikinusi O. M. Vyšniauskė. Mokyklas iš visos Lietuvos, norinčias dalyvauti šių metų „Model NATO Vilnius"" renginyje, kviečiame jau dabar registruoti savo vyresniųjų klasių moksleivius (ne jaunesnius nei 16 metų). Registracija vykdoma per elektroninę registracijos sistemą interneto svetainėje www.modelnatovilnius.lt. Renginyje norinčius dalyvauti mokinius jų mokytojai turi užregistruoti iki balandžio 20 d. Renginys vyks anglų kalba. „Model NATO Vilnius 2025"" Lietuvoje organizuoja Baltijos pažangių technologijų institutas (BPTI) drauge su Britų taryba, Jungtinės Karalystės ambasada Vilniuje ir Lietuvos Respublikos Seimo kanceliarija. Renginį globoja Seimo Pirmininkas Saulius Skvernelis. Daugiau informacijos „Model NATO Vilnius 2025"" - interneto svetainėje www.modelnatovilnius.lt. Šaltinis: https://sc.bns.lt/view/item/model-nato-vilnius-2025-simuliacijoje-lietuvos-moksleiviu-laukia-rimti-issukiai-parama-ukrainai-es-gynybos-pajegumu-stiprinimas-nato-technologinis-pranasumas-504199","„Model NATO Vilnius 2025“ renginyje dalyvaus 200 vyresniųjų klasių moksleivių iš Lietuvos, kurie diskutuos svarbiausiomis saugumo temomis ir simuliuos NATO sprendimų priėmimo procesus. Renginys organizuojamas bendradarbiaujant su įvairiomis institucijomis, siekiant ugdyti jaunimo pilietiškumą, kritinį mąstymą ir diplomatinį nuovokumą."
"Ši kelionė atrodo kaip proveržis, nes tai pirmasis oficialus Rusijos pareigūno vizitas į Jungtines Valstijas nuo karo pradžios. Tačiau, kaip pažymėjo naujienų portalas „Agentstvo"", Rusijos užsienio reikalų ministerija visą dieną apie tai nepasakė nė žodžio, o Kremliaus atstovas spaudai Dmitrijus Peskovas išsisuko nuo atsakymo sausa fraze: „Mes toliau įvairiais kanalais tęsiame savo bendravimą"". Žurnalistai Kremliaus ir Užsienio reikalų ministerijos santūrumą aiškina tuo, kad V.Putinas praktiškai davė leidimą derėtis su Vašingtonu dviem komandoms, kurios tarpusavyje nelabai gerai sutaria, o per vasario 18 d. Rijade vykusį derybų raundą su amerikiečiais net susikivirčijo dėl vietos prie stalo, „Agentstvo"" atskleidė su diskusijomis susipažinęs šaltinis. Pirmieji apie K.Dmitrijevo misiją Vašingtone sužinojo amerikiečių televizijos kanalai - pagrindinis informacijos šaltinis buvo CNN, vėliau informaciją patvirtino CBS ir „The Washington Post"". AFP/„Scanpix""/Sergejus Lavrovas Pasak CNN, susitikimo tikslas - derėtis dėl Rusijos ir JAV santykių stiprinimo ir karo Ukrainoje sureguliavimo. Tam, kad K.Dmitrijevas galėtų atvykti į Jungtines Valstijas, JAV valdžios institucijos sustabdė jam taikomas sankcijas, teigė CNN šaltinis. Ketvirtadienio vakarą „Reuters"" citavo du šaltinius, kurie teigė, kad K.Dmitrijevas ir S.Witkoffas buvo susitikę, tačiau susitikimo detalės liko nežinomos. Apie tai, kad K.Dmitrijevas atlieka reikšmingą vaidmenį derybose su Vašingtonu, daugiausia skelbia Vakarų žiniasklaidos kanalai. Likus kelioms dienoms iki susitikimo Vašingtone „Bloomberg"" naujienų tarnyba skelbė, kad K.Dmitrijevas „galėtų atlikti svarbų vaidmenį kaip neoficialus D.Trumpo derybininkų tarpininkas"". „Agentstvo"" taip pat pavadino K.Dmitrijevą Rusijos derybų su JAV strategijos autoriumi. Nepaisant tokio aukšto statuso, vasario 18 d. susitikime K.Dmitrijevas nebuvo prie derybų stalo, atskleidžia filmuota medžiaga iš Rijado. Oficialiai delegacijai vadovavo užsienio reikalų ministras Sergejus Lavrovas ir prezidento patarėjas Jurijus Ušakovas. Filmuotoje medžiagoje, kurioje užfiksuota, kaip Rusijos delegacija eina į derybas, matyti K.Dmitrijevas, tačiau atrodo, kad J.Ušakovas stumia rusus sveikinantį Saudo Arabijos pareigūną nuo šalia stovinčio Rusijos tiesioginių investicijų fondo vadovo, atkreipiama dėmesį straipsnyje. K. Dmitrijevas su V. Putinu / Aleksey Nikolskyi/Kremlin Pool / ZUMAPRESS.com Prieš derybas Rijade V.Putinas pasakė S.Lavrovui, kad Rusijos delegaciją sudarys du žmonės - pats užsienio reikalų ministras ir J.Ušakovas, žurnalistams atskleidė šaltinis. Tačiau pažymima, kad K.Dmitrijevas susitiko su V.Putinu ir paprašė jo leisti dalyvauti derybose. Anot pašnekovo, V.Putinas sutiko, bet apie tai S.Lavrovui nepranešė. „Agentstvo"" teigia, kad Rusijos diplomatijos vadovas buvo labai nustebęs, kai derybų kambaryje pamatė tris kėdes Rusijos pusėje. Šaltinis pasakojo, kad, kai ministrui buvo paaiškinta, kad trečioji kėdė skirta K.Dmitrijevui, jis nustūmė kėdę nuo stalo sakydamas: „Jei jis nori dalyvauti, tegul Vladimiras Vladimirovičius man apie tai pasako"". Tada K.Dmitrijevas išėjo iš salės į koridorių pabendrauti su žurnalistais, nurodė „Agentstvo"" šaltinis. Jo teigimu, K.Dmitrijevas vis tiktai gavo vietą prie derybų salės. Esą per vieną iš techninių pertraukų S.Lavrovas išėjo iš salės, o grįžęs pamatė, kad K.Dmitrijevas jau sėdi. „Amerikiečiai irgi grįžo, ir [S.Lavrovui] buvo nepatogu ginčytis. K.Dmitrijevas pasakė: „Turėčiau bent 15 minučių pasėdėti"", - apie pokalbį pasakojo šaltinis. „Agentstvo"" negalėjo nepriklausomai patvirtinti dalies šaltinio teiginių. Rijade filmuotoje medžiagoje matyti, kad amerikiečių stalo pusėje sėdi trys žmonės - S.Witkoffas, valstybės sekretorius Marco Rubio ir D.Trumpo patarėjas nacionalinio saugumo klausimais Mike'as Waltzas, o Rusijos pusėje - S.Lavrovas ir J.Ušakovas. Derybų salės nuotraukose šalia Kremliaus atstovų trečios kėdės nematyti. „Agentstvo"" taip pat nepavyko rasti filmuotos medžiagos, kurioje K.Dmitrijevas sėdi prie derybų stalo. Jurijus Ušakovas / Maxim Shemetov / AP Prieš derybas, jų metu ir po jų K.Dmitrijevas kalbėjosi su žurnalistais, rodo rodo žiniasklaidos publikacijų analizė. Rusijos tiesioginių investicijų fondo spaudos tarnyba taip pat paskelbė nuotrauką iš susitikimo kuluarų, kurioje K.Dmitrijevas kalbasi su M.Rubio, M.Waltzu ir S.Witkoffu, tačiau be S.Lavrovo ir J.Ušakovo. „Agentstvo"" šaltinis mano, kad V.Putino bendravimo su pareigūnais ypatumai turi įtakos deryboms: „Visi po vieną eina pas V.Putiną, ir jis kiekvienam pasakoja skirtingus dalykus. Todėl ir derybose niekas negali suformuluoti Rusijos reikalavimų"".","Rusijos pareigūno K. Dmitrijevo vizitas į JAV laikomas proveržiu santykiuose, tačiau Rusijos oficialūs šaltiniai apie jį nekalbėjo, o derybose Rijade kilo nesutarimų dėl jo dalyvavimo. Vizito tikslas buvo stiprinti Rusijos ir JAV santykius bei derėtis dėl karo Ukrainoje sureguliavimo."
"Nenoriu išduoti antrosios autorės knygos turinio. Perskaitykite ją. Duosiu tik užuominą, kad tai gyvenimo (,-ų) istorijos. Pasakojimas rėžiantis apmąstymus, sielą. Dviejų priešingybių bandymas (troškimas?) susilieti. Intriguojantis, deginantis, jaudinantis, verčiantis čiuopti puslapius. Hipnotizuojantis netikėtais turinio vingiais, kalbos meistriškumu literatūrinis kūrinys, spurdantis spėlionėmis - kuo gi baigsis? Autorė lengva rašytojos plunksna nuskraidina skaitytoją kur nori - į pasaulio pamirštą Afganistano kaimą ar į Vakarų Europą, leisdama liesti skirtingų žemių gruntą, skirtingas patirtis išgyvenusių žmonių žmonių sielas. Atrakinanti slapčiausias personažų (pagrindinių ir antraeilių) minčių spynas. Leidžia paliesti jų veidus, rankas, žvelgti jiems į akis. Romanas, kuris grįžta ir grįžta galvon, o jeigu... Kaip būtų, jeigu viena akimirka būtų pakeitusi dviejų žmonių lemtį, kaip būtų pasikeitę jų artimųjų likimai? Gilių apmąstymų vertas romanas. Junda Vaitkė ne tik romanų skyrių, sakinių, žodžio meistrė. Kažkas kitokio. Tradicinė, bet kartu ir naujoviška. Nuostabia rašytine kalba nukelianti į jos sukurtą realybę. Skaitai, girdi ir matai. Tai rašytojos meistriškumas, talentas, duotybė. - Egidija Jasukaitytė Vaitkienė ir Junda Vaitkė - dvi viename. Kokie skirtumai tarp jų Jums pačiai? - Taip jau nutiko, kad aš turiu daug vardų. Kuo įvairiausiais vardais buvau vadinama vaikystėje, močiutė, su tomis savo prigalvotomis man pravardėmis, paauglystėje jau pridarydavo gėdos. Mama irgi neatsisako tos mados, irgi vadina savo išgalvotu „slapyvardžiu"". O kur dar klasės draugai, kurso, paskui jau darbo (anglakalbė aplinka man pritaikė vardą), o dar vyras... Tad esu įpratusi būti vadinama įvairiai. Žinau, kad klausimas ne visai apie tai, bet nudžiuginsiu pasakydama, kad abi šios moterys kuo puikiausiai talpinasi ir mintyse, ir širdyje. Tik galbūt Junda labiau šventiškomis progomis, o Egidija - kasdienai. - Kas įkvepia Jūsų romanų istorijas? Ieškote jų ar pačios pasibeldžia? - Istorijų niekur specialiai neieškau, mano galva pilna istorijų ir siužetų. Manau, kad labiausiai juos pasėja paprastas, įprastas mūsų visų gyvenimas. Tik, kad iš arčiau pažvelgus, labiau į kažką atsigręžus, pamatai, kad nėra paprastų gyvenimų, tik kiekvienai istorijai reikia atrasti tinkamą „įvilkimą"". Vienai gal tinka ryškesnis, labiau iššaukiantis, kitai - lėtas, neskubus. Psichologiniai paveikslai, man asmeniškai, yra pati įdomiausia kūrybos dalis. O ar pavyksta, tik skaitytojai tegali pasakyti. - Jūsų lietuvių kalbos tarmė, sakinių, žodžių dėlionė, žinant, kad esate emigrantė, mokanti anglų kalbos - tobula, išraiškinga, sklandi. Kaip ją išsaugojote daugelį metų gyvendama svetur? - Ačiū už komplimentą. Lietuviškai kalbuosi kasdien su vaikais, vyru, su mama. Mano artimiausios draugės taip pat lietuvės, tad išsaugoti kalbą nėra sunku. Be to, daug skaitau, galbūt nebe tiek daug kaip kažkada, bet vistiek dar labai daug. - Kaip ir visi žmonės, gyvenate gyvenimo rate su pakilimais ir kritimais. Spiralėje. Ar tai padeda ar trukdo rašyti? - Manau, kad nuo pernelyg patogaus, jau nei kiek nebesupurtančio nei iš vidaus, nei išorės gyvenimo, mes apsnūstame. Įprantame matyti tas pačias spalvas, dėl nieko per daug neišgyventi, aptingstame net jausti. Nes ir tą pačią laimę žmogus tėra pajėgus patirti tik tam tikrą laiką, paskui ji tiesiog tampa įprasta komforto būsena. Lengviausia rašyti tada, kai jau gali „reflektuoti"" savo „duobes"", staigius posūkius, kai jau gali analizuoti ir kažkaip juos sau išsiaiškinti. Tupėdamas tikroje duobėje, irgi daug neparašysi. - Kiek (gal procentais?) Jūsų personažų istorijose yra išgyventos realybės ir kiek yra vaizduotės? - Mano knygose gausu ir to, ir to. Visai atvirai sakau, kad 50 ir 50. O kas jau yra kas, ir vėl bus skaitytojo darbas atpažinti. - Norėtumėte kažkam padėkoti už Jūsų duotybę žodinei/rašytinei išraiškai? - Mano mama, Regina Jasukaitienė, net keturis paskutinius metus Juozo Lukšos gimnazijoje Garliavoje, buvo mano lietuvių kalbos ir literatūros mokytoja. Lituanistų vaikams, manau, niekaip neišsisukti nuo taisyklingos ir rišlios kalbos, taip pat nuo knygų skaitymo. Nors rašau tai ir šypsausi - mano brolis knygų nepamėgo, nors mudu esame iš to paties lizdo. Mano močiutė, mamos mama, taip pat labai išraiškingai, vaizdžiai kalbėjo, be to turėjo labai gerą humoro jausmą, kaip dabar prisimenu tuos jos „pasišidijimus"". Kol augau, kol gyvenau Lietuvoje, man atrodė, kad visi taip ir tiek daug savo šeimose kalbasi, dalinasi, kartu juokiasi. Tik vėliau supratau, kad tai anaiptol nėra tiesa. - Kas pastūmėjo eiti sunkiu, bet palaimintu Rašytojos keliu? - Visuomet sakau - rašyti pradėjau pačiu užimčiausiu ir pačiu sunkiausiu savo gyvenimo laikotarpiu. Didžiulis namas užmiesty, tolokas atstumas iki miestelio, pedagoginis darbas, dukterų augimas, na ir rašymas naktimis. Bet mano Reda (romanas „Emigrantės"") išėjo kuo puikiausia, žmonės net patikėjo, kad ji tikras, realus asmuo. Manau, kad tas rašymas man visuomet alsavo į pakaušį. Taigi vieną vasaros dieną sėdau ir pradėjau. Jeigu neklystu, tai buvo apie 2016 metus.","Tekste aptariamas autorės kūrinys, kuris intriguoja ir jaudina netikėtais siužeto vingiais bei kalbos meistriškumu, lygiai kaip ir autorės asmeninė patirtis bei įkvėpimas kuriant gyvenimo istorijas. Rašytoja kalba apie savo kūrybinį procesą, kalbos išlaikymą gyvendama emigracijoje ir gyvenimo įtaką jos rašymui."
"61 žmogus buvo sužeistas, 12 iš jų vaikai, šeštadienį pranešė Dnipropetrovsko srities gubernatorius Serhijus Lysakas po to, kai naktį buvo baigtos gelbėjimo operacijos. Ši ataka - vienas iš daugiausiai aukų pareikalavusių išpuolių per pastarąsias savaites. Kryvyj Riho karinės administracijos vadovas Oleksandras Vilkulas teigė, kad penktadienį raketa nukrito netoli vaikų žaidimų aikštelės. „Balandžio 7, 8 ir 9 dienomis Kryvyj Rihe bus paskelbtos gedulo dienos dėl žmonių, žuvusių per vakarykščius teroristinius išpuolius mūsų mieste, kuriuos įvykdė šalis žudikė"", - sakė jis. „Vaikai, šeimos, pagyvenę žmonės... Balistinių raketų ir artilerijos atakos prieš gyvenamuosius rajonus ir žaidimų aikšteles... Tai ne kas kita, kaip masinės civilių gyventojų žudynės"". Socialiniuose tinkluose paskelbtuose naujienų agentūros AFP nepatikrintuose vaizdo įrašuose, atrodo, matyti gatvėje gulintys kūnai, o kitame - į vakaro dangų kylantis dūmų pliūpsnis. Socialiniuose tinkluose paskelbtame vaizdo įraše iš įvykio vietos matyti liepsnojantis automobilis, girdėti šaukiantys žmonės. „18... - tiek žmonių žuvo, kai rusai paleido raketą į Kryvyj Rihą. Tarp jų buvo devyni vaikai"", - platformoje „Telegram"" teigė S. Lysakas. „Tokio skausmo nelinkėtumėte ir didžiausiam priešui"", - rašė S. Lysakas. Rusijos gynybos ministerija nurodė, kad ji „sudavė tikslų smūgį didelės sprogstamosios galios raketa į restoraną"" mieste, „kuriame buvo susitikę formuočių vadai ir Vakarų instruktoriai"". Šeštadienį ministerija teigė, kad Rusijos oro gynybos daliniai per naktį perėmė ir sunaikino 49 Ukrainos dronus. Ukrainos kariuomenės vadas atkirto, kad Maskva „bando nuslėpti savo cinišką nusikaltimą"" ir „skleidžia melagingą informaciją"" apie smūgio taikinį. Jis apkaltino Rusiją karo nusikaltimais. „Rusija nenori paliaubų"" Šeštadienį Ukrainos oro pajėgos pranešė, kad Rusija per naktį Ukrainoje paleido 92 dronus. 51 buvo numuštas, o apie 30 kitų nukrito nepadarydami žalos. V. Zelenskio teigimu, raketų ataka prieš miestą parodė, jog Rusija nesuinteresuota nutraukti 2022 metų vasarį pradėtos plataus masto invazijos. „Yra tik viena priežastis, kodėl tai tęsiasi: Rusija nenori paliaubų ir mes tai matome. Tai mato visas pasaulis"", - platformoje „Telegram"" parašė V. Zelenskis. Vakarinėje kalboje V. Zelenskis apkaltino prezidentą Vladimirą Putiną ir Rusiją, kad diplomatiją laiko „tuščiais žodžiais"". „Paliaubos jau galėjo būti pasiektos, ir būtent Putinas jas atmeta"", - sakė jis. Ukrainos centrinėje Dnipropetrovsko srityje esantis Kryvyj Rihas yra maždaug už 60 km nuo fronto linijos, o rusai nuolat jį atakuoja dronais ir raketomis. Ukrainos lyderio gimtajame Kryvyj Rihe prieš karą gyveno apie 600 tūkst. žmonių. Ukrainiečių pareigūnas Andrijus Kovalenka, kuriam pavesta kovoti su dezinformacija, sakė, kad per ataką buvo panaudota raketa „Iskander"". „Iskander"" - tai Rusijos balistinių raketų sistema, kurios veikimo nuotolis gali siekti iki 500 km. „Tai tyčinis smūgis, kuriuo siekta nužudyti daug žmonių"", - teigė A. Kovalenka. Per atskirą dronų ataką Kryvyj Rihe, anot S. Lysako, žuvo 56 metų moteris ir dar septyni žmonės buvo sužeisti.","Kryvyj Rihe balandžio pradžioje įvykdyta raketų ataka sukėlė didelius nuostolius, sužeista 61 žmogus, iš jų 12 vaikų, ir žuvo 18 žmonių, tarp kurių devyni vaikai. Ukrainos valdžia kaltina Rusiją karo nusikaltimais, o V. Zelenskis pareiškė, kad Rusija nesuinteresuota paliaubomis ir siekia tęsti agresiją."
"„Mums grasina Rusija. Mums grasina Vladimiras Putinas. Turime daryti viską, ko reikia, kad tai atgrasytume"", - pabrėžė generolas Carstenas Breueris, 17-asis ir dabartinis Bundesvero generalinis inspektorius. Jis įspėjo, kad NATO blokas turėtų būti pasirengęs galimam puolimui jau po ketverių metų. „Kalbama ne apie tai, kiek man reikia laiko, daug labiau apie tai, kiek laiko Vladimiras Putinas duoda mums pasiruošti, - atvirai prabilo gynybos vadas. - Ir kuo greičiau būsime pasiruošę, tuo geriau."" Lukas Balandis / BNS nuotr./Carsten Breuer Plataus masto Rusijos invazija į Ukrainą iš esmės pakeitė mąstymą Vokietijoje, atkreipė dėmesį BBC. Dešimtmečius šalies žmonės buvo auklėjami atmetant karinę galią, puikiai suvokdami, kad būtent Vokietija netolimoje praeityje buvo didžiausia agresorė Europoje. „Mes pradėjome du pasaulinius karus. Nors nuo Antrojo pasaulinio karo pabaigos praėjo 80 metų, daugelio žmonių DNR vis dar gaji mintis, kad vokiečiai turėtų nesikišti į konfliktus"", - įvertino Vokietijos Maršalo fondo Berlyne atstovas Markusas Zieneris. Kai kurie net ir dabar atsargiai žiūri į viską, kas gali būti vertinama kaip militarizmas, o ginkluotosioms pajėgoms nuolat trūksta lėšų: „Pasigirsta perspėjančių balsų: „Ar tikrai einame teisingu keliu? Ar teisingai suvokiame grėsmę?"". Kalbant apie Rusiją, Vokietija ilgus dešimtmečius laikėsi savito požiūrio. Nors tokios valstybės kaip Lenkija ir Baltijos šalys perspėjo pernelyg nesuartėti su Maskva ir didino savo išlaidas gynybai, buvusios kanclerės Angelos Merkel vadovaujamas Berlynas tikino, kad reikia daryti verslą. Vokietija įsivaizdavo, kad demokratizaciją vykdo osmoso būdu. Tačiau Rusija vis tiek paėmė pinigus ir įsiveržė į Ukrainą. Olafas Scholzas / AFP Taigi 2022 m. vasarį kancleris Olafas Scholzas paskelbė nacionalinį prioritetų posūkį - „Zeitenwende"". Ir skyrė milžinišką 100 mlrd. eurų sumą šalies kariuomenei stiprinti ir „tokiems karo kurstytojams kaip Vladimiras Putinas"" suvaldyti. Tačiau, pasak generolo C.Breuerio, to tikrai nepakako. „Mes šiek tiek užglaistėme duobes, - kalbėjo jis. - Bet viskas tikrai blogai."" Vokietijos kariuomenės vadas atkreipė dėmesį į milžiniškas išlaidas, kurias ginklams ir įrangai skiria Rusija. Taip pat ji moka už atsargas bei už savo veiksmus fronto linijoje. Generolas prisipažino matantis tikrai „pavojingą mišinį"": Rusija vykdo hibridinį karą ir imtasi kibernetinių atakų, diversijų bei vis garsiau nuskamba agresyvi V.Putino retorika. „Priešingai nei Vakarų pasaulis, Rusija nemąsto dėžutėmis. Ji nekalba apie taiką ir karą, tai tęstinumas: pradėkime nuo hibridinių veiksmų, tada eskaluokime, paskui grįžkime atgal. Būtent tai mane verčia manyti, kad susiduriame su realia grėsme"", - pabrėžė jis ir pridūrė, kad Vokietija „turi veikti greitai"". Vokiečių kariai / Kay Nietfeld / dpa/picture-alliance Per mažai visko Griežtas gynybos vadovo dabartinės pajėgų būklės vertinimas sutampa su neseniai parlamentui pateikta ataskaita. Joje daroma išvada, kad Bundesveras turi „per mažai visko"". Ataskaitos autorė, ginkluotųjų pajėgų komisarė Eva Hogl, atskleidė, kad baisiai trūksta visko - nuo amunicijos iki karių. Be to, griūva vokiečių kareivinės. Ji apskaičiavo, kad vien renovacijos darbų biudžetas sudaro apie 67 mlrd. eurų. Panaikinus skolos limitą ir leidus kariuomenei skolintis - teoriškai neribotai - bus galima gauti „nuolatinį finansavimą"", kad būtų galima pradėti spręsti šią problemą, mano generolas C.Breueris. Šį istorinį, bet nemažai abejonių sukėlusį žingsnį skubotai žengė numanomas O.Scholzo įpėdinis Friedrichas Mercas. Jis pateikė pasiūlymą parlamentui prieš pat jo paleidimą po vasario mėn. rinkimų. Naujasis parlamentas, kuriame yra antimilitaristiškai nusiteikusių kairiųjų ir Rusijai simpatizuojančių kraštutinių dešiniųjų, galėjo būti ne toks palankus. Tačiau 2022 m. Vokietijoje prasidėjęs „posūkis"" šiemet įgavo naują pagreitį. Neseniai atlikta „YouGov"" apklausa parodė, kad 79 proc. vokiečių vis dar mano, kad Vladimiras Putinas yra „labai"" arba „gana"" pavojingas Europos taikai ir saugumui, pažymima straipsnyje. Dabar 74 proc. tą patį sako apie Donaldą Trumpą. Apklausa buvo atlikta po kalbos Miunchene, kurioje JAV viceprezidentas J.D.Vance'as užsipuolė Europą ir jos vertybes. Lukas Balandis / BNS nuotr./Carsten Breuer „Tai buvo aiškus signalas, kad Jungtinėse Valstijose kažkas iš esmės pasikeitė"", - komentavo M.Zieneris, Vokietijos Maršalo fondo Berlyne atstovas. „Nežinome, kur link eina JAV, bet žinome, kad tikėjimas, jog galime 100 proc. pasikliauti Amerikos apsauga, kai kalbama apie mūsų saugumą - šis pasitikėjimas dabar dingo"", - mano jis. C.Breueris įvertino, kad Vokietijai šiuo metu reikia papildomų 100 tūkst. karių, kad galėtų tinkamai ginti save ir rytinį NATO flangą - iš viso 460 tūkst. karių, įskaitant rezervą. Todėl jis tvirtina, kad grįžti prie karinės tarnybos yra absoliučiai būtina.","Generolas Carstenas Breueris įspėja apie Rusijos keliamą grėsmę ir ragina Vokietiją bei NATO ruoštis galimam puolimui, pabrėždamas būtinybę stiprinti kariuomenę ir sugrįžti prie karinės tarnybos. Nepaisant Vokietijos pastangų didinti gynybos biudžetą, Bundesverui vis dar trūksta resursų, o pasitikėjimas JAV apsauga mažėja."
"Sibirinės scylės - 10-20 cm aukščio gėlės. Bernardinų kapinėse jų tūkstančiai, banguojančių kalneliais, tarp senų antkapių, angelų ir medžių. „Man tikrasis pavasaris prasideda tada, kai nufotografuoju scyles. Kiekvienais metais lyg ir tas pats, bet ir kitaip. Pastebėjau, kad scylės migruoja. Pakartoti pernykštį vaizdą gali ir nepavykti, nes gėlės tiesiog pasislinko"", - stebėjosi fotografė Greta Skaraitienė. Gretos Skaraitienės / BNS nuotr./Fotografės Gretos Skaraitienės objektyve mėlynai pražydusios sibirinės scylės Bernardinų kapinėse Ji juokavo, kad, pirmiausia, būtina pasisveikinti su ten gyvenančiu įžymiuoju Bernardinų katinu ir tik tada keliauti daryti vaizdų. Gretos Skaraitienės / BNS nuotr./Fotografės Gretos Skaraitienės objektyve mėlynai pražydusios sibirinės scylės Bernardinų kapinėse „Bernardinų kapinėse atmosfera - ypatinga. Gležnų gėlyčių ir akmeninių antkapių kontrastas verčia susimąstyti apie gyvenimą ir mirtį. Šiemet fotografuodama norėjau pabrėšti tą dviejų materijų susijungimą. Galbūt nuotraukos pakvies pamąstyti apie laikinumą ir amžinybę. Nufotografavau net Čiurlionį. Šiemet Lietuvoje minim Mikalojaus Konstantino Čiurlionio 150-ąsias gimimo metines, tad turbūt nenuostabu, kad pamačiau jį ir Bernardinų kapinėse"", - pasakojo Greta. Nuostabaus grožio vaizdas - gyvas pavasario paveikslas - į Vilniaus Bernardinų kapines sutrauks būrius vilniečių ir miesto svečių. Gretos Skaraitienės / BNS nuotr./Fotografės Gretos Skaraitienės objektyve mėlynai pražydusios sibirinės scylės Bernardinų kapinėse Fotomenininkė Greta Skaraitienė pasidalio keliais scylių Bernardinų kapinėse fotografavimo patarimais: - Išsirinkit labiausiai mėlynuojančią zoną. Fotografuodami padarykit seriją nuotraukų nuo plačių kapinių vaizdų iki stambių fragmentų. Taip atskleisit scylių paskleistą aurą. - Fotografija yra piešimas šviesa. Išbandykit saulėtą ir apsiniaukusį orą. Taip pajausit šviesos įtaką vaizdui, nuotraukai, ir jos sukurtai emocijai. - Nuotrauka turi pasakoti istoriją, sukelti jausmus, emocijas. Net jei fotografuojat gėles, įdėkit į nuotrauką dalelę savęs, savo pažiūrį, mintį. Tik taip nuotrauka „suskambės"" ir apsigyvens kitų širdyse. - Jei fotografuojate fotoaparatu, išmėginkit fotografavimą su atidaryta ir užsukta diafragma. Tikrai pastebėsit skirtumą ir išsirinksit labiau jums patinkantį variantą. - Fotografuodami keiskite rakursus. Nepatingėkit nuleisti fotoaparatą prie pat žemės. Neabejoju, rezultatas jus nustebins. Gretos Skaraitienės / BNS nuotr./Fotografės Gretos Skaraitienės objektyve mėlynai pražydusios sibirinės scylės Bernardinų kapinėse „Šiemet fotografuodama pastebėjau daug apgriuvusių akmeninių paminklų. O atrodė, kad jie stovės amžinai. Akmenis apgaubusios mėlynos scylės kvietė pamąstyti apie būtį, laikinumą ir apie tai, kad viskas sukasi ratu. Tokia šių metų mano nuotraukų galerija iš Bernardinų kapinių. Kviečiu pasižiūrėti ir nusifotografuoti savąją"", - mintimis dalinosi Greta. Fotogalerija:","Fotomenininkė Greta Skaraitienė Bernardinų kapinėse fotografavo mėlynai pražydusias sibirines scyles, kurios sukuria ypatingą atmosferą, derindamos gležnų gėlių grožį su akmeninių antkapių rimtimi, kviesdamos susimąstyti apie gyvenimo laikinumą ir amžinybę. Ji dalijasi fotografavimo patarimais,"
"Sulaukus penkiasdešimties, gali būti pravartu peržvelgti savo mitybą ir gyvenimo būdą, kad gautumėte reikalingų maistinių medžiagų. Laikui bėgant keičiasi mūsų kūnas, todėl turėtų keistis ir lėkštės turinys. Ir nors būnant 20-ies galėjote nesusimąstydami suvalgyti vieną ar dvi bandeles, vyresniame amžiuje tai gali turėti didesnės įtakos cukraus kiekiui kraujyje ir diabeto bei širdies ligų rizikai, rašoma ""Eating Well"". Be to, jei jums diagnozuota kokių nors sveikatos sutrikimų, dėl kurių reikia keisti mitybos įpročius, turėsite prisitaikyti, kad suvaldytumėte ir pagerintumėte simptomus. Štai 10 sveikos mitybos įpročių, kurie itin svarbūs sulaukus 50-ies. Valgykite pilno grūdo produktus Paprastą duoną ir makaronus keiskite sudėtiniais angliavandeniais ir grūdais, pavyzdžiui, rudaisiais ryžiais, bolivine balanda, grikiais ir avižomis. Šie sotūs grūdai yra naudingi jūsų širdžiai ir suteikia ilgalaikės energijos (dėl skaidulų) smegenims ir kūnui. Tokie grūdai jus pasotins, o skaidulinės medžiagos taip pat padeda palaikyti žarnyno sveikatą. Mėgaukitės žuvimi Ar dažnai valgote žuvį? Greičiausiai daugelio mūsų racione žuvis atsiranda gerokai per retai. Senstant galite būti labiau linkę sirgti lėtinėmis ligomis, pavyzdžiui, širdies ligomis, insultu, diabetu, Alzheimerio liga, demencija ir kt. Tačiau galite padėti sumažinti uždegimą organizme gaudami omega-3 riebalų rūgščių - gerųjų riebalų, kurių yra žuvyje. Siekite valgyti žuvies 2-3 kartus per savaitę, kad gautumėte naudos. Omega-3 riebalų rūgščių taip pat rasite graikiniuose riešutuose, kanapių sėklose, ispaninių šalavijų sėklose ir keliuose kituose augaliniuose šaltiniuose. Su druska - atsargiai Didelis natrio kiekis gali padidinti širdies ligų ir hipertenzijos riziką, todėl verčiau siekti, kad jo kiekis būtų nedidelis. Gamindami maistą nenaudokite kilogramų druskos ir vietoj jos rinkitės šviežias žoleles, kurios suteikia skonio. Valgykite daug baltymų turintį maistą Nors baltymų svarbu gauti bet kokio amžiaus žmonėms, 60-mečiams ir vyresniems suaugusiesiems jų poreikis yra didesnis, nes jų raumenims reikia papildomo postūmio, kad jie sustiprėtų ir atsistatytų po veiklos. Net jei jums dar nėra 50-60 metų, baltymų turtingas maistas gali padėti išlikti sotiems. Rinkitės liesus produktus, tokius kaip kepsnys, žuvis, vištienos krūtinėlė ir kalakutiena, ir pasipildykite augalinės kilmės produktais, tokiais kaip tofu, lęšiai ir bolivinė balanda. Gaminkite patys Daugumą savaitės dienų gaminkite maistą namuose, o kavines lankykite retkarčiais. Kontroliuodami maisto gaminimo būdą ir receptų sudėtines dalis, galite užtikrinti, kad patiekalai būtų sveiki ir turtingi maistinių medžiagų. Be to, taip išvengsite per didelio cukraus, druskos ir aliejaus kiekio, kuris dažnai būna restoranų patiekaluose. Valgykite daug kalcio turinčius maisto produktus Senstant kaulų tankis mažėja, todėl, norint jį padidinti, reikia daug kalcio turinčių maisto produktų. Tai tuo pačiu padeda mažinti osteoporozės rizika, kad būtų išvengta lūžių ir traumų, o kaulai būtų stiprūs ir stabilūs. Galite pasidomėti Viduržemio jūros regiono dieta, kuri taip pat gali sumažinti osteoporozės riziką. Joje gausu žuvies, daržovių, šiek tiek sūrio ir grūdinių patiekalų, be to, joje mažiau perdirbtų, daug cukraus turinčių maisto produktų. Puikūs kalcio šaltiniai yra pienas, sūris, graikiškas jogurtas, kiaušiniai bei lapiniai žalumynai. Atsisakykite gazuotų gėrimų Atsisveikinkite su gazuotais ir saldžiais gėrimais ir verčiau rinkitės vandenį ir nesaldintą arbatą. Jei sunku atsisakyti, kasdien vieną saldų gėrimą pakeiskite vandeniu, o vėliau saldžiųjų gėrimų atsisakykite visiškai. Vaivorykštė jūsų lėkštėje Ieškokite ryškių spalvų produktų, pavyzdžiui, daržovių ir vaisių, kurie yra naudingi jūsų organizmui senstant. Į lėkštę įsidėkite žalumynų, apelsinų, raudonos, violetinės ir geltonos spalvų daržovių, nes jos turi antioksidantų, kurie padeda kovoti su senėjimu. Pagalvokite apie uogas, saldžiąsias bulves, lapinius žalumynus, brokolius, paprikas, melionus, baklažanus, burokėlius ir moliūgus. Valgykite, kai esate alkani Turėtumėte atkreipti dėmesį į alkio signalus ir valgyti, kai esate alkani. Taip ne tik pamaitinsite savo kūną, bet ir padėsite palaikyti gerą medžiagų apykaitą. Laikui bėgant medžiagų apykaita natūraliai lėtėja, todėl sulaukę 50-ies metų ramybės būsenoje sudeginate mažiau kalorijų nei būdami jaunesni. Palaikykite medžiagų apykaitą maitindamiesi ir užkandžiaudami, kai to reikia. Rinkitės visaverčius maisto produktus Norėdami palaikyti optimalią sveikatą, stenkitės valgyti visaverčius maisto produktus, kurie yra švieži arba šaldyti, pavyzdžiui, vaisius ir daržoves, liesus baltymus, žuvį ir neskaldytus grūdus. Perdirbtuose maisto produktuose dažnai būna daug natrio, cukraus ir kalorijų pertekliaus, todėl patartina jų suvartoti kuo mažiau.","Sulaukus penkiasdešimties, svarbu peržiūrėti mitybos įpročius, siekiant užtikrinti pakankamą maistinių medžiagų kiekį ir sumažinti sveikatos sutrikimų riziką. Rekomenduojama valgyti pilno grūdo produktus, žuvį, vengti perdirbtų maisto produktų, riboti druskos ir cukraus kiekį bei atkreipti dėmesį į kalcio ir baltymų šaltinius."
"Manto Stonkaus vaidinamas Vytas tinklalaidėje „Vyto šou"" įprastai aptarinėja šalies aktualijas bei garsius žmones. Šį kartą pro jo akis neprasprūdo žiniasklaidoje nuskambėjęs Sandros Skorupskaitės gimtadienis ir, kaip pats apibūdino, jos „balionai"". Vytas tinklalaidės epizode aptarė šventės nuotraukas, pačios Sandros ir jos draugės figūrą. Jis taip pat pateikė pasiūlymą valdančiajai koalicijai. „Pažiūrėkit į tą padarėlį, kuris stovi šalia jos toje kitoje nuotraukoje. Atrodo, kad papai su pastoliais paramstyti iš apačios, kad tik dar labiau į viršų kiltų. Bet kalbant apie išvaizdą, aš norėčiau paprašyti atkreipti dėmesį Lietuvos valdančiąją koaliciją į šią moterį ir paimti pavyzdį, kaip reikia didinti. Didinkit ir jūs gynybos biudžetą taip, kaip Skorupskaitė didinasi papus, ir viskas visiems bus gerai"", - sakė M.Stonkaus įkūnijamas Vytas. Žiūrėkite nuo 12:30: Į tokius žodžius netrukus sureagavo ir pati S.Skorupskaitė. Ji savo mintimis apie tinklalaidės epizodą pasidalijo socialiniame tinkle „Instagram"". „Tavo žodžiai Dievui į ausį! Jei 100% padidins gynybos biudžetą, tai aš didinsiu dar daugiau! O jeigu ne - tai tada pati bandysiu su savo Airbag atmušinėti priešus"", - instagramo istorijoje teigė S.Skorupskaitė. Žmonės.lt primena, kad tai ne pirmas kartas, kai M.Stonkaus personažas Vytas sulaukia garsių žmonių dėmesio. Tuomet, kai jis savo „YouTube"" kanale pasidalijo tinklalaidės vaizdo įrašu, kuriame pasislėpęs po kuriamo Vyto personažu sukritikavo verslininkės Dainos Bosas dukrą Marią Randers ir jos sukūrtą verslą neapsikentusi D.Bosas rėžė jam atsaką. M.Repečkos, D.Kučio nuotr./Mantas Stonkus ir Daina Bosas Vėliau jam atsikirto ir sporto trenerė Rasa Vilkienė. Ji sureagavo į Manto Stonkaus kuriamo Vyto personažo reportažą, kuriame jis aptaria Rasos siūlomus pratimus moterims. Asmeninio albumo nuotr./Rasa Vilkienė ir Mantas Stonkus „Bežiūrint man jau riečiasi žirgelis. Bet čia yra kam tokie pratimai? Stipriam dugnui? Gal yra šitos trenerės būrelis, grupinės treniruotės? Norėčiau užsirašyti"", - vaizdo įraše sakė M.Stonkus-Vytas. Į Manto klausimą „kam tokie pratimai?"" - atsakė pati Rasa. Savo instagrame ji pasidalijo išsamiu įrašu. Primename, kad verslininkė Sandra Skorupskaitė šiemet gimtadienį atšventė iš širdies. Berlyne ji iškėlė audringą vakarelį, kuriame netrūko šokių ir daug pikantiškų akimirkų. Žinoma moteris atrodė itin žavingai - ji buvo pasipuošusi Roberto Kalinkino kurta ugninga raudona suknele su plunksnų detalėmis bei dailiai susibangavusi plaukus. Asmeninio archyvo nuotr./Sandros Skorupskaitės gimtadienio akimirka „Su Gimtadieniu mane! O dievai! Koks tai buvo gimtadienio vakarėlis! Tikrai vienas gražiausių ir jausmingiausių mano vakarėlių. 2024-ieji buvo apsivalymo nuo netikrų „draugų"" metai, kurie tuo metu mane nuliūdino, o šiais metais supratau ir pamačiau, kad svarbiausia ne draugų kiekybė, o kokybė! Būti taip švenčiamam ir mylimam mano draugų dabar yra didžiausia dovana! Dėkoju kiekvienam iš jūsų, kad mano gimtadienis buvo toks ypatingas! Laikas prabėgo taip greitai, kad sunkiai galėjau mėgautis akimirkomis! Aš labai myliu kiekvieną iš jūsų. Deja, 7 žmonės negalėjo dalyvauti, nes susirgo jie arba jų vaikai... BET tada įvyko didžiulė staigmena ir mano geriausia draugė Marcus atskrido specialiai iš Amerikos į Berlyną tik dėl manęs tam, kad nustebintų. O juk šis miestas net nėra pakeliui į Dubajų... Atvyko ir mano sesuo, kuri netrukus gimdys, bet visą naktį svirduliavo šokių aikštelėje su savo didžiuliu pilvu... ji už mane ir gera nuotaika visada „atstovi"". Kaip ir kiekvienas iš šių puikių žmonių! Tada Burakas, kuris atvyko iš Stambulo pagroti mums nedidelėje grupėje... Kiekvienas iš jūsų esate toks ypatingas. Turiu nuostabiausią vyrą, nuostabius vaikus ir visus šiuos neapsakomus draugus"", - džiaugsmo neslėpė S.Skorupskaitė.","Manto Stonkaus personažas Vytas tinklalaidėje „Vyto šou"" aptarė Sandros Skorupskaitės gimtadienį ir jos išvaizdą, tuo pačiu pateikdamas sarkastišką pasiūlymą valdančiajai koalicijai didinti gynybos biudžetą. Skorupskaitė sureagavo į Vyto komentarus per savo „Instagram"
"Europos čempionato atrankai besirengianti rinktinė kovo mėnesį Lietuvoje sužaidė dvejas kontrolines rungtynes. Kovo 21 dieną Lietuva Raudondvario stadione 0:2 pralaimėjo Latvijos bendraamžiams, o po poros dienų Gargžduose tokiu pat rezultatu nusileido ir TOPsport A lygoje žaidžiančiai „Bangos"" vienuolikei. Po stovyklos ją reziumavo rinktinės treneris R.Garastas, kurio teigimu šiuose susitikimuose ne galutiniai rezultatai buvo esminė detalė. „Šioje stovykloje kitus dalykus kėlėme prioritetiškai aukščiau ir pergalės siekiamybę šiek tiek aukojome dėl kitų tikslų. Pirmą kartą susirinkus pagrindiniai tikslai buvo aiškiai apsibrėžti disciplinos ribas tiek aikštėje, tiek už jos, suprasti rinktinės vertybes ir jomis vadovautis, bei svarbiausia dalis - perteikti norimą žaidimo modelį, to ir buvo siekiama ruošiantis stovykloje, tiek treniruotėse tiek susirinkimuose. Taip pat per dvejas kontrolines rungtynes norėjome išbandyti visus žaidėjus, kuriuos pakvietėme į rinktinę. Pirmasis blynas rungtynėse su Latvija tikrai prisvilo, atakoje buvo minčių ir idėjų užuomazgos, bet pritrūko dar geresnio vienas kito supratimo lemiamuose momentuose, kurie nulemtų pavojingų atakų sukūrimą, bei tikslumo atliekant esminius veiksmus. Gynyboje žaidėjai suprato, ko iš jų norime, buvo puikių bendradarbiavimo momentų, tačiau nepavyko išvengti grubių klaidų, kurios nulėmė du praleistus įvarčius. Kaip trenerių kolektyvas gavome daug informacijos tiek iš individualių žaidėjų pasirodymų, tiek iš komandos bendro žaidimo, kuriems dalykams skirti didžiausią dėmesį artimiausioje stovykloje birželio mėnesį"", - dėstė R.Garastas. Pirmų rungtynių su Latvija pirmo kėlinio pabaigoje lietuviai kuriam laikui liko mažumoje, kai raudoną kortelę už emocijų protrūkį gavo Tautvydas Burdzilauskas. „Kuomet su rinktine kaip treneris turi tiek nedaug laiko, kiekviena žaidimo minutė yra auksinė patirtis, noras kuo aiškiau pajausti komandos galimybes, save išsibandyti ir pritaikyti žaidimo principus, kad žinotume, kas pavyksta, o kas dar ne. Ir raudona kortelė pirmo kėlinio gale yra labai dviprasmiška patirtis. Iš vienos pusės, netenki galimybės dar 50 auksinių minučių stebėti ir koreguoti komandą žaidžiant pilna sudėtimi ir taikant pagrindinius principus, tačiau tuo pačiu įvyko momentas, iš kurio visa komandą gali pasimokyti, kaip šaltai reaguoti į varžovų provokacijas ir nesuteikti teisėjui galimybės priiminėti tokių sprendimų bei kaip rungtyniauti likus mažumoje. Geriau tokias pamokas gauti kontrolinėse rungtynėse, nei Europos čempionato atrankoje. Į teisėjų darbą nesikišu, žaidėjai privalo būti motyvuoti ir kovingi rungtynių metu, tačiau išlikti šalti ir profesionalūs tokiose situacijose ir nesuteikti teisėjams pagrindo tokiems sprendimams"", - aiškino treneris. Tuo tarpu dvikovoje Gargžduose treneriai ėmėsi rotacijos, išbandė kitus futbolininkus ir suteikė laiko jiems. „Antrose kontrolinėse rungtynėse, kaip ir žadėjome, davėme šansą kitiems žaidėjams, kurie nepradėjo pirmųjų rungtynių. Rungtynės buvo gero lygmens, varžovų komanda sukūrė mums nemažai iššūkių, su kai kuriais pavyko susitvarkyti, kiti parodė tolimesnes kryptis tobulėjimui kaip komandai ir žaidėjams individualiai. Rungtynėse prioritetas buvo pagerinti žaidybines detales iš rungtynių su Latvijos rinktine, kai kuriuose aspektuose pavyko žaisti geriau, atakoje turėjome daugiau kontrolės, daugiau žaidėjų viduryje ieškojo atakos vystymo galimybių, tačiau vis tiek nepavyko sukurti daugiau pavojingų atakų prie varžovų vartų, būti agresyvesniems varžovų baudos aikštelėje, šioje vietoje dar trūksta suderintų veiksmų ir geresnių ryšių tarp žaidėjų. Taip pat gynyboje turime geriau reaguoti į atvirus kamuolius bei perdavimus už nugarų, būtent iš šios situacijos varžovams pavyko pelnyti įvartį ir sukurti daugiau pavojingų situacijų prie mūsų vartų"", - mintimis dalinosi R.Garastas. Per dvejas rungtynes rinktinei taip ir nepavyko pasižymėti įvarčiu, tačiau, kaip sakė treneris, šie ryšiai dar bus gerinami pasirengimo eigoje. „Praleisti įvarčiai rodo, kokiose vietose turime gerinti gynybą, o nulis įmuštų įvarčių verčia gerinti ryšius ir supratimą tarp žaidėjų, gerinti pačio žaidybinio plano supratimą ir išpildymą aikštėje, būti dar aktyvesniems varžovų aikštės pusėje. Iš šio lango gavome labai daug naudingos informacijos apie žaidėjus individualiai, jų gebėjimą išpildyti užduotis, fizinę būklę, individualų stiprumą bei komandinio susižaidimo privalumus ir spragas. Dėjome pirmus žingsnius supratime link kur judame"", - vardino strategas. Kitą stovyklą rinktinė rengs birželio mėnesį, o treneris išreiškė norą tada žaidėjus išvysti geriausios fizinės būklės. „Toliau noras yra toks, jog žaidėjai siektų pagerinti tai, ko trūksta individualiai savo klubuose ir į kitą stovyklą atvyktų geriausioje įmanomoje fizinėje būklėje, kad stovykloje birželio mėnesį galėtume dar labiau priartėti prie norimo komandos žaidimo, kuris padėtų siekti rezultatų Europos čempionato atrankoje. Kol kas dar derinami varžovai birželio mėnesio stovyklai, bet visuomet turime norą sužaisti su pačiais stipriausiais varžovais, kad dar aiškiau pajaustume, ko mums trūksta, išsibandytume save kontekste, kuris laukia atrankoje, tačiau nėra paprasta susitarti dėl tokių rungtynių, kuomet reitinge nesame labai aukštai. Trenerių kolektyvo didžiausias dėmesys yra į žaidėjų stebėjimą, bendravimą su jais ir pasiruošimą kitai stovyklai, siekiamybė yra atsirinkti žaidėjus, kurie tuo metu labiausiai verti atstovauti rinktinei"", - sakė R.Garastas.","Lietuvos rinktinė, besiruošianti Europos čempionato atrankai, kovo mėnesį žaidė dvejas kontrolines rungtynes, kurias pralaimėjo Latvijai ir „Bangos"" komandai tokiu pačiu rezultatu 0:2. Treneris R.Garastas pabrėžė, kad pagrindiniai tikslai buvo žaidimo modelio perteikimas ir žaidėjų į"
"Gaisrinių tyrimų centro specialistų išvadoje nurodoma, kad gaisro židinio zona buvo atviroje teritorijoje, esančioje atliekų krūvoje, maždaug 2-4 metrų aukštyje nuo krūvos apačios. Ištyrus visas galimas gaisro kilimo priežastis, buvo atmestos saulės spindulių fokusavimo ir transporto priemonių kibirkščiavimo versijos, o kaip labiausiai tikėtina patvirtinta savaiminio medžiagų užsiliepsnojimo versija. „Gautos išvados patvirtina, kad įmonės veikloje nebuvo nustatyta pažeidimų, susijusių su gaisro prevencijos reikalavimais. Tyrimo metu buvo išsamiai išnagrinėti visi objekto priešgaisrinės saugos aspektai, įskaitant darbuotojų instruktavimo žurnalus, technines priemones ir darbo organizavimą"", - sako „Ecoservice"" vadovė Jurgita Nacevičienė. Anot jos, priešgaisrinės saugos ekspertai, su kuriais konsultavosi bendrovė, pabrėžė, kad savaiminio užsiliepsnojimo priežastis gali būti įvairūs veiksniai, o tarp jų - netinkamai utilizuotos baterijos ar akumuliatoriai, kurių sukeliamų gaisrų pasaulyje ir Lietuvoje pastaruoju metu ypač daugėja. Nepaisant „Ecoservice"" palankių oficialių institucijų išvadų, bendrovė iki šiol nesulaukė draudimo išmokos, kuri turėtų padengti gaisro padarytos žalos nuostolius. Dėl jos išmokos šiuo metu vyksta teisminis bylinėjimasis su bendrove „Compensa"", kuriai „Ecoservice"" iškėlė 13,6 mln. eurų ieškinį. „Tikimės, kad tebevykstantis ikiteisminis tyrimas greitu metu atsakys į visus likusius klausimus ir tai leis galutinai užbaigti nesutarimą su draudimo bendrove, su kuria iki tol sėkmingai ir glaudžiai bendradarbiavome"", - sakė „Ecoservice"" vadovė. Nepaisant finansinių iššūkių dėl negautos draudimo išmokos, „Ecoservice"" sugebėjo visiškai atstatyti gaisro suniokotą rūšiavimo centrą. Dabar tai yra vienas moderniausių atliekų rūšiavimo centrų Baltijos šalyse, o jame įdiegti ne tik būtini, bet ir galiojančius reikalavimus viršijantys priešgaisrinės saugos sprendimai.","Gaisras „Ecoservice"" atliekų krūvoje buvo sukeltas savaiminio medžiagų užsiliepsnojimo, o įmonė, nepaisant palankių tyrimo išvadų, susiduria su teisminiu ginču dėl draudimo išmokos. Tuo tarpu „Ecoservice"" atstatė ir modernizavo rūšiavimo centrą, įdiegdama aukštesnius priešgaisrinės saugos sprendimus."
"Naujienų agentūros „Elta"" vyriausiasis redaktorius Vytautas Bruveris vėl įkliuvo neblaivus prie vairo. Policija 15min patvirtino, jog anksčiau už tokį pat nusižengimą jau baustą žinomą žurnalistą ir apžvalgininką policija neblaivų vairuojantį automobilį sustabdė dar vasarį Vilniuje. Iki tol, kol apie tai nepaskelbė 15min, V.Bruveris šios informacijos neviešino. Už vairavimą esant neblaiviam, kai nustatytas 1,51 promilės ir didesnis girtumas, numatoma baudžiamoji atsakomybė - už tai gali būti skirta bauda, areštas arba laisvės atėmimas iki vienų metų. „Galime patvirtinti, kad vasario 21 dieną, 2.30 val. Baltupio gatvėje Vilniuje buvo sustabdytas automobilis, kurį vairavo jūsų minėtas viešas asmuo. Jam nustatytas 1,8 promilės girtumas, pradėtas ikiteisminis tyrimas dėl vairavimo būnant neblaiviam"", - 15min patvirtino Policijos departamento atstovas Ramūnas Matonis. V.Bruveris trečiadienio vakarą 15min atskleidė, kad už vairavimą išgėrus jis šįkart sulaukė piniginės baudos, o teisė vairuoti atimta keleriems metams. Tuomet jam taip pat nustatyta 1,8 promilės girtumas. Pažeidėjas buvo sulaikytas dviem paroms. Tuomet V.Bruveris dirbo „Lietuvos ryto"" apžvalgininku. Tikslių detalių, kokio dydžio bauda skirta ir kuriam laikui atimta teisė vairuoti, jis sakė nenorintis atskleisti. Tuo pačiu V.Bruveris sakė, kad žada trauktis iš pareigų naujienų agentūroje „Elta"", tačiau irgi neatskleidė nuo kada. Visgi, tą patį vakarą delfi pranešė, kad V.Bruvenis palieka pareigas. Jį laikinai pakeis agentūros vykdančioji redaktorė Gailė Jaruševičiūtė-Mockuvienė.","Vytautas Bruveris, naujienų agentūros „Elta“ vyriausiasis redaktorius, buvo sulaikytas už vairavimą neblaiviam su 1,8 promilės girtumu, dėl ko jam skirta piniginė bauda ir atimta teisė vairuoti keleriems metams. Dėl šio incidento V. Bruveris pranešė apie savo pasitraukimą iš pareigų"
"Gyvūnai nugaišo? Viena internautė savo „Facebook"" paskyroje paskelbė klaidinančią informaciją apie skiepų nuo COVID-19 ikiklinikinius bandymus su gyvūnais. „JAV Senate išaiškėja naujų Pfizer nusikaltimų detalių. Pfizer nustojo bandyti Covid vaistus su gyvūnais, nes jie miršta. Bandymai su gyvūnais buvo sustabdyti dėl didelio gyvūnų mirtingumo, tačiau dabar žmonės tapo „jūrų kiaulytėmis"", sakė JAV Senato pirmininkas (kalba netaisyta - red. past.)"", - pakomentavo moteris. Kita internautė pakartojo tuos pačius teiginius: „Pfizer nustojo bandyti savo preparatus su gyvūnais, nes jie miršta. Kaip sakė JAV Senato pranešėjas, žmonės dabar tapo „bandymų gyvūnais"" (kalba netaisyta - red. past). Abi internautės taip pat pasidalijo vaizdo įrašu, kuris neva turėtų tai įrodyti. Klipe girdėti, kaip vyras klausia: „Ar esate matę nors vieną vakciną, kuri praleido testavimą su gyvūnais ir buvo išleista visuomenei?"" Moteris atsako: „Niekada, ypač vaikams"". Tuomet vyras nurodo skaitęs, kad vakcinų kūrėjai pradėjo testavimus su gyvūnais, bet sustojo, nes gyvūnai nugaišo. Visų pirma verta paminėti, kad įraše matyti Teksaso senato komiteto posėdis, vykęs 2021 m. gegužės 6 d., o ne JAV Senato, kaip nurodo internautės. Jame girdėti Teksaso valstijos senatoriaus Bobo Hallo ir pediatrės Angelinos Farellos diskusija apie COVID-19 vakcinų saugumą. B.Hallas anksčiau skleidė dezinformaciją, reklamuodamas hidroksichlorochiną kaip vaistą nuo COVID-19, nors įrodymų, patvirtinančių jį kaip vaistą nuo viruso, nėra. Testavimo nepraleido Tris iš pandemijos metu dažniausiai naudotų vakcinų - „Pfizer"", „Moderna"" ir „Johnson & Johnson"" - patvirtino JAV Maisto ir vaistų administracija. Prieš tai jos buvo išbandytos su gyvūnais per ikiklinikinius tyrimus. Jų rezultatai buvo paskelbti moksliniuose žurnaluose (čia, čia, čia). Eriko Ovčarenko / BNS nuotr./Vakcinavimas 2020 m. kompanija „Pfizer"" išplatino pranešimą spaudai, kuriame pristatė tyrimų su gyvūnais rezultatus. Apie kitų vakcinų bandymus skelbė žiniasklaida. Pranešimuose nurodoma, kad skiepai sukėlė imuninį atsaką, kuris apsaugojo gyvūnus nuo koronaviruso. Europos gyvūnų tyrimų asociacijos direktorius Kirkas Leechas naujienų agentūrai AFP paaiškino, kad kuriant skiepus, įskaitant skiepus nuo COVID-19, gyvūnai paprastai naudojami dviejų skirtingų etapų metu. Shutterstock nuotr./Laboratorija „Bandymai su pelėmis, šeškais ir beždžionėmis pirmiausiai atliekami siekiant nustatyti, kurios vakcinos gali būti veiksmingos. Kai vakcina būna sukurta, gyvūnai, paprastai beždžionės, naudojami patikrinti, ar galutinis produktas yra saugus bandymams su žmonėmis"", - aiškino jis, paminėdamas, kad neužtikrinus saugumo ir veiksmingumo ikiklinikinių tyrimų metu, tyrimas netęsiamas. Pasak „Associated Press"", melaginga informacija, jog COVID-19 vakcinų bandymai apskritai nebuvo atliekami su gyvūnais, galėjo pasklisti dėl to, kad dėl pandemijos ir skubos ją užkirsti „Moderna"" ir „Pfizer"" kai kuriuos bandymus su gyvūnais ir žmonėmis atliko vienu metu. Nėra duomenų apie gaišimą Nėra jokių įrodymų, kad ikiklinikinių tyrimų metu dėl tiriamų skiepų gyvūnai gaišo ar kad dėl to tyrimai buvo nutraukti. Shutterstock nuotr./Laboratorija Jeilio universiteto imunologė Akiko Iwasaki AFP patvirtino, kad „nėra duomenų, jog kuris nors iš skiepytų gyvūnų nugaišo dėl vakcinacijos"". Biomedicininių tyrimų fondo atstovė spaudai Eva Maciejewski leidiniui taip pat nurodė, kad visos trys JAV patvirtintos vakcinos užtikrino gyvūnų saugumą ir dėl jų buvo pastebėtas aukštas imuniteto lygis. Anot jos, kai kurie tyrimų protokolai reikalauja, jog pasibaigus bandymams gyvūnai būtų eutanazuojami, kad būtų galima atlikti pomirtinę analizę arba surinkti mėginius. Jungtinės Karalystės pelno nesiekiančios organizacijos „Understanding Animal Research"" politikos ir spaudos atstovas Chrisas Magee leidiniui „Full Fact"" nurodė, kad COVID-19 skiepų atveju jau buvo duomenų, rodančių, jog skiepai yra saugūs, todėl mokslininkai galėjo atlikti bandymus su gyvūnais tuo pat metu vykdydami ankstyvuosius bandymus su žmonėmis. Pasak jo, jei šio proceso metu gyvūnai būtų nugaišę, bandymai su žmonėmis būtų buvę nedelsiant sustabdyti. Tai, kad jie nebuvo sustabdyti, rodo, jog gyvūnai nenugaišo netikėtai. Kaip pastebėjo „Health Feedback"", B.Hallas galimai supainiojo skirtingus tyrimus. Anksčiau buvo tiriama kita vakcina nuo koronaviruso, kuriuo gali užsikrėsti katės, bet ne žmonės. 1990 m. atlikto tyrimo metu kai kurios paskiepytos katės nugaišo užsikrėtusios kačių koronavirusu dėl reiškinio, vadinamo nuo antikūnų priklausomu sustiprėjimu. Taip nutinka, kai kovoti prieš virusą sukurti antikūnai ne apsaugo užsikrėtusį asmenį, o pagerina viruso gebėjimą sukelti ligą. Tačiau tokių rezultatų susieti su COVID-19 skiepais negalima, nes klinikinių tyrimų metu šis reiškinys nepastebėtas. 15min verdiktas: iš dalies melas. COVID-19 skiepų bandymai nepraleido bandymų su gyvūnais. Nėra jokių įrodymų, kad jie buvo sustabdyti, nes dauguma gyvūnų nugaišo. Priešingai, gyvūnų tyrimo rezultatai parodė aukštą imuniteto lygį. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","Internautės socialiniuose tinkluose paskelbė klaidinančią informaciją, teigiančią, kad Pfizer nutraukė COVID-19 vakcinų bandymus su gyvūnais dėl jų gaišimo, tačiau tai neatitinka tiesos. Tyrimai su gyvūnais buvo atlikti, rezultatai parodė vakcinų saugumą ir veiksmingumą, o paskleistos žinutės yra iš dalies"
"Ukrainietė Maria Kovalchuk, kuri kovo 19 dieną buvo rasta Dubajuje su siaubingais sužalojimais, iškentė kelias operacijas. Nors dar tiksliai nežinoma, kas nutiko merginai, tačiau laikui bėgant iškyla vis daugiau paslaptingo jos dingimo detalių. Dabar prabilęs šaltinis teigia, neva policija slepia dalį faktų. Ukrainietė Maria Kovalchuk tik neseniai atgavo sąmonę ir dar negali kalbėti, todėl kol kas nėra galimybių iš jos pačios sužinoti, kas nutiko. Visgi anonimu norėjęs likti šaltinis pasakojo, neva į ligoninę atvežta mergina atrodė taip, tarsi būtų buvusi žiauriai skriaudžiama, mušama. Maria Kovalchuk / Shutterstock ir soc.tinklų nuotr Šaltinis pridūrė, kad nors policija teigė, jog sužalojimus ukrainietė patyrė krisdama iš didelio aukščio, sumušimai rodo ką kitą. Jis spėja, kad mergina dalyvavo vakarėlyje, kur prieš ją galimai kelias dienas smurtauta. „Policija slepia detales. Mano draugas, dirbantis toje pačioje ligoninėje, kurioje guli Kovalchuk, savo akimis matė, kad, kai ją atvežė, jos burna buvo ištepta Dubajaus šokoladu, o dantys sudėti, kaip čia pasakius, į jos „Birkin"" („Hermes"" prekės ženklo rankinę - red. past.)"", - pridūrė šaltinis. Verta pažymėti, kad oficialaus šios informacijos patvirtinimo bent jau kol kas nėra. Nukentėjusiosios motina Anna atsisako komentuoti situaciją, pabrėždama, kad šia tema kalbės tik tada, kai policija baigs tyrimą. Tiesa, nukentėjusiosios šeima įtaria, kad dukra galėjo patekti į seksualinę vergiją. Žmonės.lt primena, kad ukrainietė draugams anksčiau pasakojo, kad kovo 9-ąją buvo pakviesta į vakarėlį viešbutyje. Tačiau kovo 11-ąją ji dingo. 20-metė mergina draugams pasakojo, kad į vakarėlį ėjo su dviem vyrais, kurie yra modelių verslo atstovai. Nukentėjusiosios mama teigė, kad dukra jai pasakė, jog liks su dviem vyrais, tačiau susirūpino, kai nepavyko su jais susisiekti. Marios buvimo vieta keletą dienų nebuvo žinoma, kol ji buvo rasta kritinės būklės kelio pakraštyje. „OnlyFans"" modeliui sulaužytos galūnės ir stuburas, todėl ji buvo nugabenta į ligoninę. „Spėliojama, kad ji nuėjo į vakarėlį. Tačiau šiuos vakarėlius organizavęs žmogus jos nematė. Ji buvo rasta sunkios būklės. Ji neturi nei dokumentų, nei telefono, nei nieko. Jai buvo atliktos trys operacijos. Ir ji dabar negali kalbėti"", - sakė merginos mama.","Ukrainietė Maria Kovalchuk buvo rasta Dubajuje su sunkiais sužalojimais ir po kelių operacijų atgavo sąmonę, tačiau vis dar negali kalbėti. Nepaisant policijos teiginių apie sužalojimus dėl kritimo iš aukščio, šaltiniai įtaria smurtą vakarėlyje, o nukentėjusiosios šeima įtaria galimą dukros"
"Domantas Sabonis ir jo žmona Shashana greitai bus trijų vaikų tėvai. Apie tai Delfi TV laidoje „7bet-Krepšinio zona"" prakalbo vyriausiasis rinktinės treneris Rimas Kurtinaitis, prasitaręs, kad ateinančią vasarą D.Sabonio rinktinėje greičiausiai nebus. „Na, su Domantu situacija yra truputėlį kitokia. Jisai tikrai yra ir geras vaikas, ir patriotas, kaip ir jo tėtis. Tikrai norėtų žaisti už rinktinę, tikrai taip nuoširdžiai kalbėjo. Aišku, klausimo dar neuždarėme, bet gegužės mėnesį jisai laukia savo šeimos papildymo. Duok Dieve, ir jai, ir jam sveikatos, kad viskas būtų gerai. Sako - treneri, tai bus trečias vaikas ir viena žmona paprasčiausiai gali nesusitvarkyti, tai yra tokia tikimybė, kad aš šį Europos čempionatą praleisiu"", - Delfi TV laidoje „7bet-Krepšinio zona"" pasakojo R.Kurtinaitis. Žmonės.lt primena, kad Domantas ir Shashana jau augina 2023-iųjų liepą gimusią dukrą Eleven Rose ir 2022-ųjų kovą gimusį sūnų Oliverį Shiloh. Asmeninio albumo nuotr./Domantas Sabonis su Shashana Pora vestuviniais žiedais apsikeitė 2021-ųjų rugpjūtį. Iš pasidalytų nuotraukų buvo panašu, kad pora susituokė prabangioje pilyje-viloje. Akylai stebintys krepšininko gyvenimą spėjo, kad vestuvių ceremonijai pora bus pasirinkusi „Villa Ephrussi de Rothschild"", pajūrio vilą Prancūzijoje. Pora susižadėjo 2020 m. rugpjūtį. Džiugią žinią tuomet socialiniuose tinkluose pranešė būtent Domanto Sabonio mylimoji. Pasidalijusi žaisminga nuotrauka, kur pora užfiksuota vienas kito glėbyje. Shashana pokštavo, kad pagaliau pavyko sutramdyti svajonių jaunikį. Ir, kaip pridūrė, taip vienas kitą stipriai glausdami jiedu galės praleisti visą gyvenimą. „Trapped him (supančiojau jį)"", - prie nuotraukos šmaikštavo mergina. Apie sužadėtuves pranešė ir pats D.Sabonis. „Esu laimingiausias vyras pasaulyje"", - instagrame rašė jis.","Domantas Sabonis ir jo žmona Shashana laukiasi trečio vaiko, todėl krepšininkas gali praleisti ateinančią vasarą vyksiantį Europos čempionatą. Pora, susituokusi 2021 m., jau augina dukrą Eleven Rose ir sūnų Oliverį Shiloh."
"Gazos Ruožo civilinės gynybos agentūra pranešė, kad per šį smūgį žuvo 19 žmonių. Kariuomenė pareiškime nurodė, kad smūgis kovotojams buvo suduotas „vadovavimo ir kontrolės centre, naudotame teroristinei veiklai koordinuoti"". Atskirai kariuomenė naujienų agentūrai AFP patvirtino, kad tame pastate buvo įsikūrusi JT klinika. Civilinės gynybos agentūros atstovas spaudai Mahmudas Bassalas (Mahmudas Basalas) teigė, kad tarp žmonių, žuvusių per smūgį, yra devyni vaikai ir kad dar dešimtys žmonių buvo sužeisti. Izraelio kariuomenė apkaltino „Hamas"", kad ši civiliais gyventojais naudojasi kaip gyvuoju skydu. Palestiniečių užsienio reikalų ministerija pasmerkė „žudynes UNRWA medicinos klinikoje Džabalijoje"" ir paragino tarptautiniu mastu daryti spaudimą Izraeliui, kad šis nutrauktų puolimą Gazos Ruože. Tai ne pirmas kartas per beveik pusantrų metų trunkantį karą Gazos Ruože, kai Izraelis atakuoja UNRWA pastatus, kuriuose prieglobstį randa perkeltieji palestiniečiai. Rugsėjo mėnesį Izraelis smogė JT valdomai mokyklai „al Jawni"" Nuseirate, Gazos Ruožo centrinėje dalyje. Šis smūgis sukėlė tarptautinį pasipiktinimą, kai UNRWA pranešė, kad tarp 18 žuvusių žmonių yra šeši jos darbuotojai. Izraelio kariuomenė kaltina „Hamas"", kad ji slepiasi mokyklų pastatuose, kur prieglobstį randa tūkstančiai Gazos Ruožo gyventojų. „Hamas"" tai neigia. Izraelis kovo 18-ąją atnaujino oro smūgius Gazos Ruože ir pradėjo naują sausumos puolimą, nutraukdamas beveik du mėnesius trukusias paliaubas su „Hamas"". Karas Gazos Ruože prasidėjo po 2023 metų spalio 7 dieną „Hamas"" surengtos atakos prieš Izraelį, kai žuvo 1 218 žmonių, daugiausia civilių, rodo naujienų agentūros AFP kaupiami duomenys, paremti oficialiais Izraelio skaičiais. Per Izraelio atsaką Gazos Ruože žuvo daugiau nei 50 tūkst. žmonių, dauguma jų civiliai, rodo „Hamas"" valdomoje teritorijoje esančios Sveikatos apsaugos ministerijos duomenys, kuriuos JT laiko patikimais.","Per Izraelio smūgį Gazos Ruože žuvo 19 žmonių, tarp jų devyni vaikai, ir buvo sužeisti dešimtys kitų; ataka buvo nutaikyta į „Hamas“ vadovavimo centrą, kuris, kaip teigiama, buvo naudojamas teroristinei veiklai. Palestiniečių užsienio reikalų ministerija pasmerkė šį smūgį, įvykusį JT"
"„Healthline"" tikina, kad vienoje stiklinėje, į kurią yra išspausta maždaug penkiasdešimties gramų citrina, yra: 10,6 kalorijų; 21 proc. vitamino C dienos normos; 2 proc. folio rūgšties dienos normos; 1 proc. kalio dienos normos; 1 proc. vitamino B1 dienos normos; 1 proc. vitamino B5 dienos normos. Štai penkios priežastys, kodėl vanduo su citrina, ypač ryte, gali būti naudingas jūsų organizmui. Išvengti dehidratacijos Retas šiandien sugeba įveikti žmogui per dieną rekomenduojamą išgerti vandens normą. Jei išsiugdysite įprotį kas rytą ramiai atsigerti stiklinę vandens su citrina, jau šiek tiek pagerinsite situaciją minėtu klausimu. Suaugusiam žmogui patartina kasdien išgerti bent po 6-8 stiklines vandens. Ir geriausia, kad pirmoji būtų - vos pakilus iš lovos. Gali padėti numesti svorio Įprotis gerti vandens su citrina gali padidinti suvartojamo vandens kiekį, o tai dažnai įvardijama kaip viena iš svorio metimo strategijų. 2018 metais atlikto tyrimo duomenys rodo, kad žmonės, kuriems buvo nurodyta gerti vandenį prieš valgį, suvalgydavo maisto mažiau, nei tie, kurie prieš negėrė vandens. Beje, svarbu tai, kad vandens gėrę ir mažiau valgę dalyviai nesijautė mažiau sotūs, nei tie, kurie suvalgė daugiau. Tyrimo autoriai padarė išvadą, kad vandens vartojimas prieš valgį gali būti veiksminga svorio metimo strategija. Vida Press nuotr./Vanduo su citrina Geras vitamino C šaltinis Citrusiniuose vaisiuose, ypač citrinoje, gausu vitamino C, kuris laikomas vienas iš svarbių antioksidantų. Jie padeda apsaugoti ląsteles nuo laisvųjų radikalų - molekulių, kurios organizme sukelia uždegimą ir gali sukelti įvairias ligas. Kasdienė, net ir nedidelė vitamino C dozė, gali pagerinti geležies įsisavinimą, hormonų gamybą bei sumažinti padidėjusį jautrumą infekcijoms, nuovargį ar net nemigą. Apsaugo nuo inkstų akmenų „Medical News today"" rašo, kad įprotis gerti vandenį su citrina taip pat gali turėti teigiamą įtaką inkstams. Citrinos esanti rūgštis stabdo inkstų akmenų susidarymą ir gali suskaldyti mažesnius akmenis, kol jie dar nepradėjo formuotis. Taip pat skaitykite Koks geriamojo vandens skonis ir kvapas atskleidžia, kad jis netinkamas gerti? Gerina odos būklę Kai kuriais duomenimis, vitaminas C (arba askorbo rūgštis) ir flavonoidai - citrusiniuose vaisiuose esantys apsauginiai junginiai - yra susiję su odos būklės pagerėjimu. Vitaminas C padeda organizmui gaminti kolageną, kuris prisideda prie odos vientisumo. Įdomu tai, kad 2016 m. atliktas tyrimas parodė, jog citrusinių vaisių sulčių gėrimas gali padėti užkirsti kelią procesams, kurie lemia ankstyvą odos senėjimą.","Vanduo su citrina gali būti naudingas sveikatai, nes padeda išvengti dehidratacijos, gali padėti numesti svorio, gerina odos būklę, yra geras vitamino C šaltinis ir gali apsaugoti nuo inkstų akmenų susidarymo."
"„Jo įdegęs kūnas, garbanoti plaukai. Edmundo Kučinsko aš geidžiu labai. Nors esu dirbtinė moteris skaitmeninė, aš myliu Edmuką, siunčiu jam bučinuką"", tokius žodžius E.Kučinskui skyrė dirbtinis intelektas. Po pasirodymo žiūrovai prapliupo juokais. Edmundas taip pat liko nustebintas ir sužavėtas, o daina privertė jį pakilti net nuo kėdės. Praėjus kelioms dienoms socialiniame tinkle „Facebook"" vyras pasidalijo kiek kitokia nuomone. Nors iš pradžių jis ir buvo sužavėtas bei pakylėtas, tačiau gerai pagalvojus jis pakeitė nuomonę ir „skaitmeninei moteriai"" ištarė griežtą „Ne"". „Deja, ji taip myli visus..."", - argumentavo žinomas vyras. O dirbtiniam intelektui savo atsakymą pateikė eilėmis. „Skaitmenine širdie, sužavėjai mane. Jau mačiau mus kartu ir varge, ir džiaugsme. Bet svarsčiau visą naktį bemiegę slapčia. Ir sakau, kad, deja, mes nebūsim drauge. Per vėlai atėjai. Per saldžiai prabilai. Juk visiems tu tą patį kas dieną sakai. Vos užklausia tavęs, tu įtikti bandai. Su visais iš eilės meilikauji klusniai. Patinki man labai, skaitmenine širdie! Bet sakau tau „atia"", bet sakau tau „sudie"".Man nereikia tokių, kur tą patį kalbės. Kiekvienam, kas užklausti gerai sugebės"", - eilėmis socialiniame tinkle dalijosi vyras.","Edmundą Kučinską nustebino dirbtinio intelekto virtuali meilės išraiška per pasirodymą, tačiau po kelių dienų socialiniuose tinkluose jis griežtai atmetė šią „meilę,“ argumentuodamas, kad dirbtinė moteris tą patį sako visiems."
"Spektaklis vaikams „Muzika mažoms ausytėms"" Kovo 25 d. 10 val. LNOBT. Nuostabi, specialiai parengta klasikinės muzikos programa, patiems mažiausiems klausytojams pritaikyta erdvė - visa tai parengta Jums, kad pirmasis gyvenime koncertas paliktų pačius gražiausius įspūdžius! Rekomenduojame 0-3 metų vaikams Vaikai iki 5-erių metų amžiaus į vaikiškus spektaklius įleidžiami nemokamai Bilietą turintis suaugęs žmogus gali atsivesti ne daugiau kaip 2 vaikus Koncerto trukmė apie 50 min. Birutė Kapustinskaitė. SIBIRO HAIKU Kovo 25 d. 15 val. LNDT. Geriausia 2018 m. knyga vaikams pripažinta Jurgos Vilės ir Linos Itagaki komiksų knyga „Sibiro haiku"" randa būdą jautriai ir be pagrąžinimų pasakoti vaikams apie tremties žiaurumus ir jos kasdienybę. Spektaklio, kaip ir knygos, centre - vaikų išgyvenimai ir vaiko žvilgsnis į tremtį. Leidyklos nuotr./„Sibiro haiku"" Knygos veikėjas Algiukas svajoja palakioti po pasaulį su savo draugu žąsinu Martynu. Netrukus taip ir nutinka, tačiau visiškai kitaip nei jis galvojo. Ankstyvą 1941 metų birželio rytą pulkas kareivių išverčia berniuką, jo sesę Dalią, tėtį Romą ir mamą Uršulę iš lovų ir liepia ruoštis kelionėn - taip lietuviai būriais ne savo noru iškeliauja į Sibirą. Vaiką užklumpa daugybė klausimų - kodėl juos ištremia? Kuo jie prasikalto? Kur tas Sibiras? Ten, tolimoje ir svetimoje šalyje, šeimai tenka išgyventi valgant sušalusias bulves, ašaromis sūdant sriubą ir dainomis šildant širdis. Ten gimsta tremtinių choras „Obuoliai"", ten dainuojant užauga sparnai, o viltis grįžti namo niekad neapleidžia. Jo Strømgren. RULETĖ Kovo 25-26 d. 18.30 val. LNDT. „Ruletę"" kuria Lietuvoje jau puikiai žinomas režisierius ir choreografas Jo Strømgren. LNDT 2018 m. jo sukurtas spektaklis „Durys"" pelnė net keturis Auksinių scenos kryžių apdovanojimus ir yra iki šiol mėgstamas žiūrovų. Minėtu spektakliu režisierius įrodė, kad refleksijai reikalinga distancija, - ten analizavęs lietuvių tautinio charakterio bruožus ir ydas, šįkart Jo Strømgrenas imasi tyrinėti, kokias svajones ir troškimus savyje užspaudžiame, siekdami būti saugūs ir tokie kaip visi. Tarsi ruletė besisukančios scenos režisieriaus ir aktorių pateikiamos kaip situacijų komedija, kur kiekvienas personažas bando pabėgti nuo užgniaužimo, tikėdamasis patirti bent laikiną laimės jausmą. Komiškame spektaklyje klausiama, kas mus gali paskatinti vartoti svaigalus, smurtauti, patirti lyčių painiavą ir ieškoti religinių atsakymų. „Ruletė"" yra ir apie pasirinkimo laisvę bei atsakomybę, apie tikrovės ir iliuzinio pasaulio vaidmenį, o galiausiai kelia labai universalius pasvarstymus apie laikmetį, kuriame gyvename. LNDT nuotr./„Ruletė"" Baletas „Piaf"" Kovo 26 d. 18:30 val. LNOBT. Non, je ne regrette rien"" - ši daina apskriejo visą pasaulį, įkūnydama gyvenimo šūkį „Ne, aš nieko nesigailiu"". Juo gyvenime rėmėsi dainos atlikėja, legendinė Édith Piaf, tobulai valdžiusi savo galingą, sielvarto kupiną balsą, pasakojantį apie meilę, praradimus, aistrą ir paryžietišką gyvenimą. Smulkutė, trapi, labai emocionali menininkė buvo vadinama Paryžiaus žvirbleliu, prancūzams ji - nacionalinė vertybė ir pasididžiavimas. Édith Piaf visam laikui liko chanson žanro gerbėjų atmintyje. Mauro Bigonzetti choreografija - tai sąmojis, jausmai, atletiškumas ir grožis. Jo judesių kalba nepaprastai gyvybinga, kurianti įtaigią vaizdinių panoramą. Savo kūryboje M. Bigonzetti dažnai atiduoda duoklę svarbioms asmenybėms, didelės sėkmės sulaukė jo spektakliai „Maleris"", „WAM"" (dedikuotas Wolfgangui Amadeus Mozartui), „Omaggio a Bach"" ir „Caravaggio"". Spektaklis „Piaf "" sukurtas 2010 m. Hanoverio valstybinės operos baleto trupei. Už scenos ribų: kur gimsta spektakliai Kovo 29 d. 14 val. LNOBT. Dažnai teatro duris praveriame kaip žiūrovai, tačiau kas slypi ten, kur kasdien stebuklus kuria teatro darbuotojai? Kaip atrodo LNOBT erdvės, kur gimsta kostiumai, dekoracijos, choreografija? Visa tai savo akimis galite išvysti atvirose teatro ekskursijose šeštadieniais 14 valandą (pradžia - teatro kasų fojė). Kviečiame apsilankyti teatre individualiai arba kartu pasiimti savo draugus ir artimuosius! Šia ekskursija suteikiame galimybę teatro užkulisius pamatyti ir pavieniams asmenims. Informaciją apie ekskursijas grupėms (10-25 asm.) rasite čia: www.opera.lt/edukacija/ekskursijos Alice Birch. SAVIŽUDYBĖS ANATOMIJA Kovo 29 d. 19 val. LNDT. Spektaklyje „Savižudybės anatomija"" susipina vienos giminės trijų kartų moterų istorijos: analizuojami močiutės, dukros ir anūkės gyvenimai ir likimai, fiksuojant kertinius, chrestomatinius ir savitus moters gyvenimo įvykius. Tiriamos temos, susijusios su šeimyninių ir romantinių draugysčių mezgimu, kartose atsikartojančių modelių ir santykių mechanizmais, netektimis, moterims primestais visuomenės lūkesčiais, savižudybės anatomija ir nuodėmės analize. Dmitrijaus Matvejevo nuotr./Spektaklis „Savižudybės anatomija"" (rež. Uršulė Bartoševičiūtė) „Nuo tada, kai sužinojau, kad moteris gimsta su visais kiaušinėliais, kurie susiformuoja jai dar būnant įsčiose, daug fiziškiau pradėjau suvokti kartų klausimą. Šiandien jis man tampa labai aktualus - mūsų močiučių patirtys genetiškai gyvena mumyse, jų išgyventos istorinės traumos ir atsakas į jas yra gyvi. Tuomet susimąstau: kokius randus turės mano karta, kokie politiniai ir istoriniai ženklai bus užkoduoti vaikuose, kurie gyvens po šimto metų?"" - svarsto pirmąjį savo spektaklį Lietuvos nacionaliniame dramos teatre pristatanti režisierė Uršulė Bartoševičiūtė. Spektaklis vaikams „Snieguolė ir septyni nykštukai"" Kovo 30 d. 12 val. LNOBT. W. Borkowskio ir S. Petrowskio libretas brolių Grimmų pasakos motyvais ""-Tarki, veidrodėli, tarki man tuojau, Ar kas nors atrodo už mane gražiau? -Graži esi tu iš tiesų, bet pasklido daug gandų, Kad Snieguolė karalaitė yr' gražiausia iš visų…"" Ką padarė įpykusi pamotė, kuri iš tikrųjų buvo ragana, - pasakoti nereikia: šią pasaką žino ir mėgsta viso pasaulio vaikai. Svarbiausia tai, kad, kaip ir turi būti pasakose, viskas baigiasi laimingai. Teklė Kavtaradze. SIRENŲ TYLA Kovo 30 d. 16 val. LNDT. Sirenos dainuoja gražiai, rašo Homeras. Jos tūno saloje, vilioja pro šalį plaukiančius vyrus ir juos pražudo. Išskyrus Orfėją, kuris dainuoja garsiau, ir Odisėją, kurio bendražygiai į ausis įsideda vaško ir pririša jį prie stiebo, kad jis galėtų klausytis sirenų ir nemirtų. Dmitrijaus Matvejevo nuotr./Scena iš spektaklio „Sirenų tyla"" Europos mitologijoje vyrauja smurtas: tarp žmonių, dievų, mitinių būtybių ir lyčių. Nelygybės ir galios disbalansas gimdo baimės ir gynybos strategijas, o ne santykius. Kas verčia mus laikytis šių struktūrų? Bendradarbiaudama su kolegomis, režisierė Laura Kutkaitė šiuolaikinę istoriją perkelia tiesiai į mito minų lauko vidurį: praėjus ketveriems metams po #MeToo judėjimo viršūnės Lietuvoje, ji piktnaudžiavimo galia meno pasaulyje problemą pristato scenoje. Pozuodamos ant uolos ir laukdamos „didžiojo Odisėjo"", keturios aktorės atidaro savo salos teatrą ir pasakoja tikras istorijas iš savo bei kitų Lietuvos menininkių moterų kūrybinių procesų. Jos nepraleidžia nė vienos tamsios smulkmenos - net tarpusavio konkurencijos - ir kartu vaidina teatrą: su kostiumais ir grimu, su garsu ir šviesa, su karčiu humoru, aistra, pažeidžiamumu ir dėl daugybės priežasčių. Taip jos tragikomiškai smūgiuoja į struktūras būtent ten, kur jos galėtų pasikeisti.","Kovo mėnesį įvairiuose teatruose vyks daugybė spektaklių, skirtų tiek vaikams, tiek suaugusiems, tarp kurių yra „Muzika mažoms ausytėms“, „Sibiro haiku“, „Ruletė“ ir baletas „Piaf“. Šie renginiai apima nuo vaikų klasikinės muzikos iki gilių pasakojimų apie istorines traumas ir šiuolaikines visuomenės problemas."
"Vasario mėnesį Linas Volungevičius Valensijos trasoje išbandė „Juta racing"" įsigytą „Formulės 4"" automobilį. Ir iškart po to sulaukė žinios, kad yra atrinktas į 2025 m. „Indian Formula 4 Global Shootout Program"" (FGSP). Iš viso į šią programą pateko tik 12 talentų iš viso pasaulio. Sužinojęs, koks svarbus šansas jo laukia, Linas ir jį labai palaikanti šeima kreipėsi su prašymu padėti surinkti šiai programai reikalingą sumą, nes lenktyniavimas „Formulėje 4"" nėra pigus malonumas. Linas sako, kad be šeimos ir be rėmėjų palaikymo negalėtų tęsti lenktynininko karjeros: „Sportininko sėkmė retai būna tik jo vieno nuopelnas. Už kiekvieno talento slypi tėvai, kurie dažnai paaukoja viską - laiką, finansus, net savo karjeras - kad jų vaikai galėtų siekti svajonių. Red Bull Content Pool iliustr./„Oracle Red Bull Racing"" F1 komandos pilotas Liamas Lawsonas F1 pilotų Liamo Lawsono („Red Bull"") ir Lewiso Hamiltono („Ferrari"") istorijos yra puikūs pavyzdžiai, kaip tėvų pasiaukojimas gali padėti vaikams siekti sėkmės. Liamo Lawsono tėvai darė viską, kad jis galėtų siekti savo svajonės tapti lenktynininku - jie investavo į jo karjerą dar nuo kartingų laikų, net kai tai buvo finansiškai sudėtinga ir pardavė savo namą. Panaši istorija ir su Lewisu Hamiltonu - jo tėvas dirbo kelis darbus, kad nupirktų pirmąjį kartingą, įkeitė namus bankui, kad galėtų finansuoti jo lenktynių karjerą"". Dar kalbėdamas „FIA Motosport Games"" (praėjusį rudenį Valensijoje lenktyniavo elekriniais kartingais) Linas neslėpė, kad yra ambicingas sportininkas: Kaip Linas pateko į Indijos F4 programą Lino teigimu, perspektyviausias F4 dalyvių amžius ir yra nuo 15 metų. Taigi kada, jeigu ne dabar. Dar sausio mėnesį „LinkedIn"" platformoje gavo laišką su kvietimu užpildyti paraišką į vis dar naują, vos antrus metus organizuojamą FGSP F4 talentų programą. „Kadangi jau dvejus metus dalyvauju ir kitoje atrankoje į jaunimo akademiją, teko daug domėtis šia galimybe ir kokiame lygmenyje dabar yra buvę programos dalyviai - nustebau, kad 8 iš 10 po programos gavo pasiūlymus iš rėmėjų ir toliau tęsią karjerą F4. Atranka į FGSP vyko keliais etapais. Pirmiausia praėjau pirminę atranką, vėliau sekė antras etapas - reikėjo pateikti pristatymą apie save, savo tikslus ir tai, kodėl būtent aš turėčiau būti atrinktas. Neužtenka tiesiog parašyti: „Man 15 metų, aš esu lenktynininkas ir noriu važiuoti su F4"". Patekimas į šią programą - tai išskirtinis pasiekimas, daugelio metų sunkaus darbo, nuolatinio tobulėjimo paieškų ir, svarbiausia, atkaklumo rezultatas. Organizatoriai informavo, kad kasmet atrankoje dalyvauja apie 500 sportininkų, todėl faktas, kad komisija pastebėjo mane tarp tiek daug kandidatų, rodo, jog jie įžvelgė manyje kažką ypatingo - galbūt potencialą ir ryžtą"", - sako Linas Volungevičius. Varžysis dėl stipendijos FGSP atrankos programos laimėtojai gauna visą stipendiją dalyvauti 2025 m. FIA Indijos F4 čempionate. Lino teigimu, ši programa - tai neįkainojama patirtis, galimybė mokytis iš legendinės SGS Formulės 1 komandos, varžytis su stipriausiais jaunais lenktynininkais bei žengti dar vieną žingsnį link aukščiausio automobilių sporto lygio. „Nors programa yra mokama ir dar reikia surinkti biudžetą, tai didžiulė galimybė parodyti savo talentą ir įrodyti, kad atkaklumas bei ryžtas gali atverti duris į didžiąsias lenktynes. Džiaugiuosi, kad organizatoriai pratęsė mano dalyvio mokestį iki balandžio 30 d. Man tai svarbu ne tik dėl savęs. Visada norėjau prisidėti prie Lietuvos kartingo ir autosporto ateities. Mano karta (15-18 m. Lietuvos lenktynininkai) kol kas neturi realių galimybių patekti į F1, tačiau pradėdami nuo Formulės 4, įsitvirtindami tarptautiniuose čempionatuose, galime nutiesti tiltus naujai būsimai lenktynininkų kartai"", - užsidegęs kalba jaunasis lenktynininkas. Jaunojo talento karjera „Šešeri metai kartingo sporte - niekada nemaniau, kad šis kelias nuves mane taip toli. Norint būti pastebėtam skautų ir rėmėjų, neužtenka vien talento - reikalingas didelis biudžetas, leidžiantis dalyvauti tarptautiniuose čempionatuose Europoje ir pasaulyje. Lietuvoje turime talentingų kartingo lenktynininkų, kurie aktyviai varžosi užsienyje ir, kaip kiekvienas, siekia būti pastebėti bei pakviesti į F1 akademijas. Tačiau mano kelias buvo ir yra kitoks. Neturėjau galimybės dalyvauti tarptautiniuose čempionatuose, todėl visada ėjau savu keliu - išnaudodamas turimas galimybes ir vedamas didžiulio atsidavimo autosportui. Šis sezonas bus jau septintasis mano karjeroje - visus šiuos metus dalyvavau Lietuvos kartingo čempionate, o pagal galimybes - ir Baltijos bei Šiaurės šalių kartingo čempionatuose. Per šiuos metus esu užėmęs tik prizines vietas: tapau savo kategorijos Lietuvos čempionu, kelis kart vicečempionu ir bronzos laimėtoju. Mano pirmieji kartingo treneriai - profesionalūs lenktynininkai Ignas Palaima ir Robertas Kupčikas - buvo didžiulė motyvacija ir padėjo pasirinkti tinkamą kryptį šiame sporte. 2024-ieji metai man atnešė daugybę naujų galimybių. Kai atrodė, kad mano sportinė karjera gali nutrūkti neribotam laikui, sporto partnerių dėka gavau šansą ir toliau varžytis kartingo čempionate. Atsidėkodamas už šią galimybę tapau 2024 m. kartingo čempionato „RMC Lithuania"" čempionu"", - taip trumpai savo ligšiolinę karjerą pasakoja Linas. „FIA Motorsport games"" ir F4 bolidas Spalio mėnesį su Lietuvos rinktine Linas atstovavo Lietuvai 2024 m. FIA Motorsport Games žaidynėse. O metų pabaigoje gavo vieną svarbiausių kvietimų savo sportinėje karjeroje - prisijungti prie vienos stipriausių Lietuvos autosporto komandų „Juta Racing"", kuri įsigijo „Formulės 4"" bolidą. „Tai buvo didžiulė motyvacija, nes komandos vadovas, lenktynininkas Jonas Gelžinis, nuosekliai dirba tam, kad Lietuvos lenktynininkai galėtų žengti į vis aukštesnį lygį. 2025-ųjų vasarį su „Juta Racing"" išvykome į pirmuosius F4 testus Ispanijoje. Buvo planuojama dalyvauti F4 Winter Series dvejuose etapuose bei Čekijos F4 čempionate, tačiau norint išvysti mūsų trispalvę tarptautinėse F4 varžybose, būtina ir verslo parama. Tikiu, kad mums dar pavyks tai įgyvendinti - jei ne šiemet, tai kitąmet turėti Lietuvos komandą tarptautiniuose F4 čempionatuose"", - nestokoja optimizmo Linas Volungevičius.","Linas Volungevičius, išbandęs „Juta Racing"" „Formulės 4"" automobilį Valensijoje, buvo atrinktas į 2025 m. „Indian Formula 4 Global Shootout Program"", kur pateko tik 12 talentų pasaulyje. Jis siekia surinkti lėšų dalyvavimui programoje, pabrėždamas šeimos ir rėmėjų palaikymo svarbą siekiant lenktynininko karjeros."
"Apie naują karjeros žingsnį po nesėkme praėjusį rugsėjį pasibaigusių Lietuvos krepšinio federacijos (LKF) prezidentų rinkimų vis dar svarstantis Robertas Javtokas iš šono stebėjo įsižiebusias aistras nacionalinėje rinktinėje. Nors iki Europos pirmenybių dar pusmetis, Rimo Kurtinaičio diriguojama Lietuvos rinktinė buvo atsidūrusi žiniasklaidos dėmesio epicentre. Kurčio dešiniąja ranka tapęs asistentas Tomas Pačėsas nesibodėdamas pažėrė kritikos ilgamečiam rinktinės veidui ir kapitonui Jonui Valančiūnui, kuris vėliau specialistui sudavė griežtą atsaką. „Tai yra unikali situacija, - 15min laidoje PIKENROLAS sakė R.Javtokas. - Tikrai taip dar nėra buvę. Nepamenu, kad net ir vyriausiasis treneris būtų kada nors taip išstojęs Kad ir kaip norėčiau važiuoti į rinktinę, aš dar gerai apie tai pagalvočiau."" Eriko Ovčarenko / BNS nuotr./Jonas Kazlauskas, Jonas Valančiūnas, Robertas Javtokas R.Javtokas su J.Valančiūnu kartu rinktinėje yra žaidę keturiuose didžiuose turnyruose, o 2013-aisiais ir 2015-aisiais pasipuošė Europos pirmenybių sidabru. Dueto keliai krepšinyje išsiskyrė 2016-aisiais metais, kai R.Javtokas tarė „sudie"" nacionalinei komandai, bet artimas ryšys tarp jų liko ligi šiol. „Mūsų biolaukai su Jonu sutapo. Mes kartu ir vasaras leidžiame, ir pamedžiojame, ir išvykstame kažkur. Šeimomis nuo ryto iki vakaro tikrai nebendraujame, tarp mūsų yra metų skirtumas, bet ryšį tikrai palaikome, - 15min laidoje PIKENROLAS sakė R.Javtokas. - Po pirmo T.Pačėso užkurto skandalo buvau už tai, kad Jonas visiškai nieko nekomentuotų. Juk negali atsakinėti į kiekvieną bandymą tau įkąsti. Jonas pradžioje buvo stipriai susinervinęs. Jis planavo vasarą praleisti rinktinėje, ir puikiai supranta, kad tokiuose metuose visos medžioklės, cigariukai, kurių jis niekada nerūkė ir nerūko, ir alkoholis yra antrame plane. Bet antrasis Tomo pasisakymas, kai pradėjo važiuoti ant Dariaus Maskoliūno, kuris nieko blogo nepasakė ir neparodė jokios nepagarbos, dar labiau užkaitino Jono kraują. Tuomet pamaniau, kad atėjo laikas išstoti, jeigu Jonas to tikrai nori. Tai - Jono sprendimas, nors patarėjų aplink yra šimtas. Manau, kad jis pasielgė teisingai."" „Scanpix"" nuotr./Jonas Valančiūnas Keturis medalius per ilgametę karjerą rinktinėje iškovojęs R.Javtokas analizavo galimus T.Pačėso pasisakymų motyvus ir negailėjo jam kirčių: „Tam žmogui yra sindromas"".","Robertas Javtokas, svarstydamas apie savo karjeros žingsnius po LKF prezidento rinkimų nesėkmės, stebi nacionalinėje krepšinio rinktinėje vykstančius konfliktus tarp asistentų ir žaidėjų, ypač Tomo Pačėso kritiką Jonui Valančiūnui, kuri sukėlė įtampą ir privertė Joną viešai atsakyti. Nepaisant"
"Šiandien Žuvintas - daugiau nei rezervatas. Tai UNESCO pripažinta gamtinė vertybė ir tarptautinės Ramsaro konvencijos saugoma teritorija, svarbi ne tik Lietuvai, bet ir visam pasauliui, rašoma Dzūkijos-Suvalkijos saugomų teritorijų direkcijos pranešime žiniasklaidai. Kaip žmogus sugrįžta į savo namus, kaip paukščiai kasmet atranda tą patį vandenų ir nendrynų prieglobstį, taip ir Žuvintas kasmet pasitinka naują pradžią - sugrįžtančią gyvybę, naujus balsus ir nerimastingą gamtos pulsą. „Žmogus ir gamta - neatsiejami. Mes priklausome vieni nuo kitų: gamta mums suteikia ramybę, įkvėpimą ir namus, o mes, savo ruožtu, turime pareigą ją saugoti. Žuvintas - gyvas šio ryšio pavyzdys, kur kiekvienas paukščio skrydis, kiekviena bangelė ežero paviršiuje primena apie gamtos trapumą ir didybę"", - sako Dzūkijos-Suvalkijos saugomų teritorijų direkcijos vadovas Paulius Čeponas. Dzūkijos-Suvalkijos saugomų teritorijų direkcijos nuotr. / Žuvinto biosferos rezervatas Dzūkijos-Suvalkijos saugomų teritorijų direkcija kvičia apsilankyti Žuvinto biosferos rezervate ir kartu švęsti šią gražią progą. Žuvinto lankytojų centras dirba ir šeštadieniais nuo 10 iki 15 val.","Žuvintas yra UNESCO pripažintas gamtinės vertybės rezervatas, saugomas pagal Ramsaro konvenciją, svarbus tiek Lietuvai, tiek pasauliui, ir simbolizuoja žmogaus bei gamtos ryšį. Dzūkijos-Suvalkijos saugomų teritorijų direkcija kviečia apsilankyti Žuvinto biosferos rezervate, kur galima patirti gamtos grožį ir trapumą."
"LNK laidoje „Kelias į žvaigždes. Po 20 metų"" buvo prisiminti realybės šou laikai ir dalyviai. Deja, vienas jų - R.Skripkaitis-Rūlė prieš keletą metų išėjo anapilin. „Atsistoję pagerbkim Rūlę, kurio nebėra nors turėtų čia sėdėti"", - tarė A.Valinskas. Rūlė Tuo metu M.Berenis prisiminė, kad su atlikėju bendravo likus vos kelioms dienoms iki jo mirties. „Aš nesu to niekam sakęs, tačiau mes nereaguliariai, bet pastoviai su Rūle susirašydavom ir netgi buvom susitikę ne vieną kartą ir paskutinį kartą jis man parašė trys dienos iki jo mirties. Jis man parašė, kad „seniuk, turiu naują dainą, kai pabaigsiu tau atsiųsiu, pamatysi, tau patiks"", - prisiminė M.Berenis. Jis teigė, kad paskutiniai žodžiai išgirsti iš R.Skripkaičio taip pat buvo itin reikšmingi. „Paskutinė frazė, kurią jis parašė buvo „šamaninam toliau"", - teigė M.Berenis. Žmonės.lt primena, kad 2023 metų rudenį Lietuvą apskriejo sukrečianti žinia - mirė realybės šou „Kelias į žvaigždes"" išgarsėjęs marijampolietis Rolandas Skripkaitis-Rūlė. Jam buvo 43-eji. Rolando Skripkaičio-Rūlės kūnas buvo rastas Šešupės upėje. Faktą apie jo mirtį feisbuke pranešė scenos bendražygis, atlikėjas Arvydas Martinėnas-Vudis. „Gyvenom kartu. Kūrėm ir dainavom kartu. Juokiamės ir liūdėjom. Daug šiltų, gerų prisiminimų visada išliks atminty. Geros tau kelionės, Rolandai Skripkaiti-Rūle. Užuojauta šeimai ir visiems, kas pažinojote…"", - rašė Vudis.","LNK laidoje „Kelias į žvaigždes. Po 20 metų"" buvo prisimintas dalyvis Rolandas Skripkaitis-Rūlė, kuris neseniai mirė; draugai ir kolegos pagerbė jo atminimą dalindamiesi prisiminimais apie paskutines jų bendravimo akimirkas."
"Dauguma žmonių informacijos apie spektaklius dažniausiai ieško vakarais, tarp 20 ir 22 val., kai po dienos darbų skiriama laiko laisvalaikio planavimui. Būtent šiomis valandomis fiksuojamas didžiausias susidomėjimas teatro renginiais. Kalbant apie metų laikotarpius, ryškesnis aktyvumo šuolis pastebimas kovo mėnesį, kai švenčiama Tarptautinė teatro diena. Didesnis susidomėjimas teatru išauga ir metų pabaigoje - lapkričio bei gruodžio mėnesiais, kuomet žmonės planuoja šventinius apsilankymus kultūros renginiuose. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Teatro gerbėjai vis dažniau informaciją apie spektaklius renkasi ieškoti mobiliaisiais telefonais - taip elgiasi net keturi penktadaliai lankytojų. Kompiuteriais informacijos ieško mažesnė dalis - maždaug penktadalis. Išmanieji telefonai tampa vis populiaresniu įrankiu ir tarp vyresnio amžiaus žmonių, todėl ši tendencija kasmet stiprėja. Daugiausiai teatro lankytojų gyvena didžiuosiuose šalies miestuose, o populiariausių miestų sąrašas tiksliai atitinka septynių didžiausių Lietuvos miestų eilę. Tai rodo, kad domėjimasis teatru tiesiogiai priklauso nuo miesto dydžio - kuo didesnis miestas, tuo daugiau teatro lankytojų. Tarp teatro gerbėjų vyrauja moterys - jos sudaro beveik 80 proc. visų lankytojų. Vyrai teatre lankosi rečiau, tačiau jų dalis vis tiek išlieka reikšminga. Aktyviausi teatro lankytojai - 55-64 metų žmonės, tačiau aktyviai teatrą lanko ir vidutinio bei vyresnio amžiaus žiūrovai. Šiemet didžiausio dėmesio sulaukė Lietuvos nacionaliniame dramos teatre pastatytas M. Ivaškevičiaus „Išvarymas"" (rež. O.Koršunovas), Teatro Kitas Kampas spektaklis „Nuostabūs dalykai"" (rež. K.Glušajevas) ir Vilniaus Mažajame teatre rodomas legendinis „Madagaskaras"" (rež. R.Tuminas ir A.Dapšys). Mažiesiems teatro gerbėjams ypač patiko Keistuolių teatro premjera „Aš vejuos vasarą"" (rež. G.Zapalskis), taip pat visiems puikiai žinomas „Geltonų plytų kelias"" (rež. A.Giniotis) ir Kauno Valstybiniame lėlių teatre rodomas „Išmintingasis Besmegenis"" (rež. A.Žiurauskas). Humoro gerbėjus šiemet džiugino Aktorių teatro spektakliai „Į darbą kaip į šventę"" ir „Atostogos su žmona"" (abu rež. R.Vitkaitis), taip pat tradicinis Teatro Kitas Kampas šou „Naujametinė gero juoko dozė"". Stand-up komedijos žanro populiarumas Lietuvoje išlieka stabilus, o šiemet didžiausio žiūrovų dėmesio sulaukė „Humoro klubo"" programa „Šiek tiek siaubinga"". Tarp žiūrovų itin paklausus buvo ir britų humoristo Jimmy Carr šou „Laughs Funny in Vilnius"", taip pat pasirodymas „Slava Komissarenko | 2023 Program Repeat"". Publiką pritraukė ir „Humoro klubo - atviras mikrofonas"" renginys, kuriame scenoje pasirodo tiek patyrę komikai, tiek nauji talentai. Tarp populiariausių pasirodymų pateko ir „Teatro klubo SHOWCASE vakaras"", siūlantis įvairių komikų pasirodymų įvairovę vienoje scenoje. Tarp populiariausių šokio spektaklių šiemet dominavo Anželikos Cholinos spektaklis „Jaunystė"", taip pat klasikinis baletas „Spragtukas"" bei elegantiškas „The Great Gatsby Ballet"". „Augantis susidomėjimas teatru ir stabiliai didėjantis žiūrovų srautas rodo, kad teatras išlieka svarbiu laisvalaikio pasirinkimu Lietuvoje. Pastebime, kad teatro auditorija nuosekliai auga jau kelis metus iš eilės, ir tai vyksta ne tik didžiuosiuose šalies miestuose, bet ir regionuose, kur vis daugiau žiūrovų atranda teatro renginius"", - teigia „Bilietai.lt"" Komercijos direktorius Simonas Sudaras. Minint Tarptautinę teatro dieną, kovo 27-28 dienomis vyks speciali Teatro dienos akcija, kurios metu žiūrovai turės galimybę įsigyti bilietus į įvairius spektaklius palankesnėmis kainomis. Tai puiki proga atrasti dar nematytus scenos kūrinius ar iš naujo išvysti jau pamėgtus spektaklius. Akcija vyks interneto svetainėse www.bilietai.lt ir www.teatrai.lt, o jos metu specialių pasiūlymų sulauks daugybės Lietuvos teatrų žiūrovai. Tarp jų - Lietuvos nacionalinis dramos teatras, Vilniaus mažasis teatras, Valstybinis jaunimo teatras, Keistuolių teatras, Klaipėdos jaunimo teatras, Valstybinis Šiaulių dramos teatras, Oskaro Koršunovo teatras ir kiti teatrai, pristatantys įvairaus žanro ir tematikos spektaklius.","Dauguma žmonių informaciją apie spektaklius ieško vakare per mobiliuosius telefonus, o susidomėjimas teatru didėja kovo mėnesį ir metų pabaigoje. Teatro auditorija plečiasi, ypač didžiuosiuose miestuose, ir dominuoja moterys bei 55-64 metų amžiaus lankytojai, tuo tarpu teatro pasiūlymai Lietuvoje apima"
"„Mes stengiamės kelionėms naudoti tik elektromobilius, bet kartais ta baimė, kad su elektromobiliu užtruksime ilgiau vis pasireiškia. Kartais be pagrindo, o kartais būna ir atvirkščiai. Paskutinį pusmetį varžybų maršrutą kelis kartus tikrinome su „Renault Scenic"". Važiuojant iš Palangos į Pernu papildomai įsikrauti nereikėjo. O kai prireikė į Parnu važiuoti iš Vilniaus, pagalvojau, kad Vilniaus-Panevėžio greitkelis „suvalgys"" nemažai „Scenic"" baterijos, todėl pasirinkau „Rafale"" hibridą. Tai puikus automobilis, bet, kaip vėliau paaiškėjo, būčiau be vargo nukeliavęs ir elektromobiliu. Vis tiek stojau trumpam poilsiui ir pietums, tada ir būčiau įsikrovęs tiek kiek reikėtų pasiekti kelionės tikslą"", - pasakojo varžybų organizatorius Darius Grinbergas. Nekyla noro viršyti greitį Jis taip pat pastebėjo, kad vairuojant elektromobilį nekyla jokio noro viršyti leidžiamą greitį. Kuo greičiau važiuojama, tuo greičiau senka baterija ir mažėja nuvažiuojamas atstumas. Tada dažniau reikia stoti įkrovimui, gaišti laiką: „Estijoje ir Latvijoje nėra greitkelių, tai net ir žiemą užmiestyje nuvažiuojamas atstumas beveik sutampa su gamintojo deklaruotu, kai važiuojama leidžiamu greičiu. Lietuvoje ilgose kelionėse dėl didesnio greičio baterija senka greičiau"". Pasak D. Grinbergo, Lenkijoje ir Čekijoje maršrutai vedė iškirtinai greitkeliais ir ten reikėjo apsispręsti dėl greičio. 100 km/h saugumo neprideda, kai srautas juda 140 km/h. Tenka rinktis viduriuką - 120 km/h. Kai temperatūra teigiama, didelio baterijos eikvojimo nėra. Bet jei minusas, sniegas ir priešpriešinis vėjas, kelionė gali užtrukti gerokai ilgiau nei planuota. „Renault Scenic"" maksimaliai nepalankiomis sąlygomis Lenkijos automagistralėje įveikdavo 270 km, o saulėtą dieną lengvai nuriedėdavo beveik 400 km. Vien dėl blogo oro Česky Krumlov Čekijoje, kur vyko FIA ecoRally Cup etapas, buvo pasiektas 3 valandomis vėliau nei planuota. Užtruktume dar ilgiau, jei įsikrautume labiausiai paplitusiose 50 kW galios įkrovimo stotelėse. „Renault Scenic"" gali priimti iki 150 kW. Greito įkrovimo stotelių pasiūla Ieškant tokių ar galingesnių stotelių, pasiūla labai stipriai mažėja Estijoje ir Latvijoje. Lietuvoje, Lenkijoje ir Čekijoje situacija geresnė, bet yra niuansų. Tačiau pirmiau apie Estiją. Tai buvo pirmoji Baltijos šalis, įrengusi 50 kW galios stotelių tinklą, užtikrinantį elektromobilių įkrovimą visoje teritorijoje. Tuo metu tai atrodė gerai, bet dabar senoji infrastruktūra yra beviltiškai pasenusi. Kas stos įsikrauti 50 kW galios stotelėje jei automobilis priima 150 kW? Latvija bunda ir dabar didelės galios įkrovimo vietų turi daugiau nei Estija, o Lietuva pirmauja Baltijos šalyse. Lenkijoje situacija dar geresnė, ten daug konkuruojančių tinklų, bet pirmauja „Greenway"". „Orlen"" taip pat turi nemažai įkrovimo vietų, bet didžioji dalis yra 50 kW. Problema - kredito kortelėje rezervuojamos lėšos Yra ir kitų įkrovimo paslaugų teikėjų, bet su jais niekuomet nežinai ar pavyks įsikrauti. Dar didesnė problema - kredito kortelėse rezervuojamos lėšos. Vilnius - Česky Kromlov - Vilnius kelionėje buvo rezervuota 700 Eur. Kaip to išvengti? Baltijos šalyse padeda sutartis su „Ignitis ON"". Gaunate RFID raktą ir mėnesio pabaigoje sąskaitą už įkrovimą. Lenkijoje patogu naudotis „Greenway"". Jie iš sąskaitos nurašo dienos įkrovimo realią sumą. Čekijoje Baltijos šalių piliečiams bėda. Iš anksto nei vienas įkrovimo tinklas neleidžia registruotis. Jei važiuojate įmonės reikalais, kiekvieną kartą reikės telefone suvesti daugybę duomenų ir tai nereiškia, kad iškart pavyks įsikrauti, o po to gauti sąskaitą. Kodėl elektromobiliu geriau? Mažiau nuovargio. Nesijaučia jokių variklio vibracijų. Saugiau, nes poilsis trunka šiek tiek ilgiau. Minusai? Tik sugaištas laikas. Taip, jis brangus, bet sveikata kainuoja dar brangiau. Ar skiriasi eismas ir vairuotojų elgesys? Taip! Estijoje ir Lietuvoje paprastuose keliuose agresijos labai mažai. Latvijoje elektromobilių varžybų organizatoriai pastebėjo nemažai gana pavojingų lenkimų. Lietuvoje daug vairuotojų lieka antroje greitkelio eilėje užbaigę lenkimo manevrą. Čekijoje tokių nėra. Aplenkia sunkvežimį ir iškart grįžta į pirmą eilę. Eismas ten labai intensyvus, todėl palaikyti vidutinį 120 km/h gana sunku. Lenkijoje dar sunkiau. Leidžiamas greitis didesnis, automobilių daugiau. Draudikų perspėjimas Nors Lenkijos teritorijoje beveik visą laiką važiuota greitkeliu ir nebereikėjo lįsti į tamsius miškus šalia Augustavo, tačiau draudikai kviečia neprarasti budrumo. „Pavasarį fiksuojamas didesnis laukinių gyvūnų aktyvumas. Kasmet keliuose užregistruojama eismo įvykių, kai automobiliui susidūrus su gyvūnu nukenčia ar net žūsta žmonių. Nors elektromobiliai keliuose yra gerokai tylesni, ekspertai vienbalsiai ragina vairuotojus vis tiek neprarasti budrumo, nes tai tikrai neapsaugo nuo susidūrimo su gyvūnu. Tyliai veikiantys elektromobiliai neapsaugo nuo susidūrimo rizikos. Mūsų statistika byloja, kad ir elektromobilių vairuotojai patenka į rimtus eismo įvykius, kitokios tendencijos šiuo aspektu, palyginti su vidaus degimo varikliais, nepastebėtume. Susidūrimai su gyvūnais gali lemti didelę žalą, jeigu pažeidžiami specifiniai elektromobilio mazgai, motorai ir baterijos. Pavyzdžiui, neseniai buvo atvejis, kai, patekęs į tokią akistatą, vos prieš mėnesį iš salono išvažiavęs elektromobilis liko neremontuotinas, o žala siekė 27 tūkst. eurų"", - sako draudimo bendrovės „If"" transporto žalų vadovė Lietuvoje Guoda Jasaitė. „Renault"" yra vienas iš nedaugelio gamintojų, kurie savo elektromobilių ekranuose rodo ne tik nuvažiuojamo atstumo likutį, bet ir baterijos likutį, jei navigacijoje suvestas atvykimo adresas. Jei tai įkrovimo stotelė, tuomet automobilis automatiškai paruoš bateriją optimaliam įkrovimui. Likusius kilometrus automobilis gana lengvai keičia, tačiau baterijos procentinis likutis pakankamai tikslus. Jei įpranti, kad galima ir su 0% pasiekti stotelę, tuomet baimių nelieka. Bet visuomet gali nutikti taip, kad pasirinkta įkrovimo stotelė neveiks. Vienos, garantuotos, sistemos nėra, net ir tiekėjo programėlėse kartais nenurodyta kad stotelė remontuojama ar sugedusi. Ką daryti jei įkrovimo stotelės nepavyko pasiekti? Skambinti kelių pagalbos numeriu (Lenkijoje matomas ekranuose, Čekijoje, Lietuvoje, Latvijoje ir Estijoje niekas nežino). „Tokiais atvejais, kai baterija išsikrauna nepasiekus suplanuoto tikslo, praverčia specialus kasko draudimas elektromobiliams - turintiems jį artimiausią įkrovimo stotelę padedame pasiekti bet kuriuo metu"", - teigia „If"" žalų ekspertė.","Darius Grinbergas dalijasi patirtimis apie elektromobilių naudojimą kelionėms, akcentuodamas jų privalumus ir iššūkius, susijusius su baterijos įkrovimu ir infrastruktūra skirtingose šalyse. Jis pabrėžia, kad, nepaisant technologijų pažangos, vairuotojai turi būti budrūs, kad išvengtų susidūrimų su laukiniais gyvūnais, ypač elektromobilių atveju, kurie yra tylesni ir gali kelti papildomą pavojų kelyje."
"Konstantino Kiverio-Lilo ir Rolando Venckio-Innomine duetas praėjusį penktadienį pasirodė ten, kur prieš penkerius metus gerbėjams ištarė „viskas"" - sausakimšoje Kauno „Žalgirio"" arenoje, kurią dar rudenį pilnai išpardavė vos per 48 valandas. Gabrieliaus Jauniškio nuotr./„Lilas ir Innomine"" Daugybė hiphopo muzikos fanų bilietų į koncertą įsigyti paprasčiausiai nespėjo, todėl tiek grupės narių, tiek renginio organizatorių „Seven Live"" el. pašto dėžutes ir socialinių tinklų paskyras užplūdo šimtai laiškų ir žinučių su prašymais surengti dar bent vieną šou. Vienam vakarui sugrįžti planavusi grupė atskleidžia, kad, skelbiant apie pasirodymą Kaune, minčių atnaujinti veiklos neturėjo, tačiau didžiulė palaikymo banga ir milžiniškas susidomėjimas parodė, kad dueto niekas nepamiršo, o jų kūryba išlieka aktuali. Gabrieliaus Jauniškio nuotr./„Lilas ir Innomine"" „Tai turėjo būti vienkartinis, proginis koncertas, bet palaikymas, kurio sulaukėm, greitai pakeitė planus. Pirmą savaitę po renginio paleidimo nelabai supratom, kas įvyko, o antrąją jau sėdėjom studijoj ir ruošėm naują albumą. Tiesa, neplanuojame tęsti veiklos, kokią ją palikom - norim išleisti albumą, sugroti Vingyje ir vėl dingti porai metų iš eterio. Grįžtam su ambicija per 5 metus surengti 3 koncertus, bet tokius, dėl kurių buvo verta sugrįžti"", - pasakoja Konstantinas Kiveris-Lilas. Pirmieji apie ateities planus sužinojo „Žalgirio"" arenoje koncertą stebėję žiūrovai - apie tai šou metu atskleidė patys grupės nariai. Prieš renginį gerbėjams taip pat buvo išdalintos skrajutės su slaptu QR kodu, kuris tapo aktyvus ir atskleidė sekančio šou detales tik pasibaigus koncertui. Lilas ir Innomine - Tu privalai skambėt 2009 m. susibūręs duetas tapo tikru Lietuvos hiphopo fenomenu: pradėję nuo koncertų rūsiuose išaugo į vieną geidžiamiausių muzikos vardų šalyje ir tapo pirmąja Lietuvos hiphopo grupe, pradėjusia koncertuoti didžiausiose šalies arenose. Duetas išleido 5 albumus, kurie pelnė 4 platininius apdovanojimus, o muzikos platformose turi virš 200 mln. perklausų. Rugsėjo 13 d. Vingio parke vyksiantis šou pretenduoja tapti didžiausiu „Lilas ir Innomine"" pasirodymu istorijoje. Koncerte duetui talkins kviestiniai svečiai, bus pristatyta nauja kūryba ir skambės tokie visų pamilti hitai, kaip „Karina"", „Žmogus velniškai bijantis stebuklo"", „Išgama"", „Kai tu žengi gūžiasi Vilnius"", „Tu privalai skambėt"" ir kiti. Gabrieliaus Jauniškio nuotr./„Lilas ir Innomine"" „Penkių metų pertrauka „ant popieriaus"" atrodo tikrai ilgas laiko tarpas, bet „Lilo ir Innomine"" muzika niekada nenustojo skambėti, o fanų meilė jiems išliko tokia pat stipri. Tą rodo ir fanų laiškai, ir super greitai išparduota arena, ir tai, ką mačiau per koncertą Kaune"", - teigia renginį organizuosiančios įmonės „Seven Live"" vadovas Tomas Inčikas. Didžiausias „Lilas ir Innomine"" grupės pasirodymas vyks šeštadienį, rugsėjo 13 dieną Vilniaus Vingio parko estradoje. Renginio bilietus platina „Bilietai.lt"". Fotogalerija:","Lilas ir Innomine po penkerių metų pertraukos surengė sausakimšą koncertą Kauno „Žalgirio“ arenoje, kuris susilaukė didžiulio susidomėjimo ir paskatino juos grįžti į sceną su nauju albumu bei planuoti dar kelis didelius pasirodymus, įskaitant koncertą Vingio parke. Duetas, tapęs Lietuvos hiphopo fenomenu, planuoja išleisti naują albumą ir surengti tris pasirodymus per penkerius metus."
"Po premjeros Vienoje 1905 metais „Linksmoji našlė"" iš karto tapo viena sėkmingiausių ir dažniausiai statomų visų laikų šio žanro kūrinių. Per pirmuosius sceninio gyvenimo metus ji užkariavo Europos scenas, netrukus pakerėjo kelių žemynų muzikinių teatrų publiką, padėdama įvairiatautei auditorijai bent trumpam pasislėpti nuo vis užgriūnančių pasaulio kataklizmų, - pranešimu spaudai skelbia Kauno valstybinis muzikinis teatras. PALAIKYKITE. Paremti 15min kultūrą galite skirdami paramą VšĮ „Penkiolika minučių"". „Linksmosios našlės"" interpretaciją Kauno scenoje pristato pripažinta teatro ir kino aktorė, operetės, miuziklo, įvairių renginių režisierė Viktorija Streiča. Žiūrovams režisierės braižas puikiai pažįstamas iš jau sukurtų ir itin pamėgtų spektaklių: „Džekilas ir Haidas"", „Mano puikioji ledi"", „Adamsų šeimynėlėׅ"", „Elisabeth"", „Mozart!"". Kūrėja žvelgia į statomos operetės istoriją nūdienos akimis ir žada, kad ji nukels mus į prabangų linksmybių ir intrigų pasaulį, kuriame susipins širdžių lūkesčiai, ambicijos ir smagios staigmenos. „Linksmoji našlė"" - operetės etalonas, kurio išorinė prabanga, lengvas humoras ir svaigios melodijos slepia daug gilesnius sluoksnius, - atskleidžia V.Streiča, - Operetė nebūtinai yra tik šviesi praeitis, tai žanras, galintis atgimti iš naujo, jei pasakoja aktualią istoriją. Siekiu, kad šis spektaklis būtų ne muziejinis eksponatas, o pašėlęs, nenuspėjamas, bet elegantiškas virsmas į meilės ir politikos, finansų ir likimo linijomis perpintą pasaulį. Kodėl verta rinktis operetę? Sava energija ji vis dar gali paveikti dažną žiūrovą: vienam - rafinuotas humoras ir ironija, kitam - nuostabi Léharo muzika ar smagus lengvas teatrinis žaidimas."" Tęsdama mintį apie naujų žanro raiškos priemonių paieškas, V.Streiča sako, kad jai buvo svarbu suteikti šiai istorijai aiškumo, o kiekviena detalė tarnautų ne tik lengvam pasimėgavimui, bet ir prasmingai dramaturginei visumai. Ji tikisi pasidalinti su žiūrovais „Linksmosios našlės"" elegancija, ironija, širdies šiluma ir ta nepaaiškinama trauka, kurią pati jaučia šiam kūriniui nuo savo pirmųjų žingsnių teatre. Žymus kostiumų kūrėjas Auditorijos akis šiame spektaklyje džiugins kerinčio grožio kostiumai, kuriuos kuria žymiausias Lietuvos mados guru Juozas Statkevičius. Pasak režisierės, dailininkas kuria ne tik kostiumus - jo dizainas padeda atsiskleisti personažų charakteriams, jų sceniniam identitetui. Tai bus klasikinio Holivudo įkvėpti drabužiai, atspindintys veikėjų eleganciją, santykių intrigą ir žavingą operetės teatrališkumą. Puošnios suknios ir frakai perkels mus į XX a. pradžią, kada stulbinanti operetės „Linksmoji našlė"" sėkmė iš Europos persikėlė į Ameriką ir tapo ne tik kultūros, bet ir mados reiškiniu. Mados banga suteikė moterims naują saviraiškos formą, padėjo kurti naujus moteriško grožio standartus, pabrėžiančius prabangą, rafinuotumą ir jausmingumą. Susiformavęs „našlės stilius"" paskatino moteris rinktis elegantiškus, išskirtinai teatrališkus drabužius bei aksesuarus, tapo įkvėpimo šaltiniu įvairioms prekėms: grakščių siluetų, juodos ir aukso spalvos nėrinių suknelėms ir didžiulėms plunksnų skrybėlėms, kvepalams, kitiems aksesuarams, netgi „Merry Widow"" kokteiliams ar cigaretėms. Prašmatnūs spektaklio kostiumai puikuosis scenografo Vaidoto Jakučio sukurtame scenovaizdyje. V.Jakutis dažnai bendradarbiauja su režisiere V.Streiča, drauge jie statė operetę „Misteris X"", šis kūrėjas apipavidalina scenas įvairiems koncertams ir renginiams tiek teatro scenoje, tiek už jo ribų. Šokis - pasakojimo dalis Aistringuosius operetės šokius stato teatro baleto šokėjas, primarijus Valerijus Osadčenko, tai jo - choreografo debiutas. Savo karjerą V.Osadčenko pradėjo kaip sportinių šokių šokėjas, skynęs laurus ir tarptautiniuose konkursuose, vėliau sušoko daug įsimintinų partijų teatro šokio ir baleto spektakliuose. Režisierės pageidavimu jam tenka uždavinys pagrindinį operetės šokį - valsą - kilstelėti į daugiau prasmių skleidžiantį šokį, kurio dramaturgijoje įžvelgtume įtampą, jausmus ir santykių dinamiką. Šokis operetėje taps ne tik pramoga, bet ir pasakojimo dalimi, nes juo galima pasakyti daugiau nei žodžiais. „Operetė ypač melodinga, jos temose skamba vengrų, rumunų muzikos motyvai, paryžietiškas valsas, - pasakoja pastatymo vyriausiasis dirigentas Jonas Janulevičius ir džiaugiasi, kad pirmą kartą žiūrovai klausysis pilnos šio kūrinio uvertiūros, o spektaklio partitūrą dar papildys fragmentai iš kitų F.Leharo operečių, išgirsime net garsųjį J.Offenbacho „Kankaną"". - Šiandien, rodos, įprasta, kad po vokalinio numerio šokamas šokis. O kur dar veikėjų šokis be žodžių, išreiškiantis herojų emocijas? Tai sugalvojo būtent F.Leharas!"". Kompozitorius suteikė operetei dramatizmo, norėjo, kad žiūrovai meilės scenas išgyventų drauge su herojais, išspaustų „pasigėrėjimo ašaras"", to žadama ir siekti. Nesulaikė ašarų Pagrindinius vaidmenis atliks žiūrovų pamilti solistai. Haną Glavari įkūnys Marija Arutiunova ir Gabrielė Kuzmickaitė, grafą Danilą Danilovičių - Andrius Apšega bei Kauno valstybinio muzikinio teatro scenoje debiutuojantis Regimantas Gabšys. Egidijus Bavikinas ir Tomas Pavilionis atliks Kamilio de Rosijono vaidmenį, Iveta Kalkauskaitė ir Viktorija Zeilikovičiūtė bus Valensjenos, Žygimantas Galinis, Gediminas Maciulevičius bei Žanas Voronovas įkūnys Baroną Mirką Cėtą. Šokis operetėje taps ne tik pramoga, bet ir pasakojimo dalimi. Viena ryškiausių pastarojo laiko teatro primadonų M.Arutiunova sako, kad chemija tarp Hanos ir Danilos scenoje ypatingai ryški žodžiuose, kuriuos jie sako vienas kitam bei dainuoja. Tame slypi daugiasluoksniškumas: apstu sarkazmo, ironijos, po tuo slypi kartėlis, apgailestavimas, neišblėsusi didelė meilė ir aistra vienas kitam. Eglės Knygauskaitės-Liakienės nuotr./Režisierė Viktorija Streiča „Repeticijose ieškodami spalvų pasijuokiame, tačiau kartą nesulaikėme ir ašarų..., - atvirauja solistė. - Kūrybinis procesas labai įdomus ir dinamiškas. Man operetės siužeto meilės istorija labai graži, ji žiūrovui pateikiama ne nuo pradžių, o tarsi atsiverstume romano vidurį. Ji ne lėkšta ir nesaldi, bet gyvenimiška, dramatiška, tuo pačiu ir žaisminga. Kokia bus manoji Hana, noriu palikti paslaptyje, tegu žiūrovai ateis, pamatys ir įvertins. Pasakysiu tik tiek, kad kol kas operetės karjeroje ši herojė - mylimiausia. Žavi įspūdingi J.Statkevičiaus kostiumai, per matavimus teatro siuvykloje vis juokauju, kad vilkėdama tokias gražias sukneles aš net nedainuosiu, o tiesiog išeisiu į sceną ir stovėsiu visa graži!"" Tarp senbuvių - ir scenos naujokas Grafo Danilos vaidmenį operetėje kuriantis A.Apšega, kalbėdamas apie istorijos aktualumą šiandien, sako, kad siužeto vingiai ir vaidybinis scenų turinys yra suprantamas visais laikais. „Meilė, pavydas, nesusikalbėjimas, neištikimybė, socialinio statuso skirtumai visada yra svarbūs. Labai mėgstu herojinius vaidmenis operetėse, esu nemažai jų sukūręs ir, manau, kad didžiausias iššūkis yra kaskart kitaip ir naujai pažvelgti, nesikartoti ir vaidyboje atrasti spalvų, išeiti iš komforto zonos naudojantis tuo, ką jau esu įvaldęs. Šiame spektaklyje didžiausiu iššūkiu man buvo choreografijos ir vaidybos vientisumas"", - patikino aktorius. Kitas Danilos vaidmens atlikėjas - R.Gabšys - tik pernai baigė vokalo meistriškumo mokslus pas profesorių Vladimirą Prudnikovą, dalyvavo operos studijos pastatyme Suomijoje, dainavo kelias partijas LNOBT stažuotojų programos spektakliuose, o dabar kuria pagrindinį vaidmenį Kauno scenoje ir drąsiai žengia jam dar mažai pažįstamais operetės takais. R.Gabšys prisipažįsta, kad labai įdomu dalyvauti šiame pastatyme ir atrasti save operetės žanre. Kadangi Danila yra pirmasis jaunojo solisto didelis vaidmuo, jis labiausiai pasitiki režisiere V.Streiča ir atsižvelgia į jos pasiūlymus bei norus. Eglės Knygauskaitės-Liakienės nuotr./Operetės „Linksmoji našlė"" personažai „Savas matymas ar natūrali improvizacija galės rastis vėliau, kada spektaklis bus pilnai išsipildęs. Kol kas sunku surasti balansą kuriamo personažo poelgiuose ir jausmuose, tačiau gerą pagrindą suteikia muzika, ji ir inspiruoja jausmą, padedantį įsikūnyti į vaidmenį. Ne veltui sakoma, kad kompozitoriai viską užrašė muzikoje, jausmai, emocijos yra tarp eilučių, tereikia juos atskleisti"", - patikino R.Gabšys. Pagrindinės partijos patikėtos mecosopranui Pagrindinės veikėjos Hanos Glavari vaidmuo išskirtinis ir G.Kuzmickaitės karjeroje. Mecosoprano savininkės retai lepinamos pagrindinėmis partijomis operose ar operetėse, tačiau Hanos partija solistei tinka, o ateitis parodys, ar statytojai buvo teisūs, patikėję jai šį kultinį vaidmenį. G.Kuzmickaitė sukūrė keletą personažų Kauno scenoje, kviečiama dainuoti ir į Klaipėdos muzikinį teatrą, aktyviai dalyvauja koncertinės programose ir įvairiuose projektuose, tarp kurių yra netgi roko grupė „Thundertale"", su kuria dalyvavo roko operos „Karalių kraujas"" pastatyme ir išleido vinilinę plokštelę, sėkmingai pristatytą šiųmetėje Vilniaus knygų mugėje. Jaunoji solistė apie savo heroję sako: „Hanos personažas yra labai žaismingas, turi daug šarmo, tai leidžia kurti su scenos kolegomis gyvą žaidimą, siužeto šmaikštumas suteikia galimybę turėti lengvumo ir sau. Repeticijų metu pakvailiodavom, ir iš to gimė stebuklai. Zandos Liepinos nuotr./Juozas Statkevičius Kol kas sunkoka derinti Hanos eleganciją ir žaismingumą, nes išorėje ji turi būti natūrali, žaisminga, bet viduje slėpti skaudžią istoriją ir išlaikyti atstumą su Danila, nors norėtų pulti jam į glėbį. Tai nėra dramatinis vaidmuo, bet žiūrovams turi parodyti slepiamą jos vidinę dramą: skausmą, išgyvenimus, naujas patirtis ir santykių kūrimą, kurie išoriškai nematomi. Man padeda muzika, lengviau dainuojant vaidinti, negu kalbėti prozą, nes joje daugiau asmeniškumo. Muzika teikia visą emociją, F.Leharas viską parašė, tereikia tik klausyti ir viskas gaunasi savaime."" Pirmą kartą Kauno scenoje - 1941-aisiais Operetės „Linksmoji našlė"" libretas buvo išverstas į beveik tris dešimtis kalbų, pagal ją pastatyta daugybė kino ir televizijos filmų įvairiose šalyse, sukurtas baletas, ledo šokių spektaklis, ji buvo netgi parodijuojama. Per daugiau nei šimtmetį „Linksmąją našlę"" įvairiai interpretavo ir pritaikė įvairioms auditorijoms - nuo minimalistinių inscenizacijų iki modernizuotų versijų feministinėmis ar politinėmis temomis. Tačiau visuose operetės pastatymuose išliko rafinuotas humoras, sentimentali romantika bei kerintis melodizmas, kviečiantis žiūrovus pasinerti į laikui nepavaldžią nostalgijos emociją. Kauno scenoje „Linksmoji našlė"" pirmą kartą suskambo 1941 metais, pagrindinius vaidmenis atliko Gražina Matulaitytė ir Rostislavas Andrejevas. Vėliau ji atnaujinta 1943 ir 1945 metais, dainavo G.Matulaitytė, Marija Dambravičiūtė, R.Andrejevas, Jurgis Petrauskas, Jadvyga Steckaitė, Stepas Bacevičius. 1960 metais „Linksmąją našlę"" į Kauno valstybinio muzikinio teatro sceną grąžino režisierius R.Andrejevas ir dirigentas Juozas Indra, o po dešimties metų pastatė estų režisierius Paulus Mägi bei dailininkas Eladar Renter. Tuo metu pagrindinius vaidmenis atliko talentingi solistai: D.Dirginčiūtė, F.Viržonytė, M.Rekys, J.Ragaišytė ir kiti. 1988 metais „Linksmąją našlę"" režisavo Valius Staknys, dirigavo Eno Kivil, dailininkė Giedrė Riškutė. Kauno scenoje operetė vėl pasirodė 2008-aisiais, ją pristatė režisierius Gintas Žilys, dirigentas Julius Geniušas, dailininkė Virginija Idzelytė. Pagrindinius vaidmenis operetėje atliko žiūrovų pamėgti bei teatro kritikų įvertinti solistai: R.Vaicekauskaitė, N.Vilkanauskaitė, R.Baranauskas, L.Pautienius, T.Ladiga, G.Maciulevičius, Ž.Lamauskienė, K.Siurbytė, K.Alčauskis, M.Zimkus, D.Norvilas, Ž.Voronovas ir kiti. „Kai gyvenimas pasiūlo antrą galimybę, ar verta jos atsisakyti? Atsakymo į klausimą ieško operetės „Linksmoji našlė"" veikėjai - kilmingi, žavingi ir šiek tiek nutrūktgalviai. Operetėje pinasi, sąveikauja siužetinės linijos apie turtą, visuomenės lūkesčius, finansinę šalies nepriklausomybę ir subtilią asmeninę meilę. O juk tai - amžina! Spektaklis atskleis, kaip aukštuomenės pasaulis gali tapti spąstais, kuriuose turtas ir įsipareigojimai ima riboti asmeninius žmogaus pasirinkimus. Pagrindinė herojė Hana, tapusi šalies nepriklausomybės simboliu, naudojasi finansine laisve, kad išsaugotų savo asmeninį gyvenimą, nepaisydama visuomenės poreikių. Situacija skatina susimąstyti, ar turtas suteikia laisvę, ar paverčia žmogų įkaitu?"", - klausimą iškėlė V.Streiča. Operetės premjere Kauno valstybinė muzikiniame teatre numatyta kovo 27 dieną.","Operetė „Linksmoji našlė“, nuo pat premjeros 1905 m. užkariavusi pasaulio scenas, grįžta į Kauno valstybinį muzikinį teatrą režisierės Viktorijos Streičos interpretacijoje su išskirtiniais Juozo Statkevičiaus kostiumais ir Valerijaus Osadčenkos choreografija. Šiame pastatyme operetės siužetas, atskleidžiantis meilės, ambicijų ir finansų temas, derinamas su elegantišku humoru ir sodria muzika, siekiama tapti ne tik pramoga, bet ir aktualia pasakojimo dalimi."
"Socialiniame tinkle „Instagram"" vizažo ir plaukų meistrė Emma pasidalijo G.Alijevos fotosesija bei mintimis apie moteriškumą. Portalui Žmonės.lt susisiekus su G.Alijeva, ji sutiko nuotraukomis pasidalinti ir su portalo skaitytojais. Laimutės Koklevičienės darytose fotografijose žinoma atlikėja pozuoja su nerta rudos spalvos suknele. Nors iš priekio ji visiškai uždara, tačiau nugara - subtiliai apnuoginta. Jos šviesūs plaukai romantiškai sugarbanoti, o subtilus makiažas išryškina švelnius bruožus. Šį įvaizdį jai sukūrė stilistė Goda Tokerė ir vizažo ir šukuosenų meistrė Emma. „Goda. Odė moteriškumui, pabrėžtam jaukumu dvelkiančios elegancijos. Kai visko pakanka, kad akys spindėtų ir plaukai šnibždėtų šilčiausius komplimentus"", - rašoma prie G.Alijevos nuotraukų. Po kiek laiko Emma pasidalijo ir dar keliais tos pačios fotosesijos kadrais. „Ar pasiilgote švelnaus moteriškumo? Leiskite sau būti tokiomis, kokiomis norite būti. Tik nepamirškite, visi įvaizdžiai gražūs, tačiau gražiausia bus tai, ką sufleruoja jūsų vidus. Nes tik tuomet gali jaustis geriausiai!"", - teigė Emma. Galiausiai ji paviešino ir pasiruošimo fotosesijai akimirkas. Nuotraukose matyti, kaip G.Alijevai buvo daromas makiažas bei šukuosena. „Mano prisilietimai dažniausiai lieka už kadro,tačiau visuomet tikslūs laiku ir vietoje, tik tiek, kiek reikia norimam rezultatui išgauti. Fotosesijose ar lydint jus asmeninėse šventėse labai svarbu jausti kada, kur ir kiek - neapsunkinant savo buvimu, o tik padedant pasiekti jūsų trokštamą rezultatą"", - socialiniame tinkle rašė Emma. Visos nuotraukos itin sužavėjo G.Alijevos gerbėjus. Jie teigė, kad fotosesijos rezultatas nuostabus, o atlikėją vadino ikona „Gražiausia ką šiandien mačiau"", - rašė vienas sekėjas. „Karalienė"", - komplimentų negailėjo ir kita gerbėja.","Socialiniame tinkle „Instagram"" Emma, vizažo ir plaukų meistrė, pasidalijo G.Alijevos fotosesija, kurioje atlikėja pozuoja nerta rudos spalvos suknele, subtiliai pabrėžiančia moteriškumą, o gerbėjai ją giria kaip ikonišką ir elegantišką. Emma pristatė fotosesiją kaip moteriškumo ir individualumo šventę, dalindamasi įžvalgomis apie vidinės grožio svarbą."
"„Būtinai reikia praktikuoti ekstremalių situacijų scenarijus, nes tokiose situacijose mokiniai yra ypač pažeidžiami ir ypač nukenčia"", - Vokietijos verslo laikraščiui „Handelsblatt"" sakė R.Kiesewetteris, kuris yra Bundestago žvalgybos priežiūros komiteto pirmininko pavaduotojas. „Taip pat turėtų būti rengiami baziniai mokymai, kaip elgtis nelaimių atvejais. Tai taip pat būtų išmintinga ir į ateitį orientuota priemonė, atsižvelgiant į galimą nacionalinę tarnybą"", - sakė jis, pridurdamas, kad tokio pobūdžio mokymai jau rengiami Suomijoje. Centro dešiniosios Krikščionių demokratų sąjungai priklausančio R.Kiesewetterio pastabos nuskambėjo netrukus po to, kai Europos Komisija pristatė savo parengties strategiją piliečiams, Rusijai toliau keliant grėsmę žemynui ir toliau vykdant plataus masto invaziją į Ukrainą, skelbia portalas „Politico"". Vokietijos vidaus reikalų ministerija taip pat paragino stiprinti civilinės gynybos mokymą mokyklose, pažymėdama, kad nors už ugdymo turinį yra atsakingos federalinės žemės, nacionalinė vyriausybė yra pasirengusi pasiūlyti paramą jaunimui skirta medžiaga. „Atsižvelgiant į pastarojo meto saugumo situacijos pokyčius, reikėtų daugiau dėmesio skirti civilinei saugai, taip pat ir mokykliniame ugdyme"", - „Handelsblatt"" sakė ministerijos atstovas spaudai.","R.Kiesewetteris pabrėžė ekstremalių situacijų mokymų svarbą mokyklose dėl mokinių pažeidžiamumo, tuo tarpu Vokietijos vidaus reikalų ministerija ragina stiprinti civilinės gynybos mokymus, atsižvelgiant į saugumo situacijos pokyčius Europoje."
"Skaitydamas apie tuos reikalus prisiminiau, kad ir pats esu buvęs Kryme. Ir ne, ne sovietiniais laikais - ne toks aš dar senas. Tai buvo gana neseniai, prieš pat pusiasalio aneksiją. Gerai, kad spėjome, nes po aneksijos į Krymą tikrai nebūtume sugalvoję vykti. O dabar, vykstant karui, tuo labiau. Išvis nesuprantu, koks silpnaprotis dabar gali vykti į Rusijos okupuotas teritorijas ar į pačią Rusiją. Kodėl? Pirma - iš ten gali nebegrįžti (nors tai gal ir nebūtų taip blogai, mums Lietuvoje nereikalingi agresorių mylėtojai), o antra - Ukraina man per daug patinka, kad rizikuočiau gauti iš jos baną už nelegalų jos teritorijos lankymą. Neabejoju, kad karui pasibaigus Ukraina prisimins, kas tuo metu buvo kartu, o kas jai kenkė. Vaido Mikaičio nuotr. / Taip atrodė kelionė į Krymą prieš karą Kodėl apskritai sumąstėme vykti į Krymą? Nes jis - homo sovieticus, tai yra mūsų tėvų kartai buvo išsvajotų atostogų žemė, į kurią net ne visi sovietiniai piliečiai galėjo patekti. Norėjau pamatyti tą vietą.","Autorius prisimena savo apsilankymą Kryme prieš jo aneksiją ir dalijasi nuomone apie dabartinę situaciją ten, pažymėdamas, kad dabartinėmis aplinkybėmis nesupranta, kaip kas nors galėtų ten vykti."
"Konditerė Diana Bulanova atskleidžia, kad jai buvo itin smalsu pačiai sukurti savo receptą, o informaciją moteris rinko net kelerius metus! „Legendinis skanėstas, kurio paragauti gali tik išrinktieji - tie, kurie asmeniškai pažįsta kepėją Kėdainiuose. Deja, paprastam mirtingajam tai nepasiekiama: nei užsisakyti, nei sužinoti recepto nepavyks. Jis saugomas po septyniais užraktais, o kepėja teigia nusinešianti jį į kapus. Suprantu, jei receptas nesidalijamas ir neparduodamas, būtų logiška, kad bent patį desertą būtų galima lengvai įsigyti. Bet ir tai - neįmanoma. Tas deficitas mane patraukė dar labiau. Kaip ir su Dubajaus šokoladu, tai priimu kaip iššūkį. Man reikia išbandyti savo jėgas ir sukurti savo šio recepto versiją. Lauksiu jūsų, ragavusių originalą, atsiliepimų… Tikiuosi, kad jie bus geri! Skyriau daug laiko, žinių ir pastangų, kad pagaliau nulaužčiau šį kodą. Bet jei ir nepavyks visiškai atkartoti - neverksiu, nes mano variantas vis tiek yra fantastiškai skanus"", - savo feisbuko paskyroje rašė Diana, žinoma kaip „Dia Patisserie"". Kalbėdama su 15min, Diana sako, kad desertas išties nuostabaus skonio ir ypač patiks tiems, kurie mėgsta morengus. O čia jie neįprasti! Konditerė dalinasi, kad gyvena Anglijoje jau ne vienerius metus ir čia ji veda įvairius mokymus, kursus bei kuria receptus. „Pandemijos metu aš „paleidau savo pirmąjį receptų rinkinį - labai bijojau, tačiau sulaukiau labai daug susidomėjimo. Tačiau vienu metu supratau, kad nebepajėgiu tiek daug dirbti, kadangi šalia savo konditerės veiklos dar ir turėjau įprastą darbą. O kai susidūriau su sveikatos bėdomis, nusprendžiau pasilikti prie receptų kūrimo ir mokyti nuotoliniu būdu"", - apie savo veiklą pasakoja moteris. Receptas - nuo nulio Pasakodama apie „Kėdainių ragus"", ji dalinasi, jog kasmet dalyvauja įvairiuose kursuose ir viename jų mokėsi sukurti receptą nuo nulio. Būtent tai ir įkvėpė bandyti kurti receptus pamačius nuotrauką. „Apie tuos „ragus"" aš sužinojau prieš kelerius metus. Forume klausiau moterų, koks šio deserto skonis - norėjau pamėginti jį iškepti. Tikrai labai daug žmonių bando atkurti receptą, tačiau ne visiems pavyksta. Aš galvojau dar giliau ir plačiau - kaip šis desertas kepamas? Kadangi tikrojo recepto autorė jį greičiausiai kepa namuose, vadinasi, ten greičiausiai nėra įmantrių orkaičių, o sudedamosios dalys, naudojamos jam - paprastos"", - dalinosi mintimis moteris. Asmeninio archyvo nuotr./Desertas „Kėdainių ragai"" Ji priduria, kad jai smalsu ir iš kur kilęs įkvėpimas legendinei kepėjai sukurti „Kėdainių ragus"". Pati Diana sako, jog yra peržiūrėjusi galybę vaizdo įrašų, tačiau galutinį atsakymą surasti sunku. „Aš du metus tyrinėjau žmonių atsiliepimus, pavyzdžiui, jie rašė, kad kremas - sviestinis, kiaušininis, kad desertas net trečią dieną nesuminkštėja... Tad aš ir stengiausi, kad mano variantas būtų traškus, perkandus karamelinis, viską vainikuoja kiaušinių kremas... Atlikau ne vieną „bandymą"", kol sukūriau savo receptą"", - dalinasi Diana. Ji sako, kad tokį didžiulį žmonių susidomėjimą šiuo desertu sukėlė tai, kad taip paprastai jo negausi. „Taip jau yra - tik pažiūrėkite, kaip visas pasaulis ėjo iš proto dėl Dubajaus šokolado. Kadangi šie „Kėdainių ragai"" yra apgaubti paslapties, įsigyti labai sunku, recepto niekas nežino, žmonėms itin įdomu, kas tai per skonis. Ir man pačiai jis sukėlė tokį azartą, kad turiu pabandyti pagaminti, juolab, kad šis desertas atrodė labai egzotiškai. Man norėjosi palikti savo pėdsaką ir savo receptą versiją"", - sakė moteris. Išbandė savo jėgas Diana dalinasi, kad žinojo, jog su šiuo receptu dėmesio sulauks tikrai daug ir jis nebūtinai bus malonus. „Heito"" irgi buvo. „Man sakė, kad aš „pavogiau"" receptą, kurio niekas nežino, kad turėčiau dalintis procentu dėl to, kad jį parduodu ir panašiai. Išgirdau įdomių dalykų ir suprantu, kad galima interpretuoti taip, kaip norisi. O man tai buvo iššūkis ir labai įdomus. Tie, kurie ragavo tikrojo deserto man sakė, kad pagal mano receptą iškepti morengai yra tokio paties skonio, tačiau kremas - ne toks"", - kalbėjo konditerė ir pridūrė, kad ir toliau žada eksperimentuoti gamindama šį legendinį desertą. Ji aiškina, kad morengai turi likti nesuskilę, gražios formos ir viduje karamelizuotis, todėl žmonėms atrodo, kad viduje yra įdaras, tačiau už tai atsakinga kepimo technologija. „Sudeginsit morengus - bus kartūs, mažiau pakepsite - bus balti kaip paprasti morengai"", - sako konditerė. Dar vienas svarbus dalykas - tai saldus kiaušinių trynių kremas, kuris yra labai lipnus ir tąsus. Diana sako, kad „ragus"" sustato dailiai būtent dėl kremo - merkia morengus į jį ir tuomet sudėlioja „kalniuką"". Belieka tik apšlakstyti šokoladu ir šokolado drožlėmis. Nors čia galima eksperimentuoti kaip tik norėtumėte ir rinktis įvairius papildomus priedus. „Svarbiausia yra bazė, o paskui jau galima tobulinti receptą taip, kaip norėsite"", - sako Diana ir priduria, kad atsispirti šiam skanėstui labai sunku - nori nenori jis labai greitai išnyksta nuo stalo.","Konditerė Diana Bulanova, gyvenanti Anglijoje, praleido kelerius metus bandydama sukurti savo versiją legendinio deserto „Kėdainių ragai“, kurio receptas yra laikomas paslaptyje ir prieinamas tik tiems, kurie pažįsta originalų kepėją. Nepaisant iššūkių ir kritikos, Diana sukūrė savo receptą, kuris sulaukė susidomėjimo, nors kremas šiek tiek skiriasi nuo originalo."
"Kaip rašoma pranešime žiniasklaidai, „Lexus"" pakvietė savo ištikimiausius klientus bei garsius šalies veidus į vakarą, skirtą pristatyti naujausių modelių gamą. Vos įžengus, svečius pasitiko gyvos arfos melodijos, atliekamos arfininkės Aistės Baliunytės, kurios kūrė iškalbingą įžangą į vakaro nuotaiką. Prabangų renginį vedė Audrius Giržadas. Prie ekspozicijos automobilių netrūko ir žinomų veidų. Čia galima buvo sutikti lenktynininką Benediktą Vanagą, dizaineres Agnę Kuzmickaitę bei Dianą Vapsvę, drabužių kūrėją Vidmantę Martikonytę su širdies draugu, verslininką Tadą Bruzgulį, nuomonės formuotojas Vaidą Gudo bei Marią Randers, kuri atvyko su tėčiu Sorenu, fotografą Gediminą Žilinską su drauge, deimantų ekspertę Almą Latvytę, žurnalistą Edvardą Žičkų, verslininką Danielių Bunkų, renginių organizatorių Saugirdą Vaitulionį, visuomenininkę Nijolę Jagelavičienę bei kitus. Fotogalerija: Pasak į renginį atvykusios nuomonės formuotojos Marijos Randers, tikroji automobilio prabanga - tai jausmas, kai įlipi ir jauti, kad viskas sukurta būtent tau. „Ne garsiai, o tyliai. Ne rodyti, o jausti"", - paklausta, kas yra jai automobilio prabanga, atsakė žinoma moteris. Renginio akimirka Komunikacijos ekspertas bei renginių organizatorius Saugirdas Vaitulionis renginyje pasakojo apie savo automobilį - favoritą. „Jau metus mūsų šeimos automobilis - būtent Lexus RX. Esu absoliutus Lexus fanas ir man tai yra tas automobilis, kuriame jaučiuosi itin gerai. Aš juokiuosi, kad ši mašina plaukia kaip kruizinis laivas - tyliai ir itin stabiliai. Prabanga yra ne blizgučiai, o komfortas ir patogumas. Esu iš tų, kurie nemėgsta mažų automobilių, man mašina turi būti erdvi ir aukšta, nes tik tokiose jaučiuosi saugiai"", - pranešime spaudai sako S.Vaitulionis. Renginio akimirka „Aukštos klasės automobilis - tai ne tik linijos ar medžiagos. Tai jausmas, kad esi kažkur tarp meno kūrinio ir technologinio stebuklo"", - pažymėjo vakaro vizualinę atmosferą kūręs ir daugybės komplimentų dėl dekoro sulaukęs Mantas Petruškevičius. Ne mažiau nei automobiliai žavėjo ir visos vakaro detalės, kurioms buvo skirtas išskirtinis dėmesys. Specialiai šiam renginiui šefas Gediminas Albrichtas sukūrė fusion virtuvės meniu, įkvėptą japonų kultūros skonių, estetikos ir sezoniškumo principų. Prabanga alsavo ir visa erdvė: dekoracijoms naudota šimtai metrų aukščiausios kokybės aksomo, specialiai iš Tailando atskraidintos gėlės, o vakarui sukurtas unikalus šviesų šou dar labiau sustiprino pojūčių sinergiją. Svečiai mėgavosi netikėtai šiltu pavasarišku vakaru, skambančia muzika ir gera kompanija - daugelis neskubėjo skirstytis, leisdami šiam vakarui dar šiek tiek pabūti.","„Lexus"" surengė prabangų vakarą, skirtą naujausių modelių pristatymui, kur svečius džiugino gyva muzika, įspūdingas dekoro dizainas ir specialus fusion virtuvės meniu. Renginyje dalyvavo žinomi šalies veidai, kurie dalijosi įspūdžiais apie automobilių prabangą ir komfortą."
"- Papasakokite apie savo, kaip rašytojos, kelio pradžią. Kada kilo noras kurti knygas vaikams? - Būdama maža kurdavau istorijas ir piešdavau - norėjau tapti rašytoja ir dailininke. Dabar rašau ir suaugusiesiems, o kurti vaikams pradėjau todėl, kad kuriant jauniesiems skaitytojams galima lengvai derinti tekstą ir piešinius. Rašydama vaikams supratau, kad ši sritis suteikia labai daug galimybių. Gera vaikiška knyga gali būti įdomi ir suaugusiesiems. Vaikiškos knygos gali tam tikra prasme griauti nusistovėjusias normas. Nuoroda Kai mano tėtis tapo krūmu, Joke van Leeuwen Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. - Kaip jums kilo idėja parašyti knygą „Kai mano tėtis tapo krūmu""? - Mano seneliams, tėvams ir man teko padėti pabėgėliams. Pirmojo pasaulinio karo metu mano seneliai rūpinosi belgų pabėgėliais, dirbo su rusų pabėgėliais. Per Antrąjį pasaulinį karą mano tėvai buvo įrengę slėptuves ir priglaudę žmones savo namuose Nyderlandų šiaurėje. Kai vyko Bosnijos karas, mūsų namuose gyveno jauna bosnių šeima. - Kaip trumpai apibūdintumėte šią knygą? - Tai knyga, pasižyminti rimtu humoro jausmu, vaizduote ir skatinanti tvirtai abiem kojomis stovėti ant žemės. - Kokia yra pagrindinė šios knygos žinia skaitytojams? - Rašydama įprastai negalvoju, kokią konkrečią žinią noriu perteikti. Perteikiu savo rašymo ir mąstymo būdą. Bet iš patirties bendraujant su vaikais įvairiose šalyse žinau, kad jie tikrai gali turiningai pasikalbėti su manimi apie karą ir taiką. - Knyga pasakoja apie karą, tačiau apžvelgia jį vaiko, kuris nesupranta visų realijų, akimis. Kodėl pasirinkote tokią perspektyvą? - Kadangi knyga visų pirma skirta vaikams, turėjau į viską žvelgti iš jų perspektyvos, mąstyti kaip jie. Vaikai dažnai yra jautrūs ir gerai užfiksuoja aplinkos ir emocinius signalus. Jie intuityviai pastebi dalykus, kuriuos suaugusieji kartais gali praleisti. Tačiau jų gebėjimas suprasti pasaulį dar tik pradeda formuotis, jie neturi tvirto struktūrinio pagrindo. Prisimenu, kai pati būdama maža klausiausi pasakojimų apie Antrąjį pasaulinį karą, negalėjau suprasti, kaip tokie dalykai gali vykti. - Jūsų kūrinys parodo, kad suaugusieji ne visada yra pasiruošę kalbėti su vaikais apie karą. Ar knygos gali vaikams padėti suprasti tokius sudėtingus ir tamsius pasaulio dalykus? - Tikiuosi, kad taip. Mano knyga „Kai mano tėtis tapo krūmu"" taip pat gali parodyti, kaip svarbu net ir tokiose situacijose gebėti pasitelkti humorą. Bosniai, kurie karo metu buvo apsistoję mano namuose, nuolat juokaudavo apie savo „karo šeimininkus"". Tai yra bejėgių stiprybė. - Pagrindinė knygos veikėja Toda per savo kelionę išgyvena daug nuotykių - kai kurie iš jų yra gana šviesūs ir linksmi, tačiau kiti slepia niūrią tikrovę. Kaip subalansavote šias skirtingas emocijas, rašydama knygą? - Man tai natūraliai pavyksta rašant. Kai imu rašyti, į galvą ateina labai daug minčių - jas vadinu dovanomis. Per daugybę rašymo metų atradau savo kūrybos stilių. Žmonės dažnai man sako, kad jie gali atpažinti mano stilių ir vaikiškose knygose, ir suaugusiesiems skirtuose kūriniuose. Manau, kad tos šviesos ir tamsos pusiausvyros aš siekiu ir gyvenime. - Ar buvo kokių nors iššūkių, kuriuos turėjote įveikti, rašydama knygą apie karą vaikams? Kiek tai turėjo įtakos jūsų pasirinkimui pasakoti istoriją pasitelkiant humorą? - Daugelis mano vaikiškų knygų yra rimtomis, sunkiomis temomis, bet jos parašytos ir skaitomos lengvai. Tai toks rašymo būdas, kurį italų rašytojas Italo Calvino apibūdino kaip „apgalvotą lengvumą"". - Ką patartumėte tėvams, kurie šiuolaikiniame pasaulyje vis dar vengia su vaikais kalbėti karo tema? - Vaikai gerai pastebi tai, kas vyksta, bet jie negali visko suprasti. Galbūt tėvai kartu su vaikais galėtų perskaityti šią knygą? Esant didžiuliam informacijos srautui, tėvai negali paslėpti vaikų nuo pasaulio ir to, kas vyksta jame. Net ir mums, suaugusiesiems, dažnai yra nesuvokiama tai, ką daro šio pasaulio galiūnai. Bet kai vaikas gauna šilumos ir pasitikėjimo, tai padeda atsikratyti baimės. Svarbu nepamiršti skirti laiko mažiems, bet reikšmingiems, džiuginantiems užsiėmimams drauge su vaikais. Apdovanota knyga ir Lietuvos literatūriniame lauke neliko nepastebėta - IBBY Lietuvos skyriaus Geriausių 2024 m. knygų vaikams ir paaugliams apdovanojimuose knygos vertėja Birutė Avižinienė už reikšmingiausią verstinę knygą vaikams pelnė Eugenijos Stravinskienės premiją.","Rašytoja pasakoja apie savo kūrybos kelio pradžią ir kodėl pasirinko kurti vaikams, pabrėždama, kad vaikiškos knygos suteikia galimybę derinti tekstą ir piešinius, o jos knyga „Kai mano tėtis tapo krūmu"" nagrinėja karo temą vaiko akimis. Knyga skatina humoru ir vaizduote perteikti sudėtingas temas vaikams, o jos vertėja pelnė apdovanojimą už reikšmingiausią verstinę knygą vaikams."
"„Mūsų verslo partnerė „Kinfirm"" baigė kurti naują mūsų klientų savitarnos portalą. Jis skirtas biurų nuomos paslaugoms užsakyti bei joms valdyti. Klientai portale galės paprastai ir greitai atlikti patalpų rezervacijas bei užsisakyti įvairias papildomas paslaugas"", - sakė „Lords LB Asset Management"" fondų valdytojas ir verslo parko „Simbiocity"" vadovas Rokas Adlis. „Lords LB Asset Management"" valdoma investicinė bendrovė „Baltic Opportunity"" iš suomių valdomos bendrovės „Technopolis Lietuva"" verslo parką „Technopolis Ozas"" sostinėje įsigijo daugiau nei prieš metus. Šių metų pradžioje buvo baigtos ir prekės ženklo iš „Technopolio"" į „Simbiocity"" keitimo procedūros. Tai padarius biurų parko savininkai ir ėmėsi kitų planuotų darbų - pasirūpino tuo, kad klientams būtų patogiau nei anksčiau valdyti nuomos procesus. Svarbūs darbai atlikti per išskirtinai trumpą laikotarpį Anot „Kinfirm"" įkūrėjo ir direktoriaus Luko Stacevičiaus, bendradarbiaujant su „Simbiocity"" nemažai darbo reikalaujantys IT sprendimai buvo įgyvendinti per santykinai trumpą laikotarpį - naujas klientų savitarnos portalas buvo pradėtas kurti praėjusių metų gruodį ir baigtas šių metų kovo pradžioje. „Jeigu remiantis įprastine praktika, tai trys mėnesiai tokioms IT idėjoms įgyvendinti - labai nedidelis terminas. Nepaisant to, mums vis tiek pavyko sukurti tokius IT sprendimus, kad ne tik verslo parko klientams būtų paprasta jais naudotis, bet ir pačiai „Simbiocity"" organizacijai būtų lengviau įgyvendinti naujus sumanymus"", - teigia L. Stacevičius. Vilniuje veikiantis „Simbiocity"" verslo parkas yra užsitarnavęs gerą vardą. Jame yra sėkmingai išplėtotas ir įtvirtintas klientams patrauklus biurų nuomos ir su ja susijusių paslaugų paketas. Tai ir konsultacijos klientams, kurių reikia norint tinkamai įvertinti jų verslą atitinkančio biuro poreikį, pilnas biurų įrengimas, baldų nuoma bei rūpestis įmonių - klienčių darbuotojų gerove jiems jau įsikūrus. „Norime kurti darbo, poilsio ir socialinį gyvenimą jungiančių erdvių simbiozę. Tikime, kad tai mums pavyks padaryti, nes subūrėme savo srities ekspertų komandą, kuri yra užsidegusi vesti „Simbiocity"" parką ir jo bendruomenę į sėkmę"",- sakė R. Adlis Šaltinis: https://sc.bns.lt/view/item/simbiocity-su-verslo-partnere-kinfirm-emesi-klientams-svarbiu-pokyciu-504161","„Lords LB Asset Management"" investicinė bendrovė „Baltic Opportunity"", valdanti verslo parką „Simbiocity"", kartu su partnere „Kinfirm"" sukūrė naują savitarnos portalą, skirtą biurų nuomos paslaugoms užsakyti ir valdyti, siekdami patobulinti klientų patirtį. Portalas buvo sukurtas per trumpą laikotarpį, o „Simbiocity"""
"Prieš mėnesį tuomet dar rinkimams besirengianti Vokietijos kanclerė Angela Merkel, atidarydama automobilių parodą Frankfurte, sakė, kad turi būti daugiau ekologiškų automobilių, tačiau esą neįmanoma pakeisti gamtos ir fizikos dėsnių. Tai buvo susiję su ES norais, kad po septynerių metų trečdaliu sumažėtų automobilių tarša - anglies dvideginio išmetimas neviršytų 95 g/km. Tačiau Vokietija, užsitikrinusi Lenkijos, Čekijos ir dar kelių šalių paramą, spaudžia atidėti sprendimą. Jo rasti šiandien nepavyko ir ES šalių ambasadoriams. „Buvo iškeltos problemos, su kuriomis galėtų susidurti pramonė, tai sprendimą turės priimti ministrai. Vienas pozityvus momentas iš viso šito sprendimo yra tai, kad visos šalys, kurios pasiskė ir kurios sakė, kad tai - ministrų lygio diskusija, sutiko, kad susitarimas turi būti priimtas pirmo skaitymo metu"", - teigė Lietuvos nuolatinio atstovo ES pavaduotojas Arūnas Vinčiūnas. O tam laiko nėra daug. Aplinkos apsaugos ministrai renkasi po dešimties dienų, ir jei siekiama, kad norai mažinti taršą neliktų tik norais, turi būti rastas sprendimas. Vokietija iškėlė idėją taršą mažinti pamažu - iki 2024 m., tačiau pasak diplomatų, palaikymo toks siūlymas nesulaukė. Skaičiuojama, kad įsigaliojus mažesniems taršos leidimams, automobiliai vidutiniškai turėtų naudoti apie keturis litrus degalų šimtui kilometrų. Tai nereiškia, kad neliktų prabangių ir sportinių automobilių, tik jų taršą gamintojai turėtų kompensuoti gamindami daugiau ekologiškų mašinų. Tačiau Berlyno teigimu ribojimai pakenks šalies automobilių gamintojams. Aplinkosaugininkai piktinasi tokiu požiūriu. „Vokietija turi pripažinti, kad prabangių automobilių gamyba, kuria ji taip didžiuojasi, turi eiti koja kojon su ekologiškų automobilių gamyba. Jie turi inžinierių, išteklių. Jie gauna pakankamai pelno"", - aiškino organizacijos „Transportas ir aplinkosauga"" direktorius Josas Dingsas. ES Tarybai pirmininkaujančios Lietuvos diplomatai atmeta aplinkosaugininkų nuogąstavimus, kad Vilnius pasidavė Vokietijos spaudimui ir vilkina sprendimus.","Vokietija, siekdama apsaugoti savo automobilių pramonę, spaudžia atidėti ES pasiūlymus dėl automobilių taršos mažinimo, tačiau aplinkosaugininkai ir kai kurios ES šalys reikalauja greitesnių veiksmų. Nepaisant Vokietijos ir kitų šalių pasipriešinimo, sprendimas dėl mažesnių taršos normų turi"
"LNK laidoje „Šeškinės 20"" šį trečiadienio vakarą kalbėdami apie roastų etiką, komikai neslepia - juokas kartais žeidžia, bet esmė - kontekstas ir susitarimas. „Patyčios dažniausiai implikuoja, kad tu nelabai gali apsiginti ir, kad tu įsižeidi, o roast‘ai yra speciali erdvė"", - paaiškino Antanas. „Nereikia apsigauti, tai ir yra patyčios. Tiesiog tuo metu, tame kambaryje mes esam susitarę, kad tokios taisyklės. Tai vis tiek yra įžeidimo humoras. Pirma taisyklė, kad turi būti juokinga ir tiek"", - pridėjo Viktoras Balykov. Stop kadras/Komikai TV laidoje „Kai tu roastini, tu nesieki įžeisti žmogaus, tu galvoji, kaip juokingiau padaryti, o kai tu tyčiojiesi, tu nori įskaudinti"", - LNK laidoje „Šeškinės 20"" šį trečiadienio vakarą kalbėjo Laura. Nors roastuose egzistuoja susitarimas, kad viskas yra tik juoko forma, komikai pripažįsta, jog vis dėlto yra temų, kurių geriau vengti. „Gal geriau neliesti tų temų, kurios labai skaudžios žmogui. Tai aš stengiuosi per daug iš to ir nejuokauti, kad nelipti dar labiau žmogui ant žaizdos. Čia dar toks empatijos dalykas"", - pasakojo Laura. Stop kadras/Komikai TV laidoje Anot Antano Kisliako, komikai nėra gyvuliai. „Nėra taip, kad sėdim ir mėgaujamės, kad kažkam skauda ar liūdna. Visą laiką, kad suprastų žmonės, kurie žiūri, mūsų intencija, pirminis tikslas yra prajuokinti."" „Geriausia juokauti apie kažką, kas yra galios pozicijos prieš tave. Ta prasme, ne iš silpnesnio, bet iš stipresnio už tave. Dar vienas dalykas ką tu gali roast‘inti, tai gali save roast‘inti"", - juokėsi Viktoras. Laura Dragūnaitė laidoje „Šeškinės 20"" taip pat papasakojo ir apie savo komikės karjeros pradžią, nes buvo viena iš pirmųjų komikių merginų. Stop kadras/Komikai TV laidoje „Ėjau žiūrėti, kaip kiti juokauja, nusivyliau jais ir galvoju, reikia man eiti. Tu turi ateiti ir parodyti, kad esi juokingas. Pradžia man tada atrodė gerai, bet dabar, kai žiūriu atgal, suprantu, kad nebuvo taip gerai. Buvo truputį ir avanso iš publikos, nes mergina, o tada nebuvo daug tų merginų, tik Vita Žiba ir tada aš atėjau"", - dalinosi Laura. Laidoje buvo diskutuojama ir apie tai, kokią įtaką vaikams daro roastai ir ar tai neskatina patyčių. „Aš manau, mes daug kalbam apie tai, kad čia nėra siekiama tuo įžeisti, kaip tik, darom tiesiog juokingai. Dar kaip tik mokom tuos vaikus, kad į viską reikia paprasčiau žiūrėti, kad tavo kažkokie trūkumai nieko nereiškia, tu pats gali iš jų pasijuokti ir tada niekas prieš tave nieko neturės"", - tikino L.Dragūnaitė. „Iš manęs tyčiodavosi mokykloje, stovyklose ir nebuvo tada jokių roastų, tai čia ne roastų problema"", - atviravo V.Balykov. Stop kadras/Komikai TV laidoje Komikai taip pat išdavė savo paslaptis, kaip gimsta jų bajeriai. „Šiaip reikia pastoviai galvoti ir įjungti radarą. Tiesiog eini, kažkas nutinka ir turi pagalvoti, ar čia juokinga, ar čia pakankamai juokinga. Dažniausiai, kada ateina, tada ateina, nelabai gali prievartą parašyti tą gerą bajerį"", - sakė Viktoras. Antanas pridūrė, kad sutinka su Viktoru: „Galbūt tai, ką tu užsirašei dabar, yra nesąmonė, bet kai pasisuks kontekstas, čia gali būti dideli pinigai."" Komikų darbas ir kasdienybė - šį trečiadienio vakarą 20 val. laidoje „Šeškinės 20"" per LNK.","LNK laidoje „Šeškinės 20"" komikai diskutavo apie roastų etiką, pabrėždami, kad juokas gali žeisti, tačiau svarbus yra kontekstas ir susitarimas. Nors roastuose siekiama ne įžeisti, o prajuokinti, yra temų, kurių geriau vengti dėl empatijos, o komikai dalijosi patirtimis bei paslaptimis, kaip kurti"
"Tai įskėlė žaibišką skandalą šalyje bei pasipiktinimą VAR sistema, kuri ir taip sulaukia nemažai kritikos. Incidentas nutiko prieš pat Sofijos derbį - CSKA namie priėmė ir 1:0 nugalėjo kitą Bulgarijos sostinės ekipą „Lokomotiv"". Rungtynes transliavusi televizija standartiškai parodė ir VAR kambarį, bet akylesniems žiūrovams užkliuvo vaizdas, kurio čia nederėtų būti. Vienas iš vyriškių telefone naršė lažybų svetainėje. VAR kambarys prieš Sofijos futbolo derbį aukščiausioje Bulgarijos lygoje Gesinti įsiplieskusį gaisrą nedelsiant ėmėsi Bulgarijos futbolo sąjunga (BFS). „Norime informuoti, kad tas asmuo neturi nieko bendro nei su BFS, nei su teisėjavimu, - pareiškė BFS teisėjų vadovas Stanislavas Todorovas. - Jis yra „Hawk-eye"" sistemos, atsakingos už VAR, darbuotojas. BFS susimoka „Hawk-eye"" už VAR sistemą ir tiek - mes neturime jokio tiesioginio ryšio su minėtu asmeniu."" „Vis dėlto ėmėmės veiksmų prieš šį asmenį ir jo sukeltą incidentą. Visa informacija perduota atitinkamoms institucijoms. Pradėtas tyrimas"", - pildė Bulgarijos futbolo teisėjų vadovas. Minėtame VAR kambaryje pagrindiniu teisėju dirbo Volenas Činkovas ir jo asistentas Stojanas Arsovas.","Bulgarijos futbolo rungtynių metu kilo skandalas, kai VAR kambaryje pastebėtas darbuotojas naršantis lažybų svetainėje; incidentą tiria Bulgarijos futbolo sąjunga, o kaltininkas neturi tiesioginio ryšio su teisėjavimu."
"Parodoje eksponuojamos nuotraukos ir daugiau nei 50 muziejaus eksponatų, pasakojančių apie tremtį. Ši Lietuvos nacionalinio muziejaus paroda pasakoja apie sovietų represijas prieš okupuotos Lietuvos gyventojus, kai tūkstančiai jų - įskaitant moteris ir vaikus - buvo prievarta išvežti iš savo namų. Netekę laisvės, jie kentėjo nuo bado, sunkaus darbo ir sekinančių gyvenimo sąlygų. Tačiau net ir tremtyje jie išsaugojo savo kalbą, tradicijas ir viltį sugrįžti namo. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Sovietų sistemos sukeltas kančias patyrė ne tik Lietuva. Po Antrojo pasaulinio karo Japonijos karo belaisviai, kaip ir lietuvių tremtiniai, buvo išnaudojami Sovietų Sąjungos darbo lageriuose kaip pigi darbo jėga, daugelis jų žuvo, neištvėrę žiaurių sąlygų. Ši bendro persekiojimo istorija daro šios parodos organizavimą Japonijoje ypač simbolišką. Tsurugos uostas, vieta, kurioje pristatoma ši paroda, turi ypatingą ryšį su Lietuva. Jis kadaise priėmė Lietuvos žydų pabėgėlius, kuriuos nuo nacių išgelbėjo Chiune Sugihara. „Paroda atidaryta simbolinėje vietoje, kur prisimenami tie, kuriems buvo suteikta viltis ir gyvenimo šansas. Kartu pagerbiame tuos, kurių sovietų sistema nesigailėjo ir siekė sunaikinti. Jų balsai ir šiandien mums kalba, ragindami ginti teisingumą ir žmogaus orumą. Tai turi būti pasakojama, kad istorija nesikartotų"", - parodą pristato Lietuvos nacionalinio muziejaus generalinė direktorė Rūta Kačkutė. Lietuviai buvo kalinami ir tremiami į daugelį Sovietų Sąjungos vietų - nuo europinės SSRS dalies iki Chabarovsko krašto Tolimuosiuose Rytuose, nuo Laptevų jūros šiaurėje iki Tadžikistano pietuose. Masinių represijų metais (1940-1941; 1944-1953 m.) prievarta iš tėvynės buvo išvežta apie 280 tūkst. Lietuvos žmonių, iš kurių 70 proc. sudarė moterys ir vaikai. Vieni jų pateko į gulago lagerius, kiti buvo apgyvendinti sovietinių represinių struktūrų prižiūrimose gyvenvietėse. Po J.Stalino mirties imtasi liberalizuoti politinį režimą, tačiau kitaminčių persekiojimas nesiliovė, jie buvo ir toliau kalinami už savo pažiūras iki pat Lietuvos nepriklausomybės atkūrimo. Apie trečdalis į gulago lagerius ir tremtį išvežtų Lietuvos gyventojų į tėvynę nebesugrįžo: mirė, žuvo, negalėjo grįžti dėl draudimų ar kitų priežasčių. Parodos kuratorė Virginija Rudienė, koordinatorė Simona Širvydaitė-Šliupienė, tekstų rašytoja Milda Varnauskaitė. Organizatoriai - Lietuvos nacionalinis muziejus ir Žmogiškumo uosto Tsurugos muziejus. Partneriai - Lietuvos Respublikos ambasada Japonijoje, Lietuvos kultūros institutas. Žmogiškumo uosto Tsurugos muziejuje su partneriais surengta paroda veiks iki 2025 m. birželio 15 d.","Paroda Lietuvos nacionaliniame muziejuje, eksponuojama Tsurugos uoste Japonijoje, atskleidžia sovietų represijų Lietuvoje istoriją per nuotraukas ir artefaktus, pabrėždama bendrą Lietuvos ir kitų tautų, tokių kaip Japonijos karo belaisviai, patirtą kančią. Paroda, atvira iki 2025 m. birželio, simboliškai pagerbia tuos, kuriems suteikta viltis ir siekia užkirsti kelią istorijos kartojimuisi."
"Dabartinis Lietuvos vyrų krepšinio rinktinės vyriausiasis treneris Rimas Kurtinaitis interviu dalina retai. Su senu bičiuliu tinklalaidėje „Akis į akį su Arūnu Valinsku"" jiedu leidosi į nostalgišką kelionę, prisimenant auksinius krepšinio laikus, nelengvą R.Kurtinaičio karjeros pradžią, asmeninio gyvenimo vingius ir naująsias pareigas, perėmus nacionalinės rinktinės vairą. „Lietuva davė mums tai, kuo mes tapome. Nepaisant to, kurios kartos esi, sportuoti pradėjai čia. Mano filosofija tokia - turi pajusti malonumą duodamas, ne tik imdamas. Savo laiku mūsų karta, uždirbusi pinigų užsienyje, steigė krepšinio mokyklas. Mes grąžinom savo skolą Lietuvai suteikdami šansą tobulėti kitiems"", - sakė R.Kurtinaitis. Rinktinės strategas prisiminė ir laikus, kai teko atstovauti Sovietų Sąjungos rinktinei, su kuria 1988 m. pelnė auksą Seule, ir širdžiai daug brangesnius bronzos medalius, kuriuos mūsų krepšinio didvyriai iškovojo jau nepriklausomai Lietuvai 1992 m. Barselonos ir 1996 m. Atlantos olimpinėse žaidynėse. Rimas Kurtinaitis / BNS nuotr. Livija Gradauskienė, Rimas Kurtinaitis ir Asta Stašaitytė / Martyno Ambrazo nuotr. „Rungtynės dėl medalių mums buvo mirties ar gyvybės klausimas. Žiūrėjom ne į save, turėjom atiduoti duoklę Lietuvai, kur laukė trys su puse milijono. Dabartinė krepšininkų karta tokio stipraus ryšio su Lietuva nebeturi. Jie jau pasaulio vaikai"", - teigė krepšinio treneris. Ne vieną garsų sąmojį į gyvenimą, tarp jų apie tai, kad krepšinis - ne seksas, abiem gerai nebūna - paleidęs R.Kurtinaitis pasakojo vaikystėje skaitęs labai daug knygų. „Mano mama dirbo K.Požėlos spaustuvėje ir namo parnešdavo visas knygas, kurios ten būdavo leidžiamos. Skaičiau viską iš eilės ir tas platesnis gyvenimo suvokimas atėjo iš jų"", - pasakojo rinktinės strategas ir prisipažino ypač mėgstantis Juozo Erlicko kūrybą. Vidas Mačiulis ir Rimas Kurtinaitis / Alfredo Pliadžio nuotr. nuotr. Rimas Kurtinaitis (dešinėje) / Asmeninio albumo nuotr. Buvusio krepšininko vaikystė nebuvo lengva: „Kažkada su broliu eidami į mokyklą žiemą dalindavomės viena striuke - aš vakarinėje pamainoje mokiausi, jis rytinėje. Aš jo laukdavau ir pavėluodavau į pirmą pamoką, nes reikėjo tą striukę apsivilkti."" Šiandien, kai finansinė gyvenimo pusė rūpesčių nekelia, R.Kurtinaitis ir į šią sritį žiūri filosofiškai. Dėl pinigų nesiplėšė ir skirdamasis su pirmąja žmona Rūta. „Nesuprantu tų vedybinių ir panašių sutarčių. Manau, vyrai turi elgtis kultūringai. Beje, pasakysiu, gal kam ir nepatiks - geriausi santykiai su moterimi yra prieš vedybas ir po skyrybų. Arūnai, dar turi šansą pajusti tuos gerus santykius"", - šmaikštavo krepšinio treneris.","Rimas Kurtinaitis, Lietuvos vyrų krepšinio rinktinės treneris, tinklalaidėje su Arūnu Valinsku dalinosi prisiminimais apie savo karjerą, krepšinio auksinius laikus ir asmeninį gyvenimą. Jis pabrėžė savo filosofiją apie duoklės grąžinimą Lietuvai per krepšinį ir išsakė nuomonę apie šiuolaikin"
"Hansi Flicko auklėtiniai laimėjo 1:0 (1:0) po vienintelio Ferrano Torreso tikslaus smūgio 27-ąją rungtynių minutę. Vida Press nuotr./Ferranas Torresas švenčia vienintelį rungtynių įvartį Pirmoji šios poros akistata Ispanijos Karaliaus taurės („Copa del Rey"") pusfinalyje Barselonoje dar vasario pabaigoje buvo pasibaigusi beprotiškomis lygiosiomis 4:4. Taigi „Barcelona"" į finalą žengė nugalėjusi Diego Simeone treniruojamus Madrido „Atletico"" futbolininkus bendru rezultatu 5:4. Kovoje dėl titulo katalonai sutiks kitą Madrido ekipą - amžiną savo prieš karališkąjį „Real"" klubą, išgyvenusį tikrą trilerį diena anksčiau. Ispaniškasis „El Clasico"" finale vyks balandžio 26 dieną „La Cartuja"" stadione Sevilijoje. Svarbūs taurės mūšiai vėlyvą trečiadienio vakarą vyko ir kitose didžiosiose Europos futbolo šalyse. Italijos „AC Milan"" ir Milano „Inter"" pirmąjį pusfinalio pasimatymą užbaigė lygiosiomis 1:1 (0:0). Atsakomasis mačas, kuriame šeimininkas jau bus „Inter"" klubas, vyks balandžio 23 dieną. Stuttgart take down RB Leipzig to advance to the DFB Pokal final 🔥 They'll take on third-tier Arminia Bielefeld 🏆 pic.twitter.com/XmOwVcgLtD — ESPN FC (@ESPNFC) April 2, 2025 Vokietijoje į finalą žengė „Stuttgart"" vienuolikė. Ji namie 3:1 (1:0) įveikė „Leipzig"" futbolininkus ir gegužės 24-ąją vyksiančiame „Pokal"" finale Berlyne susikaus su stebuklingą žygį tęsiančia Bylefeldo „Arminia"" iš vos trečios Vokietijos futbolo lygos. Prancūzijoje į finale žengė „Reims"", išvykoje 2:1 (1:0) pranokęs „Cannes"" komandą. Kovoje dėl trofėjaus „Reims"" gegužės 24-ąją susikaus su Paryžiaus „Saint-Germain"" žvaigždynu.","„Barcelona“ nugalėjo Madrido „Atletico“ ir pateko į Ispanijos Karaliaus taurės finalą, kur susitiks su „Real“; „Stuttgart“ pateko į Vokietijos „Pokal“ finalą, o Prancūzijoje „Reims“ žais finale prieš Paryžiaus „Saint-Germain“."
"Marijampolės „Sūduva"" - Telšių „Džiugas"". Kovo 28 dieną, 19 val. Marijampolė, Marijampolės futbolo arenos maniežas. Penktadienį Marijampolėje susigrums vieni iš čempionato lyderių. „Sūduva"" po pirmų dviejų pergalių patyrė pralaimėjimą Panevėžyje ir su 6 taškais yra įsitaisiusi pirmaujančiame trejete. Per artimiausius du turus Donato Vencevičiaus kariauna namuose priims varžovus, prieš kuriuos gali turėti nežymų favorito statusą. Tarpusavio dvikovose savo sirgalių akivaizdoje marijampoliečiai pralaimėjo vos vieną kartą - tai įvyko praėjusiais metais. Rinktinių lango metu „Sūduva"" kontrolinėse rungtynėse 4:0 įveikė Jonavos „Be1"", padėtis su sudėties gyliu irgi yra palanki. Pertrauką džiugiečiai išnaudojo kelionei į Latviją - ten sužaista lygiosiomis 1:1 su „Jelgava"" futbolininkais. Kol kas šiemet kelionės į Marijampolę „Džiugui"" klostosi nepriekaištingai. Andriaus Lipskio treniruojama ekipa nugalėjo „Kauno Žalgirį"" bei Alytaus DFK „Dainava"", tą pavyko padaryti pademonstravus solidžią gynybą. „Džiugui"" nuo sezono pradžios negali padėti tik Gabrielis Castro, savo ruožtu, 1-ajame ture traumą patyręs Ibrahimas Cisse nerungtyniauja beveik mėnesį ir artėja link sugrįžimo į aikštę. FA „Šiauliai"" - „Kauno Žalgiris"". Kovo 29 dieną, 16 val. Šiauliai, „Gytarių"" stadionas. Žalgiriečiai keliaus į gana nepalankią išvyką, iš kur retai grįžtama su pergalėmis. Saulės miesto komanda 3-iajame ture patyrė pirmą sezono pralaimėjimą ir Raudondvaryje nepademonstravo efektyvaus puolimo. Pirmenybes FA „Šiauliai"" pradėjo be Deivido Šešplaukio, Luko Paukštės ir Jevgeno Jefremovo, dar nepasirodė Kristupas Keršys. Namų dvikovose šiauliečiai įprastai gana sėkmingai rungtyniauja prieš „Kauno Žalgirį"" - pastarąjį kartą kauniečiai Saulės mieste nugalėjo 2022 metų rugpjūtį. Šeštadienio dvikova bus išskirtinė Martynui Dapkui, kuriam tai bus 250-asis mačas „TOPsport A lygoje"". „Kauno Žalgirio"" sezono startas buvo identiškas kaip šiauliečių - per 3 susitikimus iškovoti 4 taškai. Tiesa, lūkesčiai buvo gerokai aukštesni, per pastaruosius du mačus pavyko pelnyti vos vieną įvartį. Per rinktinių langą kauniečiai 1:0 įveikė „TOPsport Pirmos lygos"" favoritus Vilniaus rajono „TransINVEST"" futbolininkus. Galbūt 4-ajame ture starto sudėtyje pamatysime prancūzą Fabieną Ourega, kuris akistatoje su Vilniaus „Riteriais"" gavo daugiau laiko pasireikšti bei buvo pastebimas atakuojant. Kauno rajono „Hegelmann"" - Vilniaus „Riteriai"". Kovo 29 dieną, 17 val. Raudondvaris, Raudondvario stadionas. Mėlynai balti namuose sieks trečiosios pergalės iš eilės. „Hegelmann"" futbolininkai susigrums su bene pačiu palankiausiu istoriškai klubu. Lietuvos čempionate Andriaus Skerlos kariauna per 12 tarpusavio susitikimų patyrė vos vieną pralaimėjimą, tai įvyko namų rungtynėse. Rinktinių lango metu mėlynai balti sužaidė rezultatyvų mačą prieš Liepojos „Liepaja"" - 3:3. Tame mače į aikštę žengė bei solidžiu pasirodymu išsiskyrė Artemas Ščedras, kuris sezone dar nedebiutavo, bet išsigydęs traumą gali įnešti daugiau spalvų į vis dar įsibėgėjantį „Hegelmann"" ekipos puolimą. Sostinės klubas į Lietuvos jaunimo rinktinę bei Haičio ir Surinamo reprezentacines ekipas delegavo keletą futbolininkų. Be jų kontroliniame mače 1:3 buvo nusileista Daugpilio BFC „Daugavpils"" komandai, taip pat tada nepasirodė Niclas Hakanssonas bei Lazaras Sajčičius - abu legionieriai pasirodymus dėl traumų baigė dvikovos su „Kauno Žalgiriu"" pirmame kėlinyje. Pozityvo vyr. treneriui Nikola Vitorovičiui turėjo suteikti solidi gynyba, tiesa, jei išlaikyti „sausus"" vartus pavyktų antrą kartą iš eilės, būtų nemenka staigmena. „Panevėžys"" - Gargždų „Banga"". Kovo 30 dieną, 15 val. Panevėžys, „Panevėžio"" FA stadionas. Praėjusiame sezone gargždiškiai iš Panevėžio abu kartus grįžo su pergalėmis. Aukštaitijos sostinės atstovai numatytų rungtynių su Kekavos „Auda"" futbolininkais nežaidė dėl varžovų ekipą užklupusių ligų. Trečiuoju bandymu „Panevėžys"" į savo sąskaitą įsirašė pirmuosius 3 taškus - prie to dubliu prisidėjo Pavle Radunovičius, pozityvu taip pat tapo pirmasis Ernesto Veliulio pasirodymas po traumos. Maža to, savo šanso 4-ajame ture turėtų sulaukti ir ne sykį anksčiau „Bangą"" baudęs brazilas Elivelto. Su sugrįžusiu P. Radunovičiumi bei Lucasu de Vega šeimininkų šansai papildyti savo taškų kraitį yra dėkingi. „Banga"" jau žaidė prieš dvi stipriausias praėjusio sezono komandas ir tose dvikovose surinko 4 taškus. Poros savaičių pertrauka gargždiškiams turėjo išeiti į naudą, kadangi komanda dėl ligų būdavo nukraujavusi, praėjusiame mače nepasirodė Nouri El Harmazi bei Rokas Filipavičius. Prieš kurį laiką Gargždų klubas sulaukė papildymo - prie ekipos prisijungė gynėjas iš Pusiaujo Gvinėjos Jose Elo, kuris gali debiutuoti jau artimiausiose rungtynėse Panevėžyje. Iki 2024 metų „Bangai"" išvykos į Panevėžį retai kada baigdavosi sėkmingai, praėjęs sezonas tą tendenciją pakeitė. Alytaus DFK „Dainava"" - Vilniaus „Žalgiris"". Kovo 30 dieną, 18.25 val. Marijampolė, Marijampolės futbolo arenos maniežas. Marijampolėje įvyksianti akistata bus transliuojama LRT Plius kanalu. „Dainava"" po 3-iojo turo yra viena iš dviejų komandų, kuriai nepavyko iškovoti pergalės - su tašku alytiškiai rikiuojasi dešimti. Gera gynyba įprastai garsėjantis Alytaus klubas jau yra praleidęs 7 įvarčius ir tai vyr. treneriui Sergejui Kuznecovui kėlė didžiausią susirūpinimą. Kita vertus, į rikiuotę sugrįžo puolėjas Davoras Rakičius, tad atakuojanti linija varžovams kels daugiau rūpesčių. Dainaviečiai pralaimėjo šešis pastaruosius tarpusavio mačus, o nuo 2023-iųjų yra pelnę tik vieną įvartį. „Žalgiris"" - vienintelė dar nepralaimėjusi ekipa, su 5 taškais iki 4-ojo turo pradžios užimanti 4-ąją vietą. Kaip įprasta, vilniečiai rinktinių lango metu kontrolinių rungtynių nežaidė, tačiau ne vienas futbolininkas išvyko atstovauti savo šalims. Praėjusiame susitikime su „Banga"" šanso sulaukęs Vytis Pavilonis juo pasinaudojo - galime gynėją vėl pamatyti starto sudėtyje. Tikėtina, pasikeitimų bus atakuojančiose gretose, tam pasiruošę bus Machopas Cholas ir Nemanja Mihajlovičius.","Marijampolės „Sūduva“ ir Telšių „Džiugas“ susitiks svarbiose rungtynėse, kuriose „Sūduva“ sieks revanšo po pralaimėjimo Panevėžyje. Tuo tarpu kiti Lietuvos futbolo klubai - FA „Šiauliai“, „Kauno Žalgiris“, „Hegelmann“, „Riteriai“, „Panevėžys“,"
"„Rytui"" bilietą į ketvirtfinalį būtų įteikusi tik pergalė ir Manisos klubo pergalė prieš Stambulo „Galatasaray"" išvykoje. Deja, K.Maksvyčio ekipa kapituliavo 81:104. Paskutinėse rungtynėse sostinės komanda greitai susikrovė 7 taškų pranašumą (13:6), tačiau krito į duobę ir po „Unicaja"" tritaškių krušos antrame kėlinyje jau atsiliko 15 taškų skirtumu (29:44). Vilniečius į kovą grąžino į aikštę tik antro kėlinio viduryje žengęs Ignas Sargiūnas, pelnęs greitus 8 taškus ir leidęs „Rytui"" atsilikti vienženkliu skirtumu įpusėjus mačui (39:48). Dar įspūdingiau G.Žibėno komanda oponentams smogė po ilgosios pertraukos, kai spurtu 16:2 pakreipė svarstykles į savo pusę - 57:55. Malagos ekipa persigrupavo ir ketvirtajame kėlinyje vėl mėgavosi solidžiu pranašumu (80:71), tačiau „Rytas"" spurtavo 11:0 ir priešpaskutinę minutę vėl pirmavo - 82:80. Likus 31,9 sek. „Rytas"" apsigynė ir turėjo kamuolį esant lygiam rezultatui (82:82). G.Žibėnas neprašė minutės pertraukėlės, tačiau tai nepasiteisino - I.Sargiūnas pametė kamuolį, o „Unicaja"" lyderis Tysonas Carteris nubėgo į greitą ataką ir išprovokavo pražangą likus 4,5 sek. Šis teisėjų sprendimas sukėlė didžiulę emocijų audrą „Twinsbet"" arenoje - sirgaliai buvo įsitikinę, kad I.Sargiūnas spėjo užsiimti legalią gynybinę poziciją. Patricija Adamovič / BNS/Vilniaus „Rytas"" - Malagos „Unicaja"" Visgi T.Carteris stojo prie baudų linijos, pataikė vieną baudą, o I.Sargiūno desperatiškas bandymas iš toliau nei aikštės vidurio buvo netikslus. „Rytas"" FIBA Čempionų lygoje dalyvavo penktą kartą ir dar nė sykio nepateko į atkrintamąsias. Vilniečiai tris sykius pasitraukė iš kovos po „Top 16"" etapo, o dusyk nepasiekė ir jo. Patricija Adamovič / BNS/Vilniaus „Rytas"" - Malagos „Unicaja"" „Rytas"": Gytis Radzevičius 14 (10 atk. kam.), Ignas Sargiūnas 11, Gytis Masiulis 9, Parkeris Jacksonas-Cartwrightas ir RJ Cole'as po 8, Savionas Flaggas (6 atk. kam.), Stevenas Enochas (6 atk. kam.) ir Martynas Paliukėnas po 6, Margiris Normantas 5, Jayvonas Gravesas 4, Artūras Gudaitis 2. „Unicaja"": Tysonas Carteris 17 (6 rez. perd.), Melvinas Ejimas 10, Davidas Kravishas 9. Rungtynių eiga IV kėlinys. „Rytas"" - „Unicaja"" 82:83 Likus 4,5 sek. I.Sargiūnas suklydo, o T.Carteris greitoje atakoje išprovokavo „Ryto"" pražangą ir viena bauda išplėšė pergalę svečiams. I.Sargiūno metimas iš pusės aikštės buvo netikslus (82:83). 39 min. RJ Cole'as išveda „Rytą"" į priekį, bet svečiai tuoj pat lygina rezultatą (82:82). 38 min. G.Radzevičius baudos metimu lygina rezultatą (80:80). 37 min. S.Enocho taškai (78:80). 36 min. RJ Cole'o ir G.Radzevičiaus metimai vėl artina „Rytą"" (76:80). Deja, Manisos klubas Stambule priešpaskutinę minutę atsilieka net 22 taškais, tad akivaizdu, jog „Ryto"" europinis sezonas baigsis šįvakar. 35 min. G.Žibėnas nuleidęs galvą keliauja į komandos pasitarimą skirtumui tarp komandų netirpstant (71:80). 33 min. A.Gudaitis sugeria galingą bloką, o „Unicaja"" vėl kraunasi pranašumą (69:78). 32 min. K.Maksvyčio komanda Stambule teikia vilties „Rytui"" spurtu 10:0, bet patys vilniečiai atsilieka (69:76). III kėlinys. „Rytas"" - „Unicaja"" 67:71 30 min. P.Jacksonas-Cartwrightas dar pelnė dvitaškį, bet keli patogūs metimai neįkrito ir po trijų ketvirčių „Rytas"" atsilieka 67:71. Deja, gerų žinių iš Stambulo nėra. 14:2 spurtavęs „Galatasaray"" po trijų kėlinių pirmauja net 78:60, tad „Ryto"" viltys žengti į kitą etapą jau tik teorinės. 29 min. Įspūdingas I.Sargiūno tritaškis (65:65). 28 min. Andalūzai vėl atkuto (62:65). 28 min. M.Paliukėnas vėl pranašumą suteikia vilniečiams (62:61). 26 min. Pataiko ir G.Radzevičius (60:58). 26 min. Po laaabai ilgos pertraukos S.Flaggas veda „Rytą"" į priekį. Bet neilgam (57:58). 25 min. G.Masiulis išlygina rezultatą! 55:55. 25 min. M.Normanto taškai (52:53). 24 min. G.Radzevičiaus tritaškis ir „Rytas"" atsilieka jau tik per vieną metimą! 50:53. 23 min. G.Masiulio taškai, svečių klaida ir tribūnos vis garsesnės (46:53). 23 min. Trečio kėlinio starte vilniečius tempia 5 taškus pelnęs S.Flaggas (44:53). II kėlinys. „Rytas"" - „Unicaja"" 39:48 20 min. 9 taškų „Ryto"" deficitas po dviejų kėlinių (39:48). Stambule K.Maksvyčio auklėtiniai vienu metu irgi turėjo 15 taškų deficitą, bet po dviejų kėlinių atsilieka vos 4 taškais - 46:50. Tad „Ryto"" viltis išlieka gyva. 20 min. P.Jacksono-Cartwrighto taškai (39:46). 19 min. 8 taškai per 4 minutes I.Sargiūno sąskaitoje ir „Rytas"" vejasi (37:46). Patricija Adamovič / BNS/Vilniaus „Rytas"" - Malagos „Unicaja"" 19 min. I.Sargiūnas traukia „Rytą"" 6 taškais iš eilės (33:46). 18 min. Negailestingas T.Carteris renka jau 13-ąjį tašką (29:44). 17 min. Igno Sargiūno metimas aukšta trajektorija (29:40). 16 min. G.Radzevičiaus puskablis (27:38). 14 min. Jayvonas Gravesas įmeta tritaškį (25:35). 14 min. Pykčiu netveriantis G.Žibėnas prašo pertraukėlės, kai iš toli įmeta ir Kendrickas Perry (22:35). Patricija Adamovič / BNS/Vilniaus „Rytas"" - Malagos „Unicaja"" 13 min. Po Davido Kravisho tritaškio skirtumas pirmą kartą dviženklis (21:32). 12 min. Parkeris Jacksonas-Cartwrightas pataiko tritaškį, bet vieną po kito metimo taikliai meta ir varžovai (21:29). I kėlinys. „Rytas"" - „Unicaja"" 18:24 10 min. Tysonas Carteris pataiko tritaškį beveik aidint sirenai ir „Rytas"" pralaimi pirmąjį kėlinį 18:24. Pozityvių signalų vilniečiams nėra ir Turkijoje, kur „Galatasaray"" po 10 sužaistų minučių pirmauja 33:21. 9 min. Tyleris Kalinoski tritaškiu pirmą kartą išveda „Unicaja"" į priekį, o netrukus tolimą šūvį prideda ir Melvinas Ejimas (15:20). 8 min. Gytis Masiulis deda per varžovą greitoje atakoje, bet taškais atsako ir svečiai (15:14). 7 min. Dviem dėjimais andalūzai beveik ištirpdo savo deficitą (13:12). 6 min. Margirio Normanto tritaškis ir rekordinė „Ryto"" persvara (13:6). 5 min. Kelių minučių taškų badą taiklia bauda nutraukia S.Enochas, netrukus dar sudrebinantis lanką dėjimu (10:4). 2 min. G.Radzevičiaus „vinis"" greitoje atakoje, RJ Cole'as švysteli tritaškį (7:2). 1 min. Du taškai su pražanga - M.Paliukėnas atidaro šeimininkų kraitį, bet prameta baudą (2:0). „Ryto"" starto penketas: RJ Cole'as, Martynas Paliukėnas, Gytis Radzevičius, Savionas Flaggas, Stevenas Enochas. Du kartus iš eilės Turkijoje prieš Manisos BBSK (1-4) ir Stambulo „Galatasaray"" (3-2) klubus pralaimėjęs „Rytas"" susikomplikavo savo padėtį kovoje dėl antrosios vietos J grupėje ir kelialapio į ketvirtfinalį. Vilniečiai paskutiniame ture nebėra savo padėties šeimininkai. Lietuvos čempionams, norint pakilti į antrą poziciją, ne tik reikia nugalėti „Unicaja"", bet ir tuo pačiu metu vykstančiose rungtynėse sulaukti K.Maksvyčio treniruojamos Manisos ekipos pergalės Stambule. „Žiūrime į savo rungtynes. Turime 40 minučių koncentruotis į savo energiją, į savo koncentraciją. Mums visiškai nerūpi tos rungtynės, nes jų nekontroliuojame visiškai, - paskutinio turo išvakarėse apie situaciją grupėje sakė „Ryto"" treneris G.Žibėnas. - Kontroliuojame tai, kas vyks rytoj „Twinsbet"" arenoje. Turime viską padaryti aukščiausiu lygiu."" Į Vilnių atvykusi „Unicaja"", ginanti titulą FIBA Čempionų lygoje, jau užsitikrino pirmąją vietą grupėje ir bilietą į kitą etapą. Andalūzijos regiono ekipa šį sezoną FIBA Čempionų lygoje pralaimėjo vos vieną mačą iš vienuolikos. Be to, Ibono Navarro auklėtiniai žengia ketvirti pajėgiose Ispanijos pirmenybėse ir jau laimėjo Ispanijos Karaliaus taurę, finale užtikrintai nugalėję Madrido „Real"". Pirmąsias Vilniaus ir Malagos komandų rungtynes vasario pradžioje 92:74 laimėjo „Unicaja"". Tiesa, po trijų kėlinių tuomet vilniečiai atsiliko tik 3 taškais.","Vilniaus ""Rytas"" pralaimėjo Malagos ""Unicaja"" 82:83 po dramatiško finišo, kai susitikimo pabaigoje Igno Sargiūno klaida leido varžovams išplėšti pergalę baudų metimais. Nepaisant pastangų, ""Ryto"" viltys patekti į FIBA Čempionų lygos ketvirtfinalį žlugo, nes ir Manisos klubas nesugebėjo įveikti ""Galatasaray""."
"Kelyje A14, dar vadinamu tiesiog „betonke"", ruože Vilnius-Utena šiuo metu yra likę 42,8 km senojo betoninio kelio, kuris bus rekonstruojamas šį atstumą suskirsčius į 5 ruožus. Bus įrengta viena nauja žiedinė sankryža, autobusų stotelės, dviračių takai. Bet svarbiausia, kad šiame ruože bus galima patogiai prasilenkti, nes jo konfigūracija - 2+1 juostos (to pasigesta ruože Molėtai-Utena). Suprasti akimirksniu Magistralės Vilnius-Utena (kelio numeris - A14) ilgis - 95,6 km. Šis kelias buvo nutiestas dar 1979-1985 metais ir yra vienintelis iš betono blokų pastatytas kelias Lietuvoje. Kelio ruožas nuo Vilniaus (beveik 22 km) ir tarp Molėtų-Utenos rekonstruotas anksčiau. Dabar rekonstruojamas likęs 42,8 kilometro ruožas, kuriame bus atnaujinta kelio danga, sustiprinta konstrukcija ir sankasa, įrengtos vandens pralaidos bei nuovažos. Visame kelyje bus įrengtos ir „2+1"" eismo juostos. Pagal projektą eismo juostos keisis maždaug kas 1,5-2,5 kilometro. Planuojama darbus baigti iki 2026 m. vasaros. Projekto kaina - apie 100 mln. Eur. Todėl vairuotojai turėtų apsišarvuoti kantrybe ir rinktis alternatyvius maršrutus, jei tai įmanoma. Susiję: „Betonkės"" prakeiksmas: kodėl jau lupamas naujas asfaltas? Kantrybės reikia ir važiuojant jau rekonstruotu ruožu nuo Molėtų iki Utenos - dėl prastos asfalto kokybės rangovai perdaro kelią keliose vietose iš naujo. Darbai vyksta atskiruose ruožuose Darbai jau vyksta I ir II ruožuose. 5,5 km ilgio ruože nuo Nemenčinėlės iki Pociūnų ir 6,9 km ilgio ruože nuo Pociūnų iki Vainiškių, kur ardoma magistralės danga. Artimiausiu metu darbus planuojama pradėti ir likusiose kelio atkarpose. Vykstant darbams minėtuose ruožuose, eismas vyksta viena juosta, jis reguliuojamas kelininkų šviesoforais. Todėl kelionė į Uteną ar Molėtus gali užtrukti beveik dvigubai ilgiau. Alternatyvūs maršrutai į Molėtus ir Uteną Pirmasis maršrutas. Važiuojant iš Vilniaus rinktis Ukmergės kryptį keliu Nr. A2 Vilnius-Panevėžys, toliau Molėtų kryptį keliu Nr. 115 Ukmergė-Molėtai. Važiuojant iš Molėtų rinktis Ukmergės kryptį keliu Nr. 115 Ukmergė -Molėtai, toliau Vilniaus kryptį keliu Nr. A2 Vilnius-Panevėžys. Antrasis maršrutas. Važiuojant iš Vilniaus rinktis Paberžės kryptį keliu Nr. 172 Raudondvaris-Giedraičiai-Molėtai. Važiuojant iš Molėtų rinktis Giedraičių kryptį keliu Nr. 172 Raudondvaris-Giedraičiai-Molėtai. Trečiasis maršrutas. Važiuojant iš Vilniaus rinktis Nemenčinės kryptį keliu Nr. 102 Vilnius-Švenčionys-Zarasai, toliau Pabradės kryptį. Pabradėje rinktis Molėtų kryptį keliu Nr. 173 Molėtai-Pabradė. Važiuojant iš Molėtų rinktis Pabradės kryptį keliu Nr. 173 Molėtai-Pabradė, Pabradėje rinktis Vilniaus kryptį keliu Nr. 102 Vilnius-Švenčionys-Zarasai. Anot „Via Lietuva"" specialistų, transporto nukreipimas alternatyviais maršrutais yra neišvengiamas siekiant kuo mažesnių spūsčių ir trumpesnio laukimo. Kodėl pasirinkta schema 2+1 juosta Sprendimas įrengti besikeičiančias juostas priimtas remiantis automobilių srautų duomenimis. Pavyzdžiui, ruože nuo 16 iki 25 kelio kilometrų per parą pravažiuoja apie 12 000 automobilių, nuo 21,5 iki 28,4 kilometro - 7 600 automobilių, o štai ruože nuo Molėtų iki Utenos - tik 4 300 transporto priemonių. Įgyvendinant šį projektą, kelyje bus įrengta daugybė patogumą ir saugumą užtikrinančių infrastruktūros elementų. Bus pastatytos penkios požeminės perėjos laukiniams gyvūnams, įrengta 90 kilometrų apsauginės tinklo tvoros. Nuo susidūrimo eismo dalyvius saugos 95,91 kilometro metalinių atitvarų, o nuo automobilių keliamų garsų - 1,6 kilometro triukšmo užtvarų. Keliaujantiems viešuoju transportu magistralė taip pat taps kur kas patogesnė - bus pastatyta 20 autobusų sustojimo stotelių su laukimo paviljonais. Automobilių vairuotojai bei keleiviai galės atsipūsti poilsio aikštelėje. Be to, sankirtoje su keliu Nemenčinė-Eitminiškės-Paberžė bus įrengta žiedinė sankryža, o per magistralę einantis kelio Giedraičiai-Miežioniai-Dubingiai viadukas bus kapitaliai suremontuotas. Rekonstrukcija prasidėjo 2023 m. 2023 metais buvo pradėti darbai dviejų kilometrų ilgio ruože Utenos mieste. Rekonstrukcijos metu buvo nutiestas naujas dviejų juostų kelias (1+1), o šalia jo - dviračių ir pėsčiųjų takas. Siekiant užtikrinti visų eismo dalyvių saugumą, buvo atnaujinta autobusų stovėjimo aikštelė su peronu, įrengtos nuovažos, rekonstruotos sankryžos, įrengtas naujas apšvietimas. Išskirtinis dėmesys skirtas Kupiškio gatvės sankryžoms su J. Basanavičiaus ir Molėtų gatvėmis. Šios sankryžos buvo pertvarkytos į modernius žiedus, kurie gerokai sumažino spūstis Utenoje ir pagerino eismo saugumo situaciją. 2024 gruodį atvertas 30 km ilgio ruožas nuo Molėtų žiedo iki Utenos buvo atliktas per itin trumpą laiką - vos per 9 mėnesius. Šioje magistralės atkarpoje sutvarkytos ir įrengtos dvi eismo juostos (1+1), apsauginiai atitvarai, nuo laukinių gyvūnų migracijos apsaugančios tinklo tvoros, autobusų sustojimo aikštelės su paviljonais, pėsčiųjų takai ir modernus apšvietimas. Atsižvelgus į kelyje fiksuojamus transporto priemonių srautus ir atlikus transporto srautų modeliavimą, ruože ties sankryžomis įrengtos papildomos kairiojo posūkio juostos. Darbus penkiose atkarpose (bendras ilgis - 42,8 kilometro) vykdys AB „HISK"" ir UAB „Fegda"". Bendra darbų kaina - 98 793 709,80 Eur be PVM. Numatoma darbų pabaiga - 2026 m.","Kelyje A14 Vilnius-Utena šiuo metu vyksta 42,8 km ilgio kelio rekonstrukcija, kurią planuojama užbaigti iki 2026 m. vasaros. Projekto metu bus atnaujinta kelio danga, įrengtos „2+1"" eismo juostos, nauja žiedinė sankryža, autobusų stotelės, dviračių takai bei apsauginės strukt"
"„Šį rytą žuvusiųjų skaičius išaugo iki 113"", - sakė Nepaprastųjų situacijų operacijų centro direktorius Juanas Manuelis Mendezas. Incidentas įvyko ankstyvą antradienio rytą per populiaraus dainininko Rubby Perezo koncertą naktiniame klube „Jet Set"". Pranešama, kad jis buvo tarp tų, kurie įstrigo griuvėsiuose. Įvykio vietoje buvo šimtai žmonių, o apie 400 gelbėtojų vis dar ieško išgyvenusiųjų. Baiminamasi, kad žuvusiųjų skaičius dar padidės. Nelaimė Dominikos Respublikoje / Stringer / ZUMAPRESS.com Dešimtys greitosios pagalbos automobilių vežė sužeistuosius į ligonines, o prie klubo susirinkę žmonės desperatiškai bandė gauti žinių apie savo artimuosius. J.M.Mendezas teigė turįs vilties, kad daugelis po griuvėsiais palaidotų žmonių liko gyvi. AP/„Scanpix""/Tragedija Dominykos Respublikoje Galvojo, kad tai žemės drebėjimas Koncerto metu užfiksuotame vaizdo įraše matyti, kaip žmonės sėdi prie stalų priešais sceną, o kai kurie šoka, dainuojant R.Perezui. Atskirame mobiliuoju telefonu padarytame įraše, kuriuo dalijamasi socialinėje žiniasklaidoje, girdėti, kaip šalia scenos stovintis vyras sako „kažkas nukrito nuo lubų"", o jo pirštas rodo į stogą. Momento exacto en que colapsa el techo de la discoteca Jet Set en Santo Domingo mientras cantaba Rubby Pérez. 😥😥😥#jetset #ruddyperez #Tragedia pic.twitter.com/FgKlyVsY4o — María Vargas (@mariavarga1610) April 9, 2025 Įraše dainininkas R.Perezas taip pat, atrodo, žiūri į vietą, kurią nurodė vyras. Mažiau nei po 30 sekundžių pasigirsta triukšmas ir įrašas tampa juodas, o tuo tarpu girdėti, kaip moteris šaukia: „Tėti, kas tau atsitiko?"". Vienas iš R.Perezo grupės narių vietos žiniasklaidai pasakojo, kad klubas buvo pilnas, kai įvyko griūtis „apie 1 val. nakties"". „Maniau, kad tai buvo žemės drebėjimas"", - sakė muzikantas. Vėliau įvykio vietoje apsilankė šalies prezidentas Luisas Abinaderas ir paskelbė trijų dienų nacionalinį gedulą. Nelaimės priežastis tiriama. „Jet Set"" yra populiarus Santo Domingo naktinis klubas, kuriame pirmadienio vakarais reguliariai rengiami šokių muzikos koncertai. Juose dalyvaudavo politikai, sportininkai ir kiti žinomi asmenys.","Dominikos Respublikoje naktinio klubo „Jet Set“ koncerto metu įvyko tragedija, kai sugriuvo lubos, žuvo mažiausiai 113 žmonių, o gelbėtojai vis dar ieško išgyvenusiųjų. Prezidentas paskelbė trijų dienų nacionalinį gedulą, o nelaimės priežastis tiriama."
"„Gaminantiems vartojamos ši investicija į energijos kaupimo sistemas sustiprins ne tik namų ūkių savarankiškumą, bet prisidės prie nuoseklios krypties, siekiant visiško energetinio šalies savarankiškumo. Tam kuriame patrauklius paramos instrumentus ir kviečiame gyventojus nedelsti ir pasinaudoti parama"", - sako energetikos ministras Žygimantas Vaičiūnas. Kreiptis dėl dotacijos gyventojai kviečiami tik po elektros energijos kaupiklio įsirengimo savo namuose. Finansuoti tinkami tik tokie kaupikliai, kurie buvo įsigyti ir parengti naudojimui ne anksčiau kaip nuo 2025 m. sausio 7 d. Tai reiškia, kad visi kaupiklio įsigijimo ir įsirengimo faktą patvirtinantys dokumentai (sąskaita faktūra, įrangos priėmimo - perdavimo aktas, atestuoto rangovo deklaracija, ESO išduotas nuosavybės ribų aktas) turi būti išduoti ne anksčiau kaip nuo šios datos. Taip pat dokumentai negali būti išrašyti jau po paraiškos ir mokėjimo prašymo APVA sistemoje pateikimo dienos ir teikiami vėliau. „Labai kviečiame gyventojus visų pirma susiruošti visus prašomus dokumentus ir tik tada pildyti prašymą kompensacijai gauti. Teisingai ir pilnai užpildytų paraiškų savininkus parama pasieks daug greičiau, nes tokių paraiškų nereikės taisyti ar atmesti. Tikimės, kad šis kvietimas sulauks didelio gyventojų susidomėjimo ir visi, nespėję pasinaudoti parama sausio mėnesį, turės galimybę tai padaryti dabar"", - pabrėžia APVA Žaliosios transformacijos departamento vadovė Agnė Markauskienė. Gaminantiems vartotojams skiriama parama bus apskaičiuojama pagal fiksuotus įkainius. Taikomas įkainis priklausys nuo pasirinkto kaupiklio rūšies. Parama įsirengiant ličio geležies fosfato elektros energijos kaupimo įrenginį sieks 379,73 Eur už 1 kWh įrenginio talpos. O ličio jonų elektros energijos kaupikliams bus skiriama 313,81 Eur už 1 kWh įrenginio talpos. Vienam elektros vartojimo objektui bus kompensuojama ne daugiau 15 kWh kaupiklio talpos. Renkantis kaupimo įrenginį gyventojai raginami atsižvelgti į jo kokybę. Parama bus teikiama tik CE ženklu pažymėtiems elektros energijos kaupimo įrenginiams, atitinkantiems pagrindinius ES normų reikalavimus. CE ženklu nurodoma, kad produktą įvertino gamintojas ir jis yra laikomas atitinkančiu ES saugos, sveikatos ir aplinkos apsaugos reikalavimus. APVA pareikalavus, pareiškėjas privalės pateikti įrangos atitikties sertifikatus dėl CE ženklinimo. Paraiškos kartu su mokėjimo prašymais per APVIS sistemą priimamos nuo 2025 m. balandžio 8 d. 8 val. Papildoma informacija apie kvietimą - čia. APVA gyventojus konsultuoja telefonu +370 614 99 699 arba el. paštu konsultacijos@apva.lt .","Energetikos ministras Žygimantas Vaičiūnas skatina gyventojus įsirengti elektros energijos kaupiklius, kuriems nuo 2025 m. bus teikiama parama pagal fiksuotus įkainius, o paraiškos bus priimamos nuo 2025 m. balandžio 8 d. APVA ragina gyventojus pasiruošti visus reikiamus dokumentus prieš teikiant paraišką, kad procesas vyktų sklandžiai."
"Šis Neringos savivaldybės tarybos sprendimas priimtas minint 150-ąsias rašytojo gimimo metines, pranešė savivaldybė. Nobelio literatūros premijos laureato vardu pavadintas kelio ruožas nuo Pamario gatvės iki rašytojo memorialinio muziejaus. Šis muziejus įkurtas buvusiame Th. Manno vasarnamyje, pastatytame 1930 metais ant Uošvės kalno. Jame rašytojas su šeima praleido tris vasaras 1930-1932 metais. Nidoje parašyta dalis jo trilogijos „Juozapas ir jo broliai"". Pirmą kartą Th. Mannas su žmona Katia Nidoje apsilankė 1929-ųjų vasarą ir savo atsiminimuose vėliau rašė, kad „buvome taip pagauti neapsakomo tos gamtos savitumo ir grožio, fantastinio klajojančių kopų pasaulio, briedžių gyvenamų pušynų, kad nusprendėme įsigyti nuolatinę buveinę"". Prisimenant rašytoją, kasmet Nidoje rengiamas tarptautinis Thomo Manno festivalis. Th. Mannas (1875-1955) yra vienas žymiausių XX amžiaus pirmos pusės prozininkų. Vokietijoje gimęs kūrėjas protestuodamas prieš nacizmą 1933 metais išvyko į Šveicariją, 1936 metais iš jo atimta Vokietijos pilietybė, jis tapo Čekoslovakijos piliečiu, vėliau gyveno JAV, Šveicarijoje. 1929 metais jam skirta Nobelio literatūros premija. Žymiausi kūriniai - „Budenbrokai. Šeimos žlugimas"", „Užburtas kalnas"", trilogija „Juozapas ir jo broliai"", „Daktaras Faustas"", „Mirtis Venecijoje"".","Neringos savivaldybė, minėdama 150-ąsias Thomo Manno gimimo metines, pavadino kelio ruožą jo vardu, o rašytojo kūryba ir gyvenimas Nidoje kasmet prisimenami rengiant tarptautinį festivalį."
"Pasak fizinės medicinos ir reabilitacijos gydytojos dr. Dovilės Naruševičiūtės, apsilankymas sanatorijoje ar kitoje reabilitacijos įstaigoje gali padėti vaikams, turintiems kvėpavimo problemų, netaisyklingą laikyseną ar patiriantiems stresą mokykloje, rašoma „Eglės sanatorijos"" pranešime žiniasklaidai. „Dažniausiai tėvai atvyksta į sanatoriją gerinti savo sveikatos ir kartu atsiveža vaikus. Retai pasitaiko, kad vaikas turėtų rimtesnę sveikatos problemą, kurią turėtume spręsti. Tačiau jei yra poreikis, siūlome druskų kambarį, inhaliacijas, kurios naudingos sergant astma, lėtiniu bronchitu ar dažnai persišaldant, taip pat persirgus plaučių uždegimu. Tokios procedūros tinkamos jau nuo trejų metų"", - pasakoja „Eglės sanatorijos"" gydytoja. Dažnėja laikysenos problemos Gydytoja atkreipia dėmesį į šiuolaikinių vaikų laikysenos problemas, susijusias su mažesniu fiziniu aktyvumu ir ilgu sėdėjimu prie ekranų. „Vaikai dažnai skundžiasi nugaros skausmais, pečių juostos įtampa, galvos skausmais - šios problemos jaunėja. Jei anksčiau stuburo skausmai pasireikšdavo apie trisdešimtuosius metus, dabar juos pastebime net tarp paauglių. Sanatorinis gydymas gali padėti vaikams suprasti, kaip svarbu rūpintis savimi, daugiau judėti, išmokti pratimų, kurie padėtų išvengti skausmų ateityje"", - teigia dr. D.Naruševičiūtė. Anksčiau sanatorinį gydymą dažniau rinkdavosi vaikai su įgimtais laikysenos pakitimais ar traumomis, tačiau dabar vis daugiau jų atvyksta dėl netaisyklingos laikysenos, susijusios su ilgu sėdėjimu. Pasak gydytojos, fizinis aktyvumas ir gyvensena turi didžiulę įtaką - kūnas duoda signalą apie problemas daug anksčiau. „Vaikai gali sportuoti kartu su tėvais, žaidimo forma. Pavyzdžiui, sanatorijoje mokome tėvus ir vaikus pratimų, kurie padeda stiprinti laikyseną. Vaikams, kuriuos jau kamuoja stuburo įtampa, rekomenduojami masažai, hidromasažai, vonios - šios procedūros padeda atpalaiduoti raumenis"", - vardija gydytoja. Pasak jos, tėvai gali liepti vaikui sportuoti, bet svarbiausia - parodyti pavyzdį. Vaikai kopijuoja suaugusiuosius, tad jei tėvai rūpinasi savo sveikata, vaikams tai tampa natūralia gyvenimo dalimi. Pranešimo žiniasklaidai autorių nuotr./Gydytoja dr. Dovilė Naruševičiūtė Mokosi sveikų įpročių Trimečių dvynių mama Simona Stakauskienė sanatorijose su vaikais lankosi nuo pat jų gimimo. Ji pabrėžia, kad darbas su skirtingais specialistais padeda ne tik sveikatai, bet ir formuoja vaikų požiūrį į rūpinimąsi savimi. „Nuo mažų dienų skatinu vaikus eiti į procedūras, kad susiformuotų įprotis rūpintis sveikata. Sanatorija nėra tik pramoga - visada jiems paaiškinu, kad druskų kambarys svarbus kvėpavimui, o sportas ir kineziterapija - raumenims. Vaikai turi suprasti, kad jų sveikata priklauso tik nuo jų pačių pastangų"", - sako ji. Nors indikacijos reabilitacijai buvo tik vienam iš brolių, kitas visuomet procedūrose dalyvaudavo kartu. Vaikai jau puikiai žino, kas yra sanatorija, kokios ten procedūros ir užsiėmimai. Pranešimo žiniasklaidai autorių nuotr./Dvynių mama Simona Stakauskienė „Vienas iš berniukų gimė silpnesnis - trūko stabilumo, tvirtumo, tad nuo pat gimimo stiprinome raumenyną, lavinome judesių koordinaciją, stambiąją motoriką. Lankėme daug ergoterapijos užsiėmimų, kuriuose žaidimo forma atlikdavo įvairias užduotis (smulkių daiktų dėliojimas, perkėlimas, derinimas), lavinančias smulkiąją motoriką bei pažinimo funkcijas. Pokyčiai buvo akivaizdūs"", - dalijasi Simona. Be to, dažnas lankymasis reabilitacijos įstaigose padėjo vaikams tapti drąsesniems ir socialiai aktyvesniems - baltas chalatas nebėra baubas, jie nebebijo gydytojų ir lengvai bendrauja su specialistais. „Pirmus pusantrų metų užsiėmimus lankėme tris kartus per savaitę. Įvairios veiklos ne tik gerino sveikatą, bet ir padėjo formuoti discipliną. Vaikai mokosi išbūti tam tikrą laiką, atlikti užduotis, susikoncentruoti, pradėti ir užbaigti veiklą. Tai svarbūs įgūdžiai, kurie pravers ir darželyje, ir mokykloje. Taip pat prevenciškai lankėmės ir pas logopedą bei vaikų psichologą, kurių patarimai kaip reaguoti į įvairias vaikiškas situacijas pravertė ir man pačiai"", - teigia dvynių mama. Procedūros - ir prevencijai Gydytoja dr. D. Naruševičiūtė pabrėžia, kad reabilitacinės procedūros naudingos ne tik gydant esamas sveikatos problemas, bet ir užkertant kelią naujoms. „Profilaktika ir sveikatos raštingumas yra labai svarbūs. Vaikai dažnai renkasi nesveiką maistą, mažai juda, daug laiko praleidžia prie ekranų. Sanatorijoje jie gali išmokti, kaip teisingai judėti, kokie pratimai reikalingi laikysenai, kodėl svarbu reguliariai daryti pertraukas nuo sėdėjimo"", - aiškina ji. Dažnai žmonės delsia kreiptis pagalbos, kol problema tampa rimta. Tik tada, kai jau per vėlu, tikimasi greito sprendimo. Pavyzdžiui, viliasi, kad penkių dienų darbo savaitę sėdint prie kompiuterio atperka dvi valandos per savaitę sporto klube. S.Stakauskienė antrina sakydama, kad rūpinimasis savimi turi prasidėti kuo anksčiau, kad pavyktų išvengti sveikatos sutrikimų, kurių dabar daugėja jaunesnio amžiaus vaikų gretose. „Svarbu parodyti vaikams, kaip reikia rūpintis sveikata, nes jie kopijuoja tėvus. Jei šeima aktyvi, rūpinasi savo sveikata, dalyvauja procedūrose, tai tampa natūralia kasdienybės dalimi. Tai investicija į ateitį - vaikas bus stipresnis, geriau vystysis, turės stipresnę imuninę sistemą"", - užbaigia pašnekovė.","Sanatorijos ir reabilitacijos įstaigos gali padėti vaikams spręsti kvėpavimo, laikysenos ir streso problemas, o taip pat formuoti sveikus gyvenimo įpročius, skatinant fizinį aktyvumą ir sveikatos priežiūrą nuo mažens. Gydytojai ir tėvai pabrėžia, kad ankstyvas rūpinimasis sveikata yra investicija į vaikų ateitį, padedanti išvengti sveikatos sutrikimų ir skatinti socialinį bei emocinį vystymąsi."
"Bagažo saugojimo įmonė „Radical Storage"" išanalizavo 95 352 lankytojų atsiliepimus apie 200 labiausiai turistų lankomų objektų iš viso pasaulio ir nustatė labiausiai nuviliančius. Pirmąsias penkias vietas užėmė Europoje esančios lankytinos vietos. Kai kurios iš jų minimos visuose giduose, rašo „Euronews"". Nusivylimą kelianti Disneilendo kopija Sunku patikėti, bet pagal šį tyrimą labiausiai pasaulyje nuviliantis turistų traukos objektas yra Jungtinėje Karalystėje. Įkvėptas Disneilendo sėkmės Šiaurės Amerikoje, užmiesčio dvaras „Alton Towers"" devintajame dešimtmetyje buvo paverstas pramogų parku. Tai didžiausias Jungtinėje Karalystėje esantis teminis parkas su 10-čia skirtingų teminių zonų, išsidėsčiusių 910 akrų plote. Shutterstock nuotr./„Alton Towers"" pramogų parkas Jungtinėje Karalystėje Nors skamba įspūdingai, ten pabuvoję turistai dažnai jaučiasi nusivylę. Tai patvirtina ir minėtas tyrimas, kuris parodė, kad beveik pusėje atsiliepimų apie Stafordšyre įsikūrusį atrakcionų parką buvo rašoma apie neigiamą patirtį. Labiausiai lankytojus nuvylė kainos ir kokyvės santykis. Daugeliui užkliuvo, kad informacija apie bilietus klaidinga, nes parke tenka mokėti papildomai už maistą, gėrimus ir patekimą į kai kurias kitas parko zonas. Ir tai nėra pigu! Iš komentarų taip pat matyti, kad dažnai klientus nuvilia ne atrakcionai, o klientų aptarnavimas. „Bambatrynis"" Budapešto terminėse pirtyse Vengrijos sostinėje Budapešte esančios Széchenyi vonios ir baseinas yra didžiausia gydomoji pirtis Europoje. Nuo 1913 m. ši vieta yra atvira visiems miesto svečiams ir yra viena labiausiai lankomų Budapešto vietų. Shutterstock nuotr./Viešasis Széchenyi baseinas Budapešte Visgi tai, kad ji yra tokia populiari, nėra gerai turistams. Kaip rodo aptariamas tyrimas, daugiau nei trečdalis žmonių, palikusių atsiliepimą apie pirtis internete, nurodė, kad jų patirtis nebuvo gera. Kaip ir galima numanyti, turistai labiausiai skundėsi dėl žmonių gausos ir dėl to kylančių iššūkių pasimėgauti visomis ten esančiomis paslaugomis. Garsusis „Siam Park"" prastai aptarnauja klientus Ispanijos Tenerifės saloje esantis „Siam Park"" yra didžiausias Europoje vandens parkas, kurį 2007 m. atidarė Tailando princesė Maha Chakri Sirindhorn. Tačiau apsilankymas „geriausiame pasaulyje vandens parke"" ne visiems patinka. Turistai dažnai mini nemandagų personalą ir prieinamumo problemas. 123rf.com nuotr./Siamo parkas Tenerifėje Internete atsiliepimus palikę žmonės minėjo, kad buvo sugėdinti dėl savo svorio, taip pat pabrėžė, kad parkas nėra pritaikytas žmonės su negalia. Apskritai beveik trečdalyje atsiliepimų apie savo patirtį šioje turistinėje vietoje žmonės atsiliepė neigiamai. Savo sėkmės auka 2014 m. pastatytas prekybos centras „Time Out Market Lisboa"" siūlo įspūdingą maisto patirtį. Didžiulėse erdvėse turistų laukia įvairiausi maisto produktai - nuo vaisių, saldumynų iki jūros gėrybių. Visa tai galima ne tik įsigyti, bet ir paskanauti vietoje - čia veikia daugybė restoranų ir kavinių. 2018 m. projektas pelnė prestižinį „Hamburg Foodservice Award"" apdovanojimą - vieną iš labiausiai gerbiamų apdovanojimų maisto pramonės srityje. Tačiau, kaip teigiama čia apsilankiusių turistų atsiliepimuose, nuo to laiko reikalai galėjo pakrypti į blogąją pusę. Daugiau nei ketvirtadalis neseniai ten apsilankiusių Lisabonos svečių liko nusivylę. Shutterstock nuotr./„Time Out Market Lisboa"" Atrodo, kad „Time Out Market Lisboa"" tapo savo paties sėkmės auka. Daugiausia prastų atsiliepimų sulaukta dėl didžiulio žmonių skaičiaus, dėl ko kilo kitos problemos, pvz., galimybės patekti į vidų ir komfortiškai ten leisti laiką. Minios prie Trevi fontano Trevi fontanas yra barokinis Romos paminklas, kuris buvo rodomas tokiuose populiariuose filmuose kaip Fellini „La Dolce Vita"" ir Wylerio „Atostogos Romoje"". Shutterstock nuotr./Trevi fontanas Kasmet turistai į fontaną įmeta apie 1 mln. eurų (į vandenį įmesta moneta esą garantuoja, kad į Romą sugrįšite ateityje.) Tačiau jei norite ne tik įmesti monetą į fontaną, bet ir prie jo nusifotografuoti, turite išmintingai planuoti savo apsilankymą. Daugybė turistų internete komentuoja, jog sezono piko metu prasibrauti pro minias ir pasiekti Trevi fontano kraštą gali būti praktiškai neįmanoma. Reikia priminti, kad 2024 m. fontanas buvo uždarytas remontui. Todėl tikėtina, jog šiemet jo išsiilgę Romos svečiai jį užplūs dar stipriau.","„Radical Storage“ analizavo turistų atsiliepimus ir nustatė labiausiai nuviliančias lankytinas vietas pasaulyje, kurias daugiausiai sudaro Europos objektai, tokie kaip „Alton Towers“ Jungtinėje Karalystėje ir Trevi fontanas Romoje, dėl prasto kainos ir kokybės santykio, didelių žmonių srautų bei nepatogumų."
"Spektaklio choreografės, vengrės Adrienn Hód, teigimu, scenoje šokantys skirtingi kūnai primena, kad žmogus yra pajėgus padaryti daug daugiau, nei jam kartais atrodo. Tačiau „Harmonia"" ne tik tyrinėja, bet ir kviečia džiaugtis gyvenimu. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Su spektaklio choreografe Adrienn Hód kalbėjosi Aistė Audickaitė. Joerg Landsberg nuotr./„Harmonia"" - Kaip kilo spektaklio „Harmonia"" idėja? - Idėja atėjo iš Brėmeno teatro pusės - jie sugalvojo, kad teatre veikianti trupė „Unusual Symptoms"" kurs projektą, į kurį įtrauks kviestinius atlikėjus - profesionalius menininkus, turinčius negalią, o man pasiūlė kurti spektakliui choreografiją. Nors pati esu ne kartą lankiusis spektakliuose, kuriuose šoka negalią turintys šokėjai, man dirbti su tokia grupe buvo pirmas kartas. Todėl nuo pat pradžių prie projekto pakvietėme prisijungti ekspertą Gustavą Filiakovą, kuris padėjo savo žiniomis - supažindino, koks yra istorinis šios srities fonas ir dabartinė situacija, kaip negalią turintys žmonės veikia visuomenėje ir ką kuria. Kūrybos procesą pradėjome dar per COVID laikotarpį. Šokėjų atrankai paskelbėme atvirą kvietimą ir, mūsų nuostabai, sulaukėme apie 200 paraiškų. Mums buvo svarbu pasirinkti tinkamus žmones, tačiau procesą apsunkino tai, kad jis vyko internetu, todėl su kai kuriais šokėjais surengėme nuotolines sesijas. Vis dėlto galiausiai mums pavyko suburti puikią šokėjų trupę. Po ilgo pasiruošimo ir aktorių paieškų pagaliau atsidūrėme studijoje. Visą procesą turėjau daug ko išmokti - nuo organizacinių klausimų, kaip ši grupė gali patekti į erdvę, iki jų fizinių galimybių ribų. Man buvo svarbu juos pažinti, ir tai nebuvo lengva. - Kas jums buvo svarbu renkantis šokėjus? - Kartu su komanda ilgai diskutavome, kokią grupę norime suburti, kol galiausiai nusprendėme orientuotis į šokėjus su fizine negalia. Taigi, grupėje nėra žmonių, turinčių psichikos sutrikimų ar mokymosi sunkumų - visi dalyviai turi tik fizinę negalią. Žinoma, stengėmės, kad atranka būtų kuo profesionalesnė: domėjomės jų ankstesne darbo scenoje patirtimi, taikomais darbo metodais ir interesais. Žinojome, kad ieškome žmonių, gebančių dirbti pasitelkiant improvizaciją, nes tokiu būdu aš dirbu su visomis trupėmis. Taip pat buvo aišku, kad tai nėra terapinis projektas - mes siekėme sukurti pilnavertį meninį darbą. - Spektaklyje šoka profesionalūs šokėjai - tiek turintys negalią, tiek ne. Kaip jums sekėsi subalansuoti darbą tokioje mišrioje grupėje? - Per šį procesą kartu su dramaturgu Gregor Runge domėjomės darbo su mišriomis grupėmis metodais. Nusprendėme, jog mums tinkamiausias - „horizontalios skalės"" principas, kuris nurodo, jog svarbiausia rasti pusiausvyrą. Žmonės, turintys skirtingą fizinį pasirengimą ir judėjimo galimybes, gali kartu dalintis erdve, įkvėpti vienas kitus ir mokytis vieni iš kitų. Nuo pat pradžių repeticijos turėjo struktūrą - kiekvieną dieną darėme apšilimus, kuriuos vesdavo vis kitas žmogus - mokytojas iš šalies arba vienas iš šokėjų. Aš apšilimą dažnai stebėdavau iš šono, kad matyčiau kaip jie juda, mąsto, išreiškia save, dalinasi patirtimi, bendrauja tarpusavyje, kokie jų gebėjimai. Man šis stebėjimas suteikė informacijos, kurią panaudojau kurdama choreografiją. Joerg Landsberg nuotr./„Harmonia"" Apskritai, apšilimo dalis ilgainiui tapo neatsiejama paties proceso dalimi. Nebuvo taip, kad ateidavome ir iš karto imdavomės kažko rimto - daug žaidėme ir tokiu būdu pažinome vieni kitus. Pavyzdžiui, daviau jiems užduotį: šokėjai išsidėstė scenoje toliau vieni nuo kitų, o jų tikslas buvo susijungti - be žodžių, be vizualinio kontakto, tik per lytėjimą. Šis procesas truko pusantros ar net dvi valandas. Taip pat atlikome daug partneriavimo užduočių - judesio palaikymo, kai vienas padeda kitam judėti. Buvo ir tokių momentų, kai šokėjai į repeticijas atsinešdavo savo idėjas - tai, ką nori parodyti scenoje, kas jiems įdomu. Vėlesniame etape pradėjome dirbti su tuo, kaip jie gali atsiverti publikai ir patirti malonumą dalindamiesi savo patirtimi per fizinį veiksmą. Visa tai įgavo dramaturginę kryptį, kurią atradome šiame kūrybiniame procese. - Ko jūs asmeniškai išmokote iš šios patirties? - Manau, kad dar geriau suprantu, kaip sukurti erdvę, kurioje žmonės galėtų atsiverti, pasitikėti savimi, atrasti savo kūrybiškumą ir nuomonę. Taip pat išmokau geriau planuoti savo laiką. Po šio proceso stengiuosi suteikti daugiau erdvės tam, kas vyksta, neplanuoti ir neskubėti. - Kas buvo sunkiausia? - Sunkiausia buvo išlaikyti mano minėtą „horizontalios skalės"" principą grupėje. Pavyzdžiui, vienas žmogus gali bėgti, šokinėti ir pilnai išnaudoti savo energiją erdvėje, o kitas būti trapsenis, subtilesnis. Tad mano užduotis buvo rasti būdą, kad šis fizinis diapazonas - nuo stipraus iki subtilaus - galėtų egzistuoti ir veikti kartu, neslopindami vieni kitų. - Kaip jums tai pavyko? - Buvo sunku ne tik techniškai, bet ir emociškai - tiek man, tiek grupės nariams. Mūsų grupę sudarė skirtingi žmonės, turintys įvairias patirtis, kūnus ir požiūrius. Dėl to, mes daug diskutavome, stengėmės sukurti erdvę, kurioje būtų galima pasitikėti vieni kitais bei dalytis viskuo - net jei klausimas atrodė keistas ar nejaukus. Svarbiausia buvo atvirumas. Žinoma, visi turėjo ir teisę nesidalinti savo jausmais ar mintimis jei nenorėjo. - Kaip manote, kodėl teatras apskritai nusprendė kurti tokį spektaklį? - Vokietijoje įprasta, kad dramaturgai kasmet susitinka aptarti aktualių klausimų ir spręsti, kokioms temoms verta skirti daugiau dėmesio. Viena iš pastaruoju metu vis labiau akcentuojamų temų - įtrauktis. Tai nėra vien tik apie žmones su negalia, bet apskritai apie platesnes galimybes visiems dalyvauti kultūriniame gyvenime. Kadangi „Unusual Symptoms"" trupė dirba su šokiu, jie pradėjo kelti klausimą: „Kas turėtų būti matomas šiuolaikinio šokio scenoje?"" Šio spektaklio kūrimas ne tik mane, bet ir teatrą paskatino permąstyti tiek kūrybinius procesus, tiek praktinius aspektus - nuo darbo su atlikėjais iki erdvių pritaikymo. Svarbu ir tai, kad teatras nenori apsiriboti vienkartiniu projektu - jie planuoja tęsti šį kelią. Jau rudenį numatytas naujas kūrinys kartu su kita Brėmene veikiančia trupe, šįkart įtraukiant žmones su Dauno sindromu. Manau, jie iš tiesų siekia atverti daugiau erdvių ir suteikti balsą tiems, kurie dažnai lieka paraštėse. - Spektaklis kviečia tyrinėti ir pažinti skirtingus kūnus. Ką, jūsų manymu, žiūrovai gali naujo atrasti apie kūną stebėdami šį spektaklį? - Man sunku pasakyti, ką žmonės jaučia stebėdami šį spektaklį, tačiau iš to, ką girdėjau ir matau visuomenėje, suprantu, kad kiekvieną jis paliečia skirtingai. Vieniems tai gali būti maloni patirtis, suteikianti šiek tiek daugiau vidinės laisvės - žmogus pajunta, kad net jei jam atrodo, jog jo kūnas kažko negali, jis yra pajėgus. Manau, kad mes visi esame pajėgūs, jei pasitikime savimi ir esame palaikančioje aplinkoje. Šiuolaikinis šokis apskritai yra puiki platforma atskleisti įvairovę - jis leidžia scenoje matyti skirtingus amžius, kūnus ir patirtis, nuo mėgėjų iki profesionalų. Ypač todėl, kad šiuolaikinėje scenoje nėra vienos „teisingos"" technikos, kurią visi turėtų pasiekti, ar „tinkamo"" kūno, būtino jai įvaldyti. Ir kuo toliau, tuo labiau suprantu, kad visi esame daug panašesni, nei gali atrodyti. Man šio spektaklio kūrimas mažai kuo skyrėsi nuo darbo su fizinių apribojimų neturinčiais atlikėjais, nes tikiu, kad visomis aplinkybėmis gali rasti būdą, kaip kartu kurti.","Spektaklis „Harmonia“, sukurtas choreografės Adrienn Hód, kviečia tyrinėti ir džiaugtis gyvenimu, suburiant profesionalius šokėjus su fizine negalia. Projektas siekia skatinti įtrauktį kultūrinėje veikloje, pabrėžiant įvairovės svarbą ir kūrybinį bendradarbiavimą tarp skirtingų fizinių gebėjimų"
"Parduota kiek mažiau „Realco"" duomenimis, kovo mėnesį Vilniuje buvo parduota 410 būstų. Lyginant su praėjusiu mėnesiu, fiksuojamas nedidelis sumažėjimas - nuo 466 butų. Kūrybiškų NT projektų ir vietokūros kompanijos „Citus"" analitikų duomenimis, per kovą šeimininkus rado 528 būstai - kiek daugiau nei vasarį, nors mažiau nei sausį. Kovo mėnesį Vilniaus nekilnojamojo turto rinkoje buvo parduoti 443 naujos statybos butai, rodo „Hanner"" analitikų surinkti duomenys. Pirmąjį pavasario mėnesį rinkoje taip pat užfiksuota 13 preliminarių sutarčių nutraukimų. Anot „Inreal"", Vilniuje fiksuoti 542 suminiai pardavimai (561 naujas susitarimas, 19 grąžinimų) - 6 proc. daugiau nei vasarį (atitinkamai: 510, 532, 22) ir 74 proc. daugiau nei pernai kovą (312, 336, 24). Į pardavimų statistiką įtraukta beveik 100 mikro-būstų Naujamiestyje. Tikėtina, įvykusių notarinių sandorių rezultatas arba reikšmingas stambaus investuotojo pirkinys. NT bendrovių duomenys skiriasi dėl skirtingų skaičiavimo metodikų. „Lyginant su ankstesniais mėnesiais gerokai padaugėjo mažų ir mikro-būstų pardavimų. 1 kambario būstai sudarė apie trečdalį visų pardavimų Vilniaus pirminėje rinkoje. Tuo tarpu per paskutinį pusmetį jų dalis siekė 10 - 20 proc. Beveik trys ketvirtadaliai šių susitarimų įvyko loftų klasės projektuose. Tradiciniuose butų projektuose populiariausi išlieka dviejų kambarių būstai, sudarantys apie pusę visų pardavimų bei du penktadalius pasiūlos"", - teigia „Inreal"" grupės investicijų ir analizės vadovas Tomas Sovijus Kvainickas. Asmeninio archyvo nuotr./„Inreal"" investicijų ir analizės vadovas Tomas Sovijus Kvainickas. Anot „Hanner"", daugiau nei dvigubai išaugo pardavimai per šių metų I ketv. lyginant su 2024 metais. 2025 metų pirmąjį ketvirtį parduota 1543 butai arba 119 proc. daugiau nei 2024 metų pirmąjį ketvirtį, kai buvo sudaryti 706 sandoriai. „Pirkėjai rodo didelį aktyvumą, nes mažėja būsto finansavimo kaštai ir tiki, kad ateityje būsto kreditavimas jiems bus dar palankesnis. Būsto pasiūla ir paklausa I ketv. buvo subalansuota ir nebuvo prielaidų ženkliam kainų kilimui"", - teigia „Hanner"" valdybos pirmininkas Arvydas Avulis. Irmanto Gelūno / BNS nuotr./Arvydas Avulis Pasiūla mažėja, išskyrė populiariausius rajonus Pirmąjį kalendorinio pavasario mėnesį rinka pasipildė 559 butais ir šiuo metu sandėlyje yra 5239 būstai. Anot „Realco"", jau pastatytų ar esančių arti statybų pabaigos parduodamų butų skaičius kovo mėnesį buvo 2446 - palyginti su 2603 butais vasarį, šiek tiek sumažėjo. Jau pradėtų statyti butų skaičius ūgtelėjo nuo 2233 vasarį iki 2456 kovą. Dar 279 parduodami būstai buvo nepradėti statyti, bet jiems jau yra gauti statybos leidimai arba jie yra projektuojami. Anot „Hanner"", kovą Vilniuje buvo pasiūlyti 365 naujos statybos butai 3 projektuose. Šiuo metu sostinės pirminėje rinkoje pirkėjai gali rinktis iš 4 731 butų, kuriuos įsigyti siūlo NT plėtotojai. Kovo mėnesį didžiausia pasiūla fiksuota ekonominiame segmente - 2 163 butų, kurių kainos rinkoje yra iki 3 500 Eur už kv. metrą. Mažiausia pasiūla - prestižiniame segmente (1 270 butai), kur kainos viršija 4 000 Eur už kv. metrą. Vidutinio segmento būsto pirkėjams siūlomi 1 298 butai. „Inreal"" duomenimis, nauja pasiūla Vilniuje kovo mėnesį siekė 253 būstus - apie du kartus mažiau nei vasarį (574) ar pernai kovą (594). Bendras pasiūlos kiekis per mėnesį sumažėjo 6 proc. nuo 5633 iki 5272. Kaip įprasta apie 20 proc. pasiūloje esančių objektų jau yra rezervuoti. „Pasiūlos mažėjimą lėmė ne tik už vystytojus aktyvesni pirkėjai, bet ir vieno iš probleminių projektų periferinėje miesto dalyje svetainės išjungimas. Tikėtina, projektą bus siekiama parduoti kitam vystytojui. Mažesnė nauja pasiūla lėmė ir menkesnę išankstinių pardavimų įtaką, kuri gerokai prisidėjo prie rinkos aktyvumo gruodžio - vasario mėnesiais"", - sako T.S.Kvainickas. „Citus"" analizės skyriaus vadovė Eglė Savostė teigė, kad per tris šių metų mėnesius pasiūlos pildymas naujais projektais buvo dvigubai spartesnis nei pernai (vid. 699 vs. 324 būstai per mėnesį), tačiau esamo asortimento, pagal dabartinį pardavimų greitį užtektų 9,5 mėnesio, o įvertinus apie 20 proc. sudarančią nelikvidžią pasiūlą - tik 7,7 mėn. Bendrovės nuotr./„Citus"" vyr. analitikė Eglė Savostė Šiuo metu Vilniuje naujų būstų „sandėlį"" sudaro 5 711 butų ir kotedžų - 1,5 proc. mažiau nei vasarį, 7 proc. daugiau nei metų pradžioje ir 18 proc. daugiau nei prieš metus. Per mėnesį jis pasipildė 427 vnt., nurodė „Citus"". „Realco"" nurodė, kad pagal parduotų būstų klasę, pirmoje vietoje kovo mėnesį buvo vidutinė klasė (parduoti 192 butai), šiek tiek aplenkusi ekonominę, kurios parduota 184 būstai. Prestižinės klasės butų kovo mėnesį Vilniuje buvo parduota 34. Populiariausi rajonai kovą buvo Verkiai, Žirmūnai, Pašilaičiai, Justiniškės ir Pilaitė. „Kovo mėnuo iš esmės išlaikė visas ankstesniais mėnesiais stebėtas tendencijas - tiek populiariausių Vilniaus rajonų, tiek įsigyjamų butų klasės, tiek vidutinės kainos ir kambarių skaičiaus aspektais. Toliau pamažu mažėja Euribor ir bankų paskolų palūkanos, auga atlyginimai ir laikosi palyginti maža infliacija, leidžianti didesniam skaičiui žmonių ne tik pagalvoti apie naują būstą, bet ir ryžtis jį įsigyti"", - situaciją analizuoja „Realco"" pardavimų direktorius Marijonas Chmieliauskas. Bendrovės nuotr./Marijonas Chmieliauskas Kainos auga „Hanner"" duomenimis, kovo mėnesio pabaigoje vidutinė laisvų butų 1 kv. metro kaina siekė 3 585 Eur ir nuo praėjusio mėnesio nepakito, o per pirmąjį ketvirtį kainos didėjo 2,1 proc. Palyginus su praėjusių metų kovo mėnesiu, butų kainos kilo 9,7 proc. „Inreal"" teigimu, per mėnesį vidutinės būsto kainos Vilniaus pirminėje rinkoje padidėjo apie 1 proc. Ekonominės klasės būsto kainos kovo pabaigoje siekė 2926 Eur/kv.m, vidutinės - 4146 Eur/kv.m, prestižinės - 7383 Eur/kv.m, loftų - 3449 Eur/kv.m, kotedžų - 2215 Eur/kv.m. Per mėnesį 415 objektų kainos buvo didinamos, 80 - mažinamos. Kovas yra ketvirtas mėnuo iš eilės, kuomet kainų didinimo atvejų fiksuota reikšmingai daugiau nei mažinimo. „Citus"" duomenimis, vidutinės pasiūloje esančių butų kainos sostinėje pasiekė 3 652 Eur/kv. m ir per mėnesį paaugo 2,76 proc., per ketvirtį - 5,18 proc., o per 12 mėn. - 8,01 proc. „Matome, kad rinkos galios svarstyklės Vilniuje vėl po truputį krypsta pardavėjų pusėn. Tokia paklausa jiems yra pakankamai komfortabili ir kainos per mėnesį kai kuriuose projektuose padidinamos 3-5 proc. Esamomis aplinkybėmis, tai - pakankamai organiškas augimas, kuris nesukelia ryškesnių įperkamumo pokyčių, tačiau atsiradus abejonių dėl tolimesnio ilgalaikio Euribor mažėjimo, ilgainiui tai gali pradėti daryti įtaką pirkėjų sprendimams"", - kalbėjo E.Savostė.","Kovo mėnesį Vilniaus nekilnojamojo turto rinka išliko aktyvi, nors dalis pardavimų mažėjo, pastebėtas didesnis susidomėjimas mažais ir mikro-būstais, o butų kainos kilo dėl subalansuotos pasiūlos ir paklausos."
"Apie netikėtus atleidimus antradienį pirmasis pranešė ESPN žurnalistas Shamsas Charania, netrukus juos patvirtino ir „Nuggets"" organizacija. Didžiulės korekcijos atliktos iki reguliariojo sezono finišo Denveriui likus sužaisti vos tris susitikimus ir Vakarų konferencijoje su 47 pergalėmis ir 32 pralaimėjimais užimant penktąją vietą. Tiesa, „Nuggets"" pralaimėjo pastarąsias ketverias rungtynes ir rizikuoja nukristi už pirmojo šešeto ribos bei žaisti įkrintamosiose varžybose, nes tokį patį rezultatą iš viso turi net keturios 4-7 vietose žengiančios ekipos: dar ir „Los Angeles Clippers"", „Golden State Warriors"" bei „Memphis Grizzlies"". Scanpix/IMAGN IMAGES via Reuters Connect nuotr./Nikola Jokičius ESPN teigimu, „Nuggets"" pakartojo vėliausiai reguliariojo sezono metu atleisto vyr. trenerio rekordą, kuris iki šiol priklausė 1981 metais panašiu sezono metu Hubie Brownui atleidimo lapelį įteikusiai „Atlanta Hawks"" organizacijai. Be to, M.Malone'as pakartojo daugiausiai pergalių reguliariajame sezone pasiekusio, bet atleisto vyr. trenerio rekordą - po 47 laimėjimų buvo atleistas tik Larry Brownas, 1983-iaisiais netekęs darbo „New Jersey Nets"" klube nepaisant 47-29 rezultato. Įdomu tai, kad NBA lygą prieš mažiau nei dvi savaites sukrėtė kitas netikėtas atleidimas, kai su vyr. treneriu Tayloru Jenkinsu atsisveikino ir taip pat tuo metu penktoje vietoje Vakarų konferencijoje rikiavęsi „Memphis Grizzlies"". Situaciją Denveryje aiškinęs Sh.Charania vedė paraleles su nutikusia Memfyje. „Tai didžiausias klausimas šioje situacijoje, nes liko vos kelios dienos iki reguliariojo sezono pabaigos. Kiek suprantu, jie jautėsi panašiai kaip „Grizzlies"" ir norėjo įnešti kibirkštį į komandą, - teigė ESPN žurnalistas. - Jie pralaimėjo ketverias rungtynes iš eilės, atsidūrė apatinėje lygos dalyje pagal gynybinį reitingą ir jautė, kad šis sezonas nesibaigs gerai. Jie tiesiog užbėgo už akių tam, ką būtų darę tarpsezonio metu, ir atleido vyr. trenerį bei generalinį vadybininką."" M.Malone'as Denverio ekipai vadovavo net 10 metų ir ligšiol buvo vienintelis NBA lygoje Nikolą Jokičių treniravęs vyr. treneris. 53-ejų specialistas, 2023 metais tapęs NBA čempionu, buvo ketvirtas pagal laiką, praleistą viename klube: nusileido tik Greggui Popovichiui („San Antonio Spurs""), Erikui Spoelstrai („Miami Heat"") ir Steve'ui Kerrui („Warriors""). Ilgus metus Denveryje dirbo ir C.Boothas. Buvęs NBA krepšininkas „Nuggets"" organizaciją papildė 2017 metais, tapęs generalinio vadybininko asistentu, o paaukštintas buvo 2022-aisiais, kai tuometis generalinis vadybininkas Timas Connelly susiviliojo „Minnesota Timberwolves"" pasiūlymu. „Scanpix""/AP nuotr./Nikola Jokičius ir Calvinas Boothas Visgi panašu, kad dvi svarbios figūros Denveryje nesutarė tarpusavyje, o galiausiai buvo nuspręsta atsisveikinti su jais abiem. „Calvinas Boothas pastaraisiais metais, po to, kai iškovojo čempionų titulą, komplektavo šią komandą su jaunais žaidėjais, jog sutaupytų pinigų klubo savininkams. Jie sutaupė milijonus dėl prabangos mokesčių. Tuo tarpu Michaelas Malone'as bandė iškovoti titulą ir norėjo burti čia ir dabar laimėti galinčius žaidėjus aplink Nikolą Jokičių. Tad tarp šių dviejų pusių buvo filosofinių skirčių, o „Nuggets"" savininkas Joshas Kroenke, vietoje to, kad pasirinktų vieną iš jų, nusprendė atleisti abu"", - aiškino situaciją Sh.Charania. Išgirdę žinią apie C.Bootho atleidimą, daugelis lietuvių natūraliai ėmė klausti: ar tai reiškia, kad generaliniu „Nuggets"" vadybininku taps ir svarbiausius sprendimus Denverio organizacijoje nuo šiol priiminės T.Balčėtis? Astos Žukaitės nuotr./Martynas Pocius ir Tomas Balčėtis Sh.Charania atsakė į šį klausimą, o taip pat atskleidė „Nuggets"" artimiausius planus. „Davidas Adelmanas bus laikinasis vyr. treneris. Generalinio vadybininko jie šiuo metu neturi. Jie turi generalinio vadybininko asistentą Tomą Balčėtį, kuris išliks šiose pareigose. Dabar jie sieks išlaikyti vietą atkrintamosiose, kad netektų žaisti įkrintamosiose. Tikimasi, kad po sezono prasidės plati naujo vyr. trenerio ir klubo prezidento paieška"", - teigė žurnalistas.","Denverio „Nuggets"" atleido vyr. trenerį Michaelą Malone'ą ir generalinį vadybininką Calviną Boothą likus vos trims rungtynėms iki reguliariojo sezono pabaigos, siekdami įnešti pokyčių komandoje po pralaimėjimų serijos. Laikinuoju treneriu paskirtas Davidas Adelmanas, o generalinio vadybininko paieškos bus pradėtos po sezono."
",,Mano gyvenimas iš esmės pasikeitęs. Sumažėjo viešumos ir vakarėlių. Gyvenu kitaip"", - „Delfi TV"" laidoje ,,Kasdienybės herojai"" šįvakar papasakojo žinoma moteris. Linksmo būdo Vidmantė anksčiau buvo dažna vakarėlių viešnia, tačiau patikina - pastarasis gana sudėtingas laikas privertė atsitraukti nuo viešumos. ,,Visiškai nesigailiu savo sprendimo, absoliučiai. Buvo tikrai labai pradžioje sunku, tikrai beprotiškai sunku, net nemokėčiau apsakyti žodžiais. Bet laikas gydo visas žaizdas"", - neslėpė pašnekovė. Pauliaus Peleckio / 15min nuotr./Vidmantė Martikonytė-Medišauskienė su vyru Žinomo verslininko Vidmanto Martikonio dukra šeimą sukūrė visai jaunutė. Dar nepilnametė tapo mama, tačiau sugebėjo ir sūnų auginti, ir teisės studijas baigti. O Vidmantės sūnus jau seniai praaugo mamą. Tad, atrodytų, sutuoktiniai galėjo atsipūsti ir tiesiog mėgautis gyvenimu. Todėl žinia apie jųdviejų skyrybas išties buvo netikėta. ,,Turėjau aš tų minčių apie skyrybas, jau kurį laiką, bet apsisprendžiau tai iš tikrųjų labai greitai, per vieną dieną. Tai skaudus ir sunkus buvo žingsnis. Pusę metų net dirbti negalėjau, ir aš nematau reikalo iš tikrųjų meluoti. Aš esu jautri. Juk ir išsiskyriau po 20 metų santykių. Aš su savo vyru draugauti pradėjau, kai man buvo 16-17 metų, tai viso gyvenimo meilė. Su juo juk gyvenau ilgiau nei su savo tėvais. Man buvo tikrai labai sudėtinga. Negalėjau dirbti visiškai. Viską mečiau, net ir nesportavau, nieko nedariau. Vaistukus gėriau. Nematau reikalo to slėpti, tikrai sudėtingas tai buvo etapas"", - pirmą kartą taip atvirai prisipažino žinoma moteris. Vidmantė Martikonytė su vyru / D.Kučio nuotr. Vidmantė džiaugiasi, kad bent jau jiems su Pauliumi neteks metų metais varstyti teismų duris ir su didžiausiais pykčiais dalintis užgyventą turtą. Nors kai šiai laidai filmavome Vidmantę prieš keletą metų, ji labai džiaugėsi nauju moderniu namu visai netoli Vilniaus centro. Ir visai nesvarbu, turi turtingą tėtį, ar sėkmingą vyrą, moteris privalo pati mokytis, dirbti ir eiti savo keliu - neabejoja Vidmantė. Juk galiausiai darbas tapo jos paguoda ir galimybe nukreipti dėmesį bei mintis. Laidą ,,Kasdienybės herojai"" žiūrėkite pirmadieniais 21 val. per „Delfi TV"".","Žinoma moteris Vidmantė Martikonytė-Medišauskienė atvirai pasakoja apie savo gyvenimo pokyčius po skyrybų, pabrėždama, kaip sudėtingas laikotarpis privertė ją atsitraukti nuo viešumos ir ieškoti paguodos darbe."
"Viena iš fondo dalininkių - Kultūros periodinių leidinių asociacija (KPLA) - pirmadienį paviešintu laišku šalies vadovams išreiškė gilų susirūpinimą šių metų kultūros periodikos finansavimo situacija bei „nusivylimą fondo galimybėmis užtikrinti tinkamą ir stabilų kultūros leidinių finansavimą"". Asociacija kultūros ministro Šarūno Biručio vasario pabaigoje prašė nepasirašyti kultūros periodikai skiriamą finansavimo dalį sumažinančio įsakymo, tačiau ministrui paprašius darkart peržiūrėti proporcijas įsakymas pasirašytas. Kaip BNS sakė Medijų rėmimo fondo vadovas Ruslanas Iržikevičius, pagal pirminę proporciją kultūros programai buvo numatyta 36 proc. visos fondo sumos, regionams - 38 proc., nacionalinės žiniasklaidos ir naujienų, tiriamosios ir šviečiamosios žurnalistikos stipendijoms - 21 proc. ir tautinių bendrijų kalbomis bei diasporos žiniasklaidai - 5 procentai. Rengiant konkursą 2025-ųjų projektams finansuoti, pasak R. Iržikevičiaus, ekspertai ir fondo taryba nutarė, kad iš kultūros periodinių leidinių reikėtų kelis procentus skirti regioninei žiniasklaidai ir vieną procentą - žiniasklaidai tautinių bendrijų kalbomis. „Tad galų gale kultūrinei žiniasklaidai buvo skirta 33,4 proc. (fondo biudžeto - BNS), regionams - 39,8 proc., šviečiamajai žiniasklaidai - 21,3 proc. ir tautinėms bendrijoms pakelta puse procento - 5,5 procento"" - nurodė fondo vadovas. Pasak jo, pinigine išraiška 210 tūkst. eurų išimta iš kultūros programos ir perskirstyta minėtoms programoms. „Tarybos nutarimas yra atsižvelgiant į situaciją visoje mūsų žiniasklaidos rinkoje, visame žiniasklaidos lauke. Nutarta, kad pinigai šį konkursą turėtų būti perkelti iš pirmos kultūros programos"", - aiškino R. Iržikevičius. „Tai buvo motyvuotas tarybos sprendimas atsižvelgiant į situaciją ir taisykles"", - pridūrė jis ir pažymėjo, kad proporcijos pakeistos tik šių metų konkursui, o būsimiems nėra keičiamos. Tai akcentavo ir BNS kalbinti ministerijos bei Medijų rėmimo fondo tarybos atstovai. Pirmininkė: kitoms programoms labai trūko pinigų Medijų rėmimo fondo tarybos pirmininkės Vaivos Žukienės teigimu, lėšos kitoms programos perskirstytos, nes jose „labai trūko pinigų"" ir didelė dalis žiniasklaidos priemonių būtų likusios be paramos. „Tiesiog nuspręsta, kad taryba, matydama visą žiniasklaidos lauką, nes Medijų rėmimo fondas yra visos žiniasklaidos fondas, buvo bandymas išlyginti labai, sakyčiau, dideles baltas dėmes, kad nebūtų taip, kad pusė žiniasklaidos negauna jokios paramos, tai yra dalis, pavyzdžiui, rajonų, savivaldybių laikraščių išvis lieka be paramos. Tas pats su tautinėmis mažumomis"", - BNS sakė V. Žukienė. Jos duomenimis, 2025-ųjų finansavimo konkursui kultūros periodiniai leidiniai pateikė 24 projektus, keturis ekspertai atmetė ir 20 skyrė finansavimą. „O jeigu pažiūrėsime regioninę, (...) iki perskirstant pinigus buvo apie 100 projektų, o gavo apie 50, tai yra maždaug apie pusė. Paskui, kai perskirstėme, buvo truputį daugiau, apie 70 projektų"", - kalbėjo fondo tarybos pirmininkė. „Mes padarėme taip, kaip taisyklėse numatyta, kad jeigu taryba norėtų pakeisti procentinę išraišką finansavimo, turi kreiptis į ministeriją sutikimo. Mes tai ir padarėme, tiesiog ministras pasakė dar kartą peržiūrėti, tai mes ir peržiūrėjome, ką jūs minėjote, apie tą 31 tūkstantį"", - pridūrė V. Žukienė. Ji ragino kalbėti apie Medijų rėmimo fondo biudžeto didinimą. „Turbūt, kasmet turėtų kokiu nors infliacijos ar kitu procentu didėti tas finansavimas, nes, pavyzdžiui, pernai projektų buvo mažiau, šiemet projektų gerokai daugiau negu pernai"", - sakė fondo tarybos pirmininkė. Grąžinta per 31 tūkst. eurų Kultūros ministras Šarūnas Birutis BNS šią savaitę pabrėžė, kad Medijų rėmimo fondas yra apolitinis ir suformuotas buvusios Vyriausybės. „Mes rankų nepridėjome, neprikišome, ir pinigai skirti buvo irgi praėjusios Vyriausybės, ir jie nusprendė taip, kaip nusprendė"", - sakė ministras. Anot jo, sulaukęs Medijų tarybos prašymo pakeisti lėšų paskirstymo proporcijas, jis paprašė kultūros žiniasklaidai palikti daugiau lėšų. „Aš dar kažkaip pasižiūrėjau ir paprašiau kultūrinei spaudai vis tiek daugiau truputį. (...) Tai pridėjo beveik 32 tūkst. mano prašymu. Po to mes atradome kaip ir kompromisą tokį. Kita vertus, politikai neturi kištis, taip jau surėdytas tas fondas"", - kalbėjo Š. Birutis. Tai reiškia, kad palyginti su pradine proporcija, lėšos kultūros periodiniams leidiniams sumažėjo beveik 180 tūkst. eurų. Š. Biručio teigimu, jam beliko pasirašyti tokį įsakymą, nes kitu atveju būtų sustojęs finansavimas visai spaudai. „Mes padarėme maksimaliai viską, ką galima. Ir kas čia politikuoja, ar skleidžia neteisingą informaciją, melagienas, man labai gaila, kad taip vyksta"", - tvirtino kultūros ministras. BNS pateiktame komentare kultūros ministro patarėja Ramunė Vaičiulytė sakė, kad gavęs KPLA kreipimąsi ministras prašė Medijų rėmimo fondo tarybos papildomai įvertinti argumentus ir peržiūrėti savo sprendimą. „Atsižvelgdama į Kultūros ministerijos raštą, savitvarkos principu veikianti Medijų rėmimo fondo taryba pakartotinai peržiūrėjo projektų paraiškas ir patikslino savo sprendimą - kultūrinės žiniasklaidos ir kultūros periodinių leidinių programai finansuoti pasiūlė skirti papildomai 31,8 tūkst. eurų"", - pažymėjo R. Vaičiulytė. Ji pabrėžė, kad šiuo atveju klausimas išspręstas „racionaliausiu ir optimaliausiu būdu"". „Priešingu atveju - ministrui nepritarus Medijų rėmimo fondo tarybos siūlymui - turėtume mažiausiai dvi neigiamas pasekmes: nepatvirtinus konkurso rezultatų būtų dar labiau uždelstas finansavimo sutarčių pasirašymas su žiniasklaidos organizacijomis, politine galia priimtas sprendimas menkintų savitvarkos elementą"", - kalbėjo ministro patarėja. R. Vaičiulytė pridūrė, kad ministerija susitikime su KPLA pirmininku ir fondo tarybos atstovais pasiūlė teikti pastabas dėl Medijų rėmimo fondo finansuojamų projektų taisyklių 16 punkto tikslinimo, detalizuojant aplinkybes, kai finansavimas perkeliamas iš vienos programos į kitą. Reikalauja laikytis „pamatinio susitarimo"" Minėtame viešame laiške, adresuotame prezidentui Gitanui Nausėdai, Seimo Kultūros komitetui, Vyriausybei, kultūros ministrui, Medijų rėmimo fondo tarybai ir fondo direktoriui, KPLA teigė, kad reikšminga dalis kultūrinės žiniasklaidos ir kultūros periodinių leidinių programos lėšų perkelta į kitas fondo vykdomas programas remiantis prielaida, jog lėšų poreikio spaudai ir darbuotojų etatams nėra. „Tokia padėtis ne tik apsunkina leidinių galimybę ir toliau mokėti autoriams orius honorarus ar rūpintis tekstų sklaida. Toks sprendimas, KPLA nuomone, kompromituoja pamatinį fondo steigimo metu visuotinai priimtą susitarimą dėl kiekvienai programai numatomos procentinės finansavimo dalies"", - dėstė asociacija. Pasak jos, veiklos konkurse likusios lėšos pirmiausia turėjo būti perskirstomos kultūros žiniasklaidai finansuoti skirtos programos viduje. Asociacija reikalavo „užtikrinti medijų lauko stabilumą ir laikytis pamatinio, po ilgų svarstymų kompromiso būdu tarp įvairių medijų sektorių pasiekto susitarimo"" dėl pirminės anksčiau įvardytos programų finansavimo proporcijos. „Jei MRF (Medijų rėmimo fondui - BNS) neužtenka finansinių pajėgumų imtis atsakomybės ir deramai finansuoti jam priskirtų sektorių, o net geriausiai įvertinti projektai yra finansuojami skiriant pusę prašomos sumos, fondui skiriama bendra suma privalo būti didinama"", - pažymėjo KPLA. Asociacija taip pat ragino neversti nevyriausybinių, ne pelno siekiančių kultūrinės žiniasklaidos leidinių konkuruoti su komercinėmis visuomenės informavimo priemonėmis. „KPLA manymu, aukščiausią turinio kokybę demonstruojantys nepriklausomi leidiniai turėtų būti išskirti kaip prioritetiniai"", - teigiama laiške, kurį pasirašė KPLA vadovas Mantas Tamošaitis bei asociacijai priklausantys 14 leidinių vadovų ir redaktorių. „Aš suprantu, kad tas procentų kaitaliojimas gal ir erzina kultūros periodinius leidinius, bet mes labai aiškiai pasakėme, kad tai yra šio konkurso klausimas, jis yra vienkartinis. Labai aiškiai ir pasakėme, ir parašėme, kad bandysime spręsti šitą klausimą kitu keliu, bet dabar yra tokia situacija"", - BNS sakė fondo tarybos pirmininkė V. Žukienė. Kaip kovo pradžioje skelbė Medijų rėmimo fondas, 2025-aisiais kultūrinei žiniasklaidai ir periodikai paskirstyta per 2 mln. eurų, regioninei žiniasklaidai - beveik 2,4 mln. eurų, naujienų, tiriamajai ir šviečiamajai žurnalistikai - 1,28 mln. eurų bei tautinių mažumų ir išeivijos žiniasklaidai - per 330 tūkst. eurų. Viešosios informacijos rengėjai finansavimui pateikė 381 projektus, kurių paremti buvo 247. Iš viso Medijų rėmimo fondui šiemet skirta 10,5 mln. eurų, iš jų 4 mln. eurų numatyti žiniasklaidos kompensacijoms dėl prarastų pajamų, nuo liepos įsigaliojant lošimų reklamos ribojimui.","Kultūros periodinių leidinių asociacija išreiškė nepasitenkinimą dėl sumažinto kultūros periodikos finansavimo, nors Medijų rėmimo fondo taryba šiemet perskirstė lėšas, siekdama paremti daugiau projektų regioninei ir tautinių bendrijų žiniasklaidai."
"Ralfordas Mullingsas nėra daug pasiekęs tarptautinėse varžybose, bet savaitgalį jamaikietis parodė, kad šį sezoną gali būti rimta jėga disko metimų sektoriuje. „Texas Relays"" varžybose 22 metų atletas, atstovaujantis Oklahomos universitetui, paskutiniu bandymu nuskraidino diską 69 m 13 cm. 🚨Ralford Mullings (OU) goes off at Texas Relays🥏 The Olympic finalist broke the Texas Relays record with a MASSIVE 69.13m and had four throws > 67m. Only athlete to throw farther in college?...Mykolas Alekna. We're in for a great year of NCAA discus folks🙌 📹 ou_throws pic.twitter.com/ecMtVR2Dz9 — Beau Throws (@beau_throws) March 30, 2025 Tai naujas Oklahomos universiteto rekordas, varžybų rekordas ir Mike'o A.Myerso stadiono rekordas. Kartu tai yra ir geriausias sezono rezultatas, nes iki šiol šiais metais diską toliausiai skraidino australas Matthew Denny (68 m 17 cm). Reikia pabrėžti, kad ne visi elitiniai disko metikai startavo šį sezoną. Pasaulio rekordą pernai pasiekęs Lietuvos disko metikas Mykolas Alekna dar rengiasi pirmosioms varžyboms, kurios numatytos JAV balandžio mėnesį, - kaip 15min sakė treneris Mantas Jusis, olimpinis vicečempionas išmėgins jėgas NCAA varžybose Berklio universiteto varžybose, o paskui mes diską Ramonoje (JAV), kur pernai ir pagerino nuo 1986 metų besilaikiusį planetos rekordą - 74 m 35 cm. R.Mullingso tolimas metimas savaitgalį nebuvo atsitiktinis, nes per keturis metimus jo diskas skriejo daugiau nei 67 metrus. Ralford Mullings ranks No. 2 all-time in NCAA history with his 69.13m (226’9.00"") mark 😮 pic.twitter.com/fjvicFZiZ4 — Oklahoma T&F & XC (@OU_Track) March 29, 2025 2021 m. pasaulio jaunimo (iki 20 metų) čempionate Kenijoje R.Mullingsas buvo antras, nusileidęs auksą pelniusiam M.Aleknai. Suaugusiųjų varžybose šis jamaikietis dar neturi ryškių titulų, nors pernai metė diską 69 m 67 cm Oklahomoje, o olimpinėse žaidynėse Paryžiuje užėmė 9 vietą.","Ralfordas Mullingsas, atstovaudamas Oklahomos universitetui, „Texas Relays“ varžybose diską nuskraidino 69,13 m, pagerindamas varžybų ir stadiono rekordą, bei užėmė antrąją vietą NCAA istorijoje. Tai geriausias sezono rezultatas, lenkiantis iki šiol pirmavusį australo Matthew Denny metimą."
"Prieš lemiamą dvikovą treneriai paskelbė Lietuvos rinktinės sudėtį, sieksiančią antrą kartą mūsų šalies istorijoje patekti į pasaulio čempionatą. Daugybę jaunų žaidėjų, tarp jų net tris 17-etes, turinčios Lietuvos rinktinės amžiaus vidurkis - vos 22 metai. „Ko gero, esame pati jauniausia komanda iš visų 22-iejų rinktinių, kovosiančių antrajame pasaulio čempionato atrankos etape. Nerimastingai ir su entuziazmu laukiame šio iššūkio, - teigė pirmame pasaulio čempionato atrankos etape Didžiosios Britanijos ir Graikijos rinktines nugalėjusios Lietuvos rinktinės treneris Herlanderis Silva. - Į rinktinę pavyko suburti visas geriausias rankininkes, kurias galime šiuo metu pasirinkti. Esu tikrai patenkintas mūsų žaidėjų darbu treniruotėse ir susiformavusia puikia atmosfera komandoje. Tai geras ženklas, nes rinktinės stovyklose neturime daug laiko treniruotėms, todėl sunku į treniruočių procesą įlieti naujas žaidėjas."" rankinis.lt nuotr./Herlanderis Silva Į rinktinę pakviestos net šešios rankininkės iš Lietuvos čempionato reguliariojo sezono nugalėtojos Vilniaus „Eglės"" komandos. Tris atstoves delegavo Vilniaus „Sostinės tauras"", dvi - Klaipėdos „Dragūnas"", vieną - čempionės titulą ginanti Kauno r. „Garliava"". Rinktinei atstovaus ir keturios užsienio klubuose - Lenkijoje ir Vokietijoje rungtyniaujančios rankininkės. „Rinktinės kandidačių sąrašuose turime 35-40 rankininkių, kurias nuolat stebime. Norime kuo daugiau žaidėjų suteikti galimybę rinktinėje parodyti savo talentą ir įgūdžius, pažiūrėti kaip jos pritampa prie mūsų gynybos ir puolimo taktinių sumanymų, - sakė Lietuvos rinktinės vairą praėjusių metų rugsėjį perėmęs H.Silva. - Vieną naujokę turime ir šioje stovykloje. Tai 18-etė Mija Paulauskaitė, grįžusi po sunkių traumų. Būdamas Lietuvoje mačiau ją žaidžiančią „Eglės"" komandoje ir man paliko įspūdį jos įgūdžiai bei talentas. Mija dar nevyks kartu į išvykos rungtynes, bet norime ją išbandyti rinktinės treniruotėse."" Lietuvos rinktinė treniruočių stovyklą pradės artėjantį sekmadienį. Vilniuje rinktinė surengs vos tris treniruotes ir jau antradienį rankininkių lauks daugiau beveik 10 valandų trukmės kelionė į Farerų salų sostinę Torshauną. rankinis.lt nuotr./Lietuvos moterų rankinio rinktinė „Laukia labai sunki stovykla, nes pirmas rungtynes žaisime svečiuose ir turėsime dvi ilgas keliones. Labai laukiam atsakomųjų rungtynių Jonavoje. Įdomu tai, kad Lietuvos rinktinė dar niekada nėra žaidusi šiame mieste. Tai bus puiki proga supažindinti su tarptautiniu rankiniu dar vieną Lietuvos miestą. Norime skleisti žinią, kad Lietuvoje yra sudarytos puikios sąlygos tapti gera rankininke ar rankininku ir yra nemažai galimybių išvykti žaisti ir į užsienio klubus, - sakė Lietuvos rinktinę treniruojantis portugalas. - Todėl nepavargsiu to kartoti ir nuolat dėkoti Lietuvos treneriams, kurie dirba su rankininkėmis kiekvieną dieną. Rinktinėje turime vos kelias treniruotes pasiruošti rungtynėms, o pagrindinis įdirbis yra šių trenerių kasdienis darbas. Tai yra ir rinktinės trenerių darbo pagrindas."" Lietuvos rinktinės sudėtis: Vartininkės: Evita Žilionytė ir Kotryna Vasiliauskaitė (abi Vilniaus RSK „Eglė). Evita Žilionytė ir Kotryna Vasiliauskaitė (abi Vilniaus RSK „Eglė). Kairieji kraštai: Dominyka Andronik (Vilniaus SM „Sostinės tauras-VHC"") ir Greta Rinkevičiūtė („SC Allensbach"", Vokietija). Dominyka Andronik (Vilniaus SM „Sostinės tauras-VHC"") ir Greta Rinkevičiūtė („SC Allensbach"", Vokietija). Kairieji pusiau kraštai: Aušra Arciševskaja („MKS Piotrcovia"", Lenkija), Gabija Pilikauskaitė („Eglė"") ir Mija Paulauskaitė („Eglė""). Aušra Arciševskaja („MKS Piotrcovia"", Lenkija), Gabija Pilikauskaitė („Eglė"") ir Mija Paulauskaitė („Eglė""). Įžaidėjos: Gerda Kairytė („Frankfurter HC"", Vokietija), Martyna Ustilaitė (Kauno r. „Cascada-HC Garliava""), Ana Andronik („Sostinės tauras"") ir Gabija Nievaitė („Eglė""). Gerda Kairytė („Frankfurter HC"", Vokietija), Martyna Ustilaitė (Kauno r. „Cascada-HC Garliava""), Ana Andronik („Sostinės tauras"") ir Gabija Nievaitė („Eglė""). Linijos žaidėjos: Rita Rakauskienė („Eglė"") ir Amelija Selivončikaitė (Kauno „Žalgiris""). Rita Rakauskienė („Eglė"") ir Amelija Selivončikaitė (Kauno „Žalgiris""). Dešinieji pusiau kraštai: Vakarė Damulevičiūtė („Bad Wildungen Vipers"", Vokietija), Singrida Kulikovaitė („Sostinės tauras""), Agnė Gudlinkytė („Žalgiris"") ir Dovilė Mižutytė (Klaipėdos „Dragūnas""). Vakarė Damulevičiūtė („Bad Wildungen Vipers"", Vokietija), Singrida Kulikovaitė („Sostinės tauras""), Agnė Gudlinkytė („Žalgiris"") ir Dovilė Mižutytė (Klaipėdos „Dragūnas""). Universali: Greta Vainorytė ( „Dragūnas""). Per visą istoriją Lietuvos moterų rankinio rinktinė pasaulio čempionate yra dalyvavusi vienintelį kartą. 1993 m. Norvegijoje vykusiame pasaulio čempionate lietuvės užėmė 13 vietą tarp 16-os finalinio etapo dalyvių. Šių metų pasaulio čempionatas, kuriame dalyvaus 32 rinktinės, vyks Vokietijoje ir Nyderlanduose.","Lietuvos moterų rankinio rinktinė, kurią sudaro jauni žaidėjai ir kuriai vadovauja treneris Herlanderis Silva, ruošiasi svarbiai dvikovai dėl patekimo į pasaulio čempionatą, kuriame Lietuva dalyvavo tik kartą 1993 metais. Rinktinėje dalyvauja žaidėjos iš įvairių Lietuvos klubų ir užsienio, o treniruotės prasidės Vilniuje prieš kelionę į Farerų salas."
"Kovoje iki trijų pergalių suvalkiečiai yra priekyje 2-0. Trečioji serijos akistata į Kauną grįš balandžio 3 d. (ketvirtadienį). Į Vilkaviškio sporto centrą sugužėjo rekordinis skaičius aistruolių - 1050. Žalgiriečius šioje dvikovoje gyvai palaikė Andrea Trinchieri ir Massimiliano Menetti. Šeimininkai pabandė iniciatyvą į savo rankas paimti nuo rungtynių pradžios (11:3), bet kauniečiai atsakė 12:2 atkarpa ir persvėrė rezultatą (15:13). Po atkaklios kovos į didžiąją pertrauką „Perlo-Grupinispirkimas.lt"" krepšininkai išėjo pirmaudami vieno metimo persvara (33:30). Artėjant trečiojo ketvirčio pabaigai „Žalgirio"" dubleriams pavyko susikrauti rekordinę persvarą (54:47), bet tada jaunuolių puolimo mašina sustojo. Tuo pasinaudoję Zablockio auklėtiniai įsūdė 16 taškų be atsako ir perlaužė susitikimo eigą (63:54). Įpusėjus lemiamam kėliniui svečiai dar bandė atkurti intrigą ir įstengė sumažinti skirtumą iki vieno metimo (63:66). Tačiau „Perlo-Grupinispirkimas.lt"" kapitonas Rokas Stankevičius pelnė 6 taškus paeiliui, Modestas Žaunieriūnas pridėjo dvitaškį ir šeimininkai priartėjo prie pergalės likus 3 paskutinėms minutėms (74:63). Nugalėtojams Bryce'as McBride'as surinko dvigubą dublį ir per 29 minutes pelnė 19 taškų (5/10 dvit., 3/6 trit., 0/2 baud.), sugriebė 11 kamuolių, atliko 5 rezultatyvius perdavimus bei sugeneravo 21 naudingumo balą. Kauniečių kapitono Manto Laurenčiko sąskaitoje per 37,5 minutės buvo 21 taškas (7/12 dvit. 0/3 trit., 7/9 baud.), 6 atkovoti kamuoliai, 8 rezultatyvūs perdavimai bei 25 efektyvumo balai. „7bet-NKL"" atkrintamosiose debiutavęs Ignas Štombergas per 21 minutę buvo arti dvigubo dublio ir surinko 15 taškų, 9 atkovotus kamuolius bei 19 naudingumo balų. Ištiksėjus pirmųjų 14 žaidimo minučių Mantas Juzėnas buvo nubaustas trečiąja asmenine pražanga, o Dovydas Buika gavo ketvirtąją prabėgus pustrečio kėlinio. Lemiamo ketvirčio pradžioje pražangų limitą pasiekė Aleksas Bieliauskas ir išsiėmė save iš rungtynių. Šeimininkai neturėjo Armando Bancevičiaus, žalgiriečiai - Nedo Raupelio ir Ilja Kuruco. „Perlas-Grupinispirkimas.lt"": Bryce'as McBride'as 19 (5/10 dvit., 3/6 trit., 11 atk. kam., 5 rez. perd.), Giedrius Stankevičius 15 (3/6 trit., 8 atk. kam.), Rokas Stankevičius 14 (4/4 dvit.), Seyi Reiley 9 (3/8 dvit., 5 atk. kam.), Modestas Žaunieriūnas 7. „Žalgiris-2"": Mantas Laurenčikas 21 (7/12 dvit., 7/9 baud., 6 atk. kam., 8 rez. perd., 5 kld., 25 naud.), Ignas Štombergas (7/9 dvit., 9 atk. kam.) ir Dovydas Buika (3/8 dvit., 3/8 trit., 7 atk. kam., 4 rez. perd., 4 kld.) po 15.","Krepšinio rungtynėse „Perlas-Grupinispirkimas.lt“ įveikė „Žalgiris-2“ komandą ir serijoje pirmauja 2-0; Bryce'as McBride'as ir Giedrius Stankevičius buvo svarbūs žaidėjai šeimininkų pergalėje, o Mantas Laurenčikas išsiskyrė „Žalgiris-2“ gretose."
"JAV akcijos bando atsigauti po D.Trumpo prekybos karo sukelto šoko Po dar vieno staigaus išpardavimo ketvirtadienį JAV akcijų ateities sandoriuose penktadienį kol kas tvyro ramybė. Penktadienį „Dow"" ateities sandorių vertė padidėjo 275 punktais, arba 0,7 proc. „S&P 500"" ateities sandoriai pakilo 0,8 proc., o „Nasdaq"" ateities sandoriai - 0,8 proc. 123RF.com nuotr./Akcijų birža Tačiau investuotojai biržose prekiauja kaip ant peilio ašmenų, o bet koks D.Trumpo administracijos pranešimas dėl muitų gali sukelti akcijų kilimą arba kritimą, rašo CNN. Pavyzdžiui, ketvirtadienį akcijos smuko po to, kai D. Trumpo administracija patikslino, kad Kinijai įvestas 145 proc. muitų tarifas. Volstritas manė, kad tarifas yra 125 proc., tad „Dow"" indeksas akimirksniu nusmuko 2 000 punktų. Per 129 metų „Dow Jones Industrial Average"" istoriją indeksas 31 kartą užsidarė 1 000 punktų ar daugiau aukščiau arba žemiau. Keturi iš šių atvejų įvyko praėjusią savaitę. Nepaisant trečiadienio istorinio prieaugio po to, kai D.Trumpas paskelbė stabdantis muitų įvedimą, JAV akcijų vertė tebėra gerokai žemesnė nei prieš prezidentui balandžio 2 d. pristatant savo „išlaisvinimo dienos"" muitų planą.","JAV akcijų rinka bando atsigauti po D. Trumpo prekybos karo sukelto šoko, tačiau investuotojai tebelieka atsargūs, nes bet koks administracijos pranešimas dėl muitų gali sukelti staigius rinkos pokyčius. Nepaisant laikinų prieaugių, akcijų vertė tebėra žemesnė nei iki muitų plano pristatymo."
"Daugelis lėtinių ar ilgai organizme besivystančių ligų, pavyzdžiui, hipertenzija, vėžys ar diabetas, gali neturėti ryškių požymių net kelerius metus, sako sveikatos priežiūros tinklo „Antėja"" šeimos gydytoja, echoskopuotoja Evelina Rimdžienė. „Žmogus gali jaustis visiškai gerai ir net nesuvokti, kad jo organizme vyksta pavojingi pokyčiai, kurie gali būti žalingi sveikatai. Profilaktiniai tyrimai suteikia galimybę anksti pastebėti ir užkirsti kelią tokioms ligoms dar prieš pasireiškiant pirmiesiems simptomams"", - teigia gydytoja. Kaip dažnai atlikti echoskopiją? Medikė teigia, kad norint rūpintis savo sveikata ir ligas aptikti ankstyvose stadijose, svarbu reguliariai atlikti kraujo tyrimus ir lankytis echoskopuotojo kabinete. Echoskopiniai tyrimai yra svarbūs įvairių organų būklei įvertinti ir ligoms nustatyti kuo anksčiau. Echoskopija leidžia įvertinti vidaus organų, audinių ir kraujagyslių būklę be invazinių procedūrų, todėl yra plačiai naudojamas diagnostikos metodas. Profilaktiškai echoskopiją dažniausiai rekomenduojama pradėti atlikti vyresniems nei 40 metų asmenims, tačiau tyrimo dažnumas priklauso nuo simptomų, šeimos istorijos ir gyvenimo būdo. „Jei asmuo neturi sveikatos problemų ir nėra specifinių rizikos veiksnių, echoskopiniai tyrimai paprastai atliekami kas 1-2 metus, siekiant stebėti bendrą vidaus organų būklę ir anksti pastebėti galimas problemas. Tačiau, jei žmogus jaučia kokius nors simptomus ar turi rizikos veiksnių, pavyzdžiui, aukštą kraujospūdį ar širdies ligų istoriją šeimoje, tyrimai gali būti rekomenduojami dažniau"", - sako „Antėja"" gydytoja. Be to, yra tam tikrų simptomų ir sveikatos būklės pokyčių, rodančių, kad echoskopiją verta atlikti anksčiau. „Tai pilvo skausmai ar diskomfortas, pūtimas, virškinimo sutrikimai, neaiškus svorio kritimas ar apetito praradimas, pilvo apimties didėjimas, šlapimo pokyčiai (pvz., kraujas), dusulys, krūtinės skausmai, širdies ritmo sutrikimai, menstruacijų nereguliarumas, galūnių tinimas, varikozė, pakitimai odoje ar poodiniuose audiniuose, aukštas kraujospūdis ir kt."", - vardija gydytoja. E. Rimdžienė priduria, kad echoskopija neskleidžia radiacijos, todėl tinka visoms pacientų grupėms, įskaitant nėščiąsias ir vaikus. „Palyginti su kitais diagnostikos metodais, echoskopija yra greitesnė, pigesnė ir nereikalauja specialaus pasiruošimo. Ji taikoma įvairiose medicinos srityse: kardiologijoje - širdžiai įvertinti, ginekologijoje - gimdos ir kiaušidžių būklei tirti, urologijoje - inkstams ir prostatai, hepatologijoje - kepenims, kasai ir tulžies pūslei, o traumatologijoje bei ortopedijoje - raumenų, sausgyslių ir sąnarių tyrimui"", - pasakoja „Antėja"" šeimos gydytoja. Pataria laiku atlikti ir kraujo tyrimus Vis dėlto medikė pabrėžia, kad kai kuriuos organizmo pokyčius galima pastebėti tik atlikus kraujo tyrimus. Pagrindiniai tyrimai, padedantys įvertinti bendrą organizmo būklę ir nustatyti ligas, yra bendras kraujo tyrimas, cholesterolio (lipidogramos) ir gliukozės kiekio nustatymas, kepenų funkcijos bei skydliaukės hormonų tyrimai. Taip pat svarbu įvertinti vitaminų ir mineralų - vitamino D, B12, folatų, geležies ir feritino - kiekį. Vyrams gali būti svarbus ir prostatos specifinio antigeno (PAS) tyrimas, leidžiantis stebėti prostatos būklę. Visi šie tyrimai padeda anksti nustatyti galimas problemas ir laiku pradėti gydymą. „Kraujo tyrimų dažnumas priklauso nuo amžiaus, gyvenimo būdo ir sveikatos būklės. Jauniems žmonėms be rizikos veiksnių paprastai pakanka tyrimus atlikti kas 2-3 metus. Tačiau su amžiumi, atsirandant sveikatos problemoms ar rizikos veiksniams - antsvoriui, rūkymui ar fizinio aktyvumo stokai - tyrimus reikėtų atlikti dažniau, idealiu atveju kartą per metus. Reguliarūs tyrimai padeda stebėti organizmo būklę ir užkirsti kelią rimtesnėms ligoms"", - sako E. Rimdžienė. Šaltinis: https://sc.bns.lt/view/item/gydytoja-ragina-neignoruoti-kuno-siunciamu-zenklu-kada-pakanka-kraujo-tyrimu-o-kada-butina-echoskopija-504494","Profilaktiniai tyrimai, tokie kaip echoskopija ir kraujo tyrimai, yra svarbūs ankstyvam lėtinių ligų nustatymui ir prevencijai, nes daugelis šių ligų gali vystytis be ryškių simptomų. Gydytoja Evelina Rimdžienė rekomenduoja reguliariai atlikti šiuos tyrimus, ypač jei yra rizikos veiksnių ar simptomų,"
"Atvira, jautri ir tikra Pastaraisiais metais koncertuodama su gyvo garso grupe, pasirodydama įvairiuose projektuose ir kurdama autorinę muziką, Liepa augo ne tik kaip atlikėja, bet ir kaip žmogus. Dabar ji grįžta į sceną kitaip - be perteklinių formų, be blizgesio, su tuo, kas tikra: muzika, žodžiais ir jausmu. „Labai ilgai brandinau šį turą. Norėjau, kad tai nebūtų tiesiog koncertas - tai būtų tikras susitikimas. Akimirkos, kai nereikia nieko įrodyti, kai galima kvėpuoti tuo pačiu ritmu su žmonėmis salėje,"" - sako Liepa. Asmeninio archyvo nuotr./Liepa Mondeikaitė-Norkevičienė Dainos, kurios suskambės kitaip Scenoje - tik balsas, klavišiniai, gitara ir visa emocijų paletė. Liepos autorinės dainos šiuose koncertuose suskambės naujai - subtiliai, išgrynintai, kupinos intymumo ir asmeniško pasakojimo. Specialiai turui Liepa sukūrė naują „Eurovizijos"" dainos versiją, kurioje atsiskleidžia visai kita jos pusė - brandesnė, jautresnė, dar artimesnė. O klausytojų laukia ir daugiau muzikinių staigmenų: netikėti kūriniai, išskirtiniai pasirodymai, o kiekviena vakaro detalė - kruopščiai apgalvota. Asmeninio archyvo nuotr./Liepa Mondeikaitė-Norkevičienė Brandos ženklas ir tikras atsidavimas Tai - trijų miestų muzikinė kelionė: grįžimas prie šaknų, prie to, kas svarbiausia - tikėjimo, svajonių, artumo troškimo ir tyliai bręstančios stiprybės. Tai koncertai, kuriuose svarbi ne tik muzika, bet ir tai, kas nutinka tarp dainų - žvilgsniai, pauzės, tyla po paskutinės natos. Liepa viską, ką daro, daro šimtu procentų - su visa energija, atsidavimu ir meile scenai. Prie šio turo įgyvendinimo prisideda didelė kūrybinė komanda, kuriai rūpi ne tik garsas ar vaizdas, bet ir atmosfera, emocija, magija. Žiūrovai gali būti tikri - laukia ne eilinis koncertas, o išjaustas, profesionaliai parengtas ir įsimintinas reginys, kuriame susijungs balsas, tyla ir siela. Koncertų datos: Gegužės 8 d. - Vilnius, Šv. Kotrynos bažnyčia Birželio 12 d. - Palanga, Kurhauzas Birželio 13 d. - Klaipėda, Koncertų salė „Tai vakaras ne apie tai, kas įvyksta scenoje. Tai - apie tai, kas nutinka tarp dainų. Apie tylą, kuri kalba. Apie žvilgsnį į save. Apie tai, kaip muzika padeda prisiminti, kas mes esame"", - kviečia Liepa Mondeikaitė. Bilietus platina bilietai.lt","Liepa Mondeikaitė-Norkevičienė grįžta į sceną su intymiais ir išgrynintais koncertais, kuriuose svarbiausia muzika, emocijos ir nuoširdus ryšys su klausytojais. Šis trijų miestų turas, kuris vyks Vilniuje, Palangoje ir Klaipėdoje, žada ne tik muzikines naujienas, bet ir ypatingą atmosfer"
"Socialiniame tinkle „Instagram"" ji pasidalijo įrašu, kuriame atkirto kritikams ir norėjo atkreipti dėmesį į vieną svarbų dalyką. Įrašu sutiko pasidalyti ir su portalo Žmonės.lt skaitytojais. „Ačiū, vyro lygą nusistatysiu pati. Kelios paskutinės dienos buvo kaip sapnas. Nesu pratus prie tiek dėmesio, todėl nesijaučiau gerai. Dėkoju visiems už gražias reakcijas. Bet dabar labai norėčiau pristabdyti šį žiniasklaidos traukinį, kiek galima apie tai rašyti… Visoje šioje emocijų jūroje man svarbu atkreipti dėmesį į vieną dalyką - tas kalbas apie turtingus vyrus, kas kokioje lygoje yra, kad aš esu „iš krepšininkų lentynėlės"", o Matui - „out of his league""… Iš tiesų nei jūs žinote jo lygą, nei mano poreikius. Tas paviršutiniškas žmonių vertinimas pagal pinigus yra tik jūsų pačių įsitikinimas. Jūs patys kuriate stereotipą, kad didžiausias moters laimėjimas - turtingas vyras. O paskui tą gražią mergaitę maišote su žemėmis, kai ji tuo patiki. Iš karto noriu pasakyti - aš nesu iš anksto nusistačiusi prieš pasiturinčius vyrus. Jie dažnai būna protingi ir įdomūs. Bet jų „bagaže"" dažnai yra ir kitos privilegijos: greičiausiai juo dalinsitės ne viena. Jei vyras jus pasirinko pagal grožį, turėkite omenyje, kad gražių moterų Lietuvoje apstu. Tad turite būti labai nepavydžios. Jie turi didelį pasirinkimą ir galimybę išnaudoti merginų iliuzijas, kurias jos pačios kuria, besistengdamos atitikti visuomenės primestus standartus. Asmeninio archyvo nuotr./Agnė Turskienė Jų pinigai - yra jų pinigai, o ne jūsų. Jie juos užsidirbo. Nelabai suprantu, kodėl turėtų su jumis dalintis. Juk mes pačios kovojame už lygias teises. Negana to, jie - ne kvaili vyrai. Jei tiek pasiekė, bent jau turėtų tokie būti. Tad be blizgančių šmutkių linkėčiau, kad daugiau nieko ir neduotų. Aišku, ir neduos - nes kam tada jie jums bus reikalingi? Itin sėkmingi vyrai gyvena savo spąstuose - jie niekada netiki, kad moterys juos domina dėl ko nors kito, išskyrus pinigus. O moterys, viską pastačiusios ant savo grožio, per menką dešimtmetį jį išdalina, tikėdamos, kad laimės loterijoje. Tačiau galiausiai gauna keletą papuošalų, gal dar automobilį ant vyro įmonės pagal „panaudos sutartį"". Kol bus geros ir klusnios mergaitės. Jau nekalbu apie barakudų etiketę, kuri Lietuvoje taip mėgstama. Tokiu būdu prisikaupsite tiek heito, kad tikrai daugiau nei pinigų. Užteks ilgam. Ir kas įdomiausia - juos labiausiai traukia moterys, kurių tai nedomina. Tai taip paradoksalu. Ir vos tik atkreipsite į juos dėmesį, kad ir dėl jų asmenybės, tapsite neįdomi. Nes, be abejo, tai darote dėl pinigų. Tad gal nematuokite vyrų lygos pagal turtingiausiųjų Lietuvoje sąrašą ir nekurkite iliuzijų apie moters „poreikius"", kurių niekas kitas „nepatems"". Tikrai ne visoms to reikia. Visuomenės standartus formuojate patys. Eriko Ovčarenko / BNS nuotr./Agnė Turskienė, Matas Maldeikis Aš nesakau, kad man nepatinka brangi ir kokybiška rankinė, bet malonumas ją nusipirkti pačiai - visai kitas. Apskritai, gyvenime man didžiausias malonumas - ne rezultatas, o procesas. Tad neieškokite greito „rezultato"". Praleisite visą malonumą ir vėliau už tai atkentėsite. Šis gyvenimo dėsnis nepaneigiamas"", -socialiniame tinkle „Instagram"" rašė A.Turskienė. Įraše moteris paatviravo, kokios Mato savybės ją labiausiai sužavėjo. „Kodėl pasirinkau Matą? Visų pirma, neturiu tų „poreikių"", kurių mes „nepatemptume"". Nesu stiliaus blogerė, tad atsiprašau, jei jis atrodo „be skonio"". Deimantai? Taip, gražiai blizga, bet absoliučiai išgyvenu ir be jų. Atmetus visus anksčiau vardintus šalutinius poveikius, turiu patikimą, nuostabų vyrą, kuris sugeba vertinti moterį ne kaip daiktą. Mes valandų valandas diskutuojame ryte ir vakare - apie viską. Nuolat mokomės vienas iš kito. Asmeninio albumo nuotr./Agnė Turskienė O svarbiausia - aš turiu ramybę dėl žmogaus, nes žinau, kad jis rytoj bus toks pat kaip šiandien. Rūpestingas, patikimas, mylintis ir nesugadintas. Šalia savęs turiu žmogų, turintį be galo aukštus moralės standartus. Jis palaiko mane kiekviename žingsnyje. Jis nepyksta, kai mokausi iki vėlumos, ir net pavargęs neina miegoti vienas - būna šalia. Jis niekada nepamiršta paklausti, ar esu soti, ar gali kuo nors pasirūpinti, jei nespėjau. Kartais tikrai pagalvoju, kad man, o ne jam, reikėtų labiau pasistengti"", - rašė ji. Ji taip pat palinkėjo moterims naudotis grožiu ne vyrams suvilioti, o atkreipti dėmesį į savo darbus. „Linkiu visoms rasti tokį turtingą vyrą. O jei jau esate gražios - investuokite dar ir į protą. Tuomet panaudokite išvaizdą atkreipti dėmesį į savo darbus. Tai bus geriausias jūsų planas. Tik neišdalinkite savo jaunystės mainais į iliuziją ir karolius ant kaklo. Jūs visos iki vienos esate vertos daug daugiau nei saujelės laimingųjų kurie suka ratu"", - palinkėjo Agnė. Žmonės.lt primena, kad praėjusį trečiadienio vakarą Kauno „Žalgirio"" arenoje vyko tradicija tapę apdovanojimai „Auksiniai svogūnai"". Prieš prasidedant renginiui, kviestiniai svečiai žengė raudonuoju kilimu. Čia buvo galima išvysti ir Seimo narį Matą Maldeikį. Tiesa, šventėje jis pasirodė ne vienas - draugiją politikui palaikė žavi dama. Kaip paaiškėjo, kartu su M.Maldeikiu „Auksiniuose svogūnuose"" dalyvavusi šviesiaplaukė - jo širdies draugė, kibernetinio saugumo ekspertė Agnė Turskienė. Ant raudonojo kilimo ji pozavo ir su Mato mama A.Maldeikiene. Beje, viešumoje kartu su sūnumi Aušra matoma retai. „Tai antras kartas, kuomet kartu su sūnumi atliekame ne mamos ir sūnaus darbą. Turiu omenyje, kai ne kavą kartu geriame ar apie gyvenimą plepame"", - portalui Žmonės.lt pasakojo ji.","Agnė Turskienė „Instagram“ tinkle pasidalijo įrašu, kuriame atsakė kritikams ir pabrėžė, kad vyro pasirinkimas neturėtų būti vertinamas pagal jo turtą ar visuomenės standartus. Ji pabrėžė, kad svarbiausia yra rasti partnerį, su kuriuo galima dalintis bendromis vertybėmis ir kuris vertina moterį ne dėl materialių dal"
"„Maccabi"" persvara ketvirto kėlinio pradžioje siekė 15 taškų (82:67), kuomet Ergino Atamano vyrai spurtavo 18:0 ir persvėrė rezultatą. Roko Jokubaičio prasiveržimas buvo grąžinęs pranašumą „Maccabi"" (90:86), tačiau Kendricko Nunno ir Juancho Hernangomezo tritaškiai leido triumfuoti Atėnų klubui - 99:92 (24:19, 18:28, 25:31, 32:14). Great road W for @Paobcgr after a huge comeback in the fourth! ✅#EveryGameMatters pic.twitter.com/JUPspYrOBj — Turkish Airlines EuroLeague (@EuroLeague) March 26, 2025 Lemiamą ketvirtį Eurolygos čempionai laimėjo net 32:14. Wenyen Gabriel with B2B BLOCKS and a bucket on the other end! ⚠️ Huge sequence by @WenyenGabriel 👀#MotorolaMagicMoments | @Paobcgr @Moto pic.twitter.com/0dFb1rRLm5 — Turkish Airlines EuroLeague (@EuroLeague) March 26, 2025 PAO gynyba šįkart pristabdė R.Jokubaitį. Lietuvis 7-eriose rungtynėse iš eilės prieš tai buvo pelnęs dviženklį taškų skaičių, bet šįkart surinko tik 4-is (2/8 dvit.). Tai - pakartotas jo antirekordas šio sezono Eurolygoje. Įžaidėjas taip pat atliko 4 rezultatyvius perdavimus, perėmė 2 kamuolius, tiek pat prarado ir surinko 5 naudingumo balus per 24 minutes. „Maccabi"": Levi Randolphas 21 (6 atk. kam.), Jake'as Cohenas 15 (6 atk. kam.), Romanas Sorkinas 12, Trevionas Williamsas (7 atk. kam.) ir Tamiras Blattas (3/6 trit.) - po 11, ... Rokas Jokubaitis 4 (2/8 dvit.). „Panathinaikos"": Kendrickas Nunnas 26 (5/10 trit., 8 rez. perd., 5 atk. kam., 5 klaid.), Juancho Hernangomezas 18 (4/6 trit., 8 atk. kam.), Lorenzo Brownas 14, Wenyenas Gabrielius 13. „Maccabi"" jau nebeturi šansų patekti į Eurolygos įkrintamąsias, o titulą ginantis „Panathinaikos"" žengia trečias.","Atėnų „Panathinaikos“ pergalė prieš Tel Avivo „Maccabi“ rezultatu 99:92 buvo pasiekta po įspūdingo ketvirto kėlinio sugrįžimo, o Rokas Jokubaitis šiose rungtynėse pelnė tik 4 taškus."
"Dainininkė Augustė Vedrickaitė pašiurpo - telefonu ji užfiksavo, kaip atliekų tvarkymo bendrovės darbuotojai atvežė šiukšlių maišus ir sukrovė juos į kieme stovinčius konteinerius. Vaizdo įrašu dainininkė pasidalijo socialiniuose tinkluose, taip atkreipdama daugelio Vilniaus gyventojų dėmesį. Įrašu A.Vedrickaitė pasidalijo su portalu Žmonės.lt. „Šįryt užkliuvo akis, tai noriu pasidalinti ir kartu paklausti. Smagu matyti, kad tvarkomas miestas, bet kas vyksta su tvarkytojų atliekomis? Šiukšlėmis tiesiog užpildomi atsitiktiniai gyventojų konteineriai ir čia viskas tvarkoj? Ne vienas maišiukas, o visa pilna priekaba. Prie buitinių atliekų? Kažko aš nesuprantu..."" - rašė Augustė ir pasidalijo vaizdo įrašu. Tiesa, į A.Vedrickaitės įrašą sureagavo Vilniaus atliekų sistemos administratorius (VASA). „Sveiki, ačiū, kad neliekate abejingi. Teritoriją prižiūrinti įmonė UAB „Ekonovus"" galimai pažeidė Kelių eismo taisykles - važiavo pėstiesiems skirtu taku ir netinkamai atsikratė atliekomis, pažeisdama Vilniaus miesto savivaldybės atliekų tvarkymo taisyklių 54.3 punktą, draudžiantį konteineriuose šalinti atliekas, kurioms jie nėra skirti. Užfiksavome šį pažeidimą ir perdavėme informaciją Vilniaus miesto savivaldybės Viešosios tvarkos skyriui. UAB „Ekonovus"" darbuotojai buvo vietoje ir sutvarkė išmestas atliekas vadovaujantis Atliekų tvarkymo taisyklėmis. Dėl šio incidento gyventojai nuostolių nepatirs"", - rašoma komentare.","Dainininkė Augustė Vedrickaitė pasidalijo vaizdo įrašu, kuriame atliekų tvarkymo įmonės darbuotojai netinkamai šalina atliekas, ir į tai sureagavo Vilniaus atliekų sistemos administratorius, pažymėdamas, kad pažeidimas bus perduotas savivaldybei."
"„Be Lietuvos politikų bus nominuoti ir užsienio veikėjai - Donaldas Trumpas su Melanija Trumpa pretenduoja į „Metų bučinį"", o Šiaurės Korėjos lyderis Kim Čen Unas nominuotas „Metų dainos"" apdovanojimui. Beje, pirmoji JAV pora - Trumpas ir ponia Trumpa pranešė, kad asmeniškai dalyvaus „Auksinių svogūnų"" ceremonijoje. Karmėlavoje jau ilginamas Kauno oro uosto nusileidimo takas, kad Trumpui nebūtų per trumpas"", - teigė apdovanojimų organizatorius ir vienas iš vedėjų Arūnas Valinskas. Asmeninio albumo nuotr./Arūnas Valinskas, Justinas Jankevičius Be to, ceremonijos rengėjams pavyko gauti autentišką slaptą medžiagą apie Remigijaus Žemaitaičio susirašinėjimą su Elonu Musku, kurioje atskleidžiama, kad tikroji Seimo nario kelionės į JAV priežastis buvo... skrydis į Marsą. Ši medžiaga bus pademonstruota renginio metu. Savosios „Auksinio svogūno"" nominacijos, be jokios abejonės, sulauks ir Briuselio princesė Vilija Blinkevičiūtė bei Lietuvos politinė Bunkė - Agnė Širinskienė. Pirmą kartą per visą „Auksinių svogūnų"" istoriją ceremoniją ves net keturi vedėjai. Prie auksinio, neišskiriamo Arūno Valinsko ir Justino Jankevičiaus dueto šiemet prisijungs komikė Vita Žiba ir ceremonmeisteris Gian Luca Čipolini. Tradiciškai linksmas nominacijas lydės unikalūs muzikiniai numeriai, kuriuos ruošia stulbinančioms transformacijoms scenoje pasiryžusios muzikos ir teatro žvaigždės: Ramūnas Rudokas, Marius Jampolskis, Aušra Štukytė, Inga Valinskienė, Deivis Norvilas, Justinas Lapatinskas, Nijolė Pareigytė, „DAR"", „Grupė 2 - Karolis ir Donatas"", „patrulis"" Algirdas Radzevičius ir kiti publikos numylėti veidai bei visas būrys šokėjų. Asmeninio albumo nuotr./Arūnas Valinskas, Justinas Jankevičius „Auksinių svogūnų"" organizatoriai teigia, kad viskas vyksta kaip niekada sklandžiai, vis dėlto, jie susidūrė su viena labai didele problema - kaip sutalpinti visas valdžios vyrų ir moterų nesąmones į vieną ceremoniją, nes įvykių užtektų net trejiems apdovanojimams.","„Auksinių svogūnų"" ceremonijoje nominuoti tiek Lietuvos politikai, tiek užsienio veikėjai, tokie kaip Donaldas ir Melanija Trumpai bei Kim Čen Unas, o renginį ves keturi vedėjai, įskaitant Arūną Valinską ir Justiną Jankevičių. Organizatoriai pažymi, kad renginys bus kupinas muzikinių pasirodymų ir humoro, tačiau susiduria su iššūkiu sutalpinti gausybę politinių įvykių į vieną vakarą."
"Socialiniame tinkle „Instagram"" ji pasidalijo nuotaikingu vaizdo įrašu, kuriame nufilmavo savo pirmąją reakciją išvydus teigiamą nėštumo testą. „PIRMA REAKCIJA - AŠ IŠSIGANDAU! Tikriausiai mažiau populiari reakcija arba tokia, apie kurią gėda prisipažinti. Lyg ir pakankamai subrendusi, supranti savo veiksmus ir atsakomybę už juos… bet kai pamačiau dvi juosteles, atėjo suvokimas, kad gyvenimas dabar tikrai pasikeis ir nebus toks koks buvo - akimirkai mane ištiko šokas. Gyvenau savo visišką „best life"" ir kai aš būtent taip savo gyvenimą ir jausdavau, ilgą laiką buvo sunku pasirašyti kitokiam gyvenimo būdui - motinystei ir besąlygiškam pasiaukojimui. Tačiau, su metais atsirado ir kitokių minčių - vis dažniau galvodavau apie tai, kad galiu labai stipriai pasigailėti nepastojusi, juolab nepabandžiusi. Esu tokio amžiaus, kada šiandien - „best life"", o rytoj - sorry, bet jau nelabai ir potencialo liko. Tai vat baimę prarasti savo ankstyvą gyvenimą pakeitė baimė netekti galimybės turėti kitokį - ateities gyvenimą. Tada pabandėme ir pastojome! Pirmos atėjusios mintys apie tai, kad dabar turėsiu auginti mažą žmogeliuką ir įdėti į jį viską geriausią ką tik galiu, akimirkai išgąsdino. O jeigu nepavyks? O jeigu kažką padarysiu blogai? O kaip viskas vyks? Ar aš būsiu gera mama? Tikiu, kad kiekviena mama bent kartą apie visa tai pagalvoja, tik skirtingom akimirkom. Mano gi sutapo su sužinojimu, tad savo tokį nerimą pavyko nufilmuoti"", - po pasidalintu nuotaikingu vaizdo įrašu rašė ji.","Moteris „Instagram"" pasidalijo nuotaikingu vaizdo įrašu, kuriame užfiksuota jos pirmoji reakcija į teigiamą nėštumo testą. Ji atvirai pasakoja apie savo išgąstį ir baimes, susijusias su motinyste, bei apie suvokimą, kad gyvenimas pasikeis, tačiau pabrėžia, kad noras tapti mama galiausiai nugalėjo"
"„BBC Scotland"" išleido devynių serijų tinklalaidę „Romanov: Czar of Hearts"" (liet. „Romanovas: „Hearts"" caras""), kuriame pasakojama apie kontroversiškojo Lietuvos bankininko Vladimiro Romanovo etapą Škotijoje, istorinio sostinės klubo įsigijimą, svaiginančias pergales ir skausmingą pabaigą. Tinklalaidžių cikle primenama, kaip būsimas futbolo ir krepšinio mecenatas sukaupė turtus, 2005-aisiais išgelbėjo „Hearts"" nuo išnykimo, o galiausiai sukėlė vieną didžiausių Lietuvos finansinių krizių ir po Ūkio banko žlugimo pabėgo į Rusiją. Dokumentiniame pasakojime, kurį įgarsino apie „Hearts"" rašantis Martinas Geissleris, kalbama su daugeliu svarbiausių to meto veikėjų, tarp kurių yra ir nemažai lietuvių - Edgaras Jankauskas, Liutauras Varanavičius, Saulius Mikoliūnas, Sergejus Fedotovas ir visas būrys „Hearts"" žvaigždžių Paulas Hartley, Stevenas Pressley, Andy Websteris, Romanas Bednaras. Iš pradžių šioje dokumentinėje sagoje buvo suplanuoti tik devyni epizodai, kol paskutiniojo pabaigoje klausytojai buvo nustebinti netikėta bomba. „Aš esu Vladimiras Romanovas ir noriu jums papasakoti savo istoriją"", - užbaigiamas epizodas. Pirmą kartą daugiau nei per 10 metų Rusijoje nuo Lietuvos teisėsaugos besislapstantis V.Romanovas davė interviu.","„BBC Scotland“ tinklalaidė „Romanov: Czar of Hearts“ pasakoja apie Lietuvos bankininko Vladimiro Romanovo veiklą Škotijoje, įskaitant jo įsigytą „Hearts“ klubą, jo pergales ir krizę, o paskutiniame epizode netikėtai pasirodo pats Romanovas, interviu davęs po daugiau nei dešimtmečio tylos."
"„Iki finalo liko labai nedaug, o kiek vietų finale? Keturios. Kovos tarp projekto dalyvių darosi vis nuožmesnės ir atkaklesnės, todėl, manau, kad šį vakarą visi pasirodymai turėtų būti verti dvylikos balų"" - LNK laidos „Muzikinė kaukė"" pradžioje sakė aktorius ir režisierius Dainius Kazlauskas. Ir jo lūkesčiai buvo išpildyti jau nuo pat pirmo pasirodymo. Pirmasis į sceną žengė aktorius Kasparas Varanavičius, kuriam teko kūnyti Donatą Montvydą. „Kai žiūri jo tuos gyvus pasirodymus, kaip jis šoka, kaip jis dainuoja tuo pačiu metu, kiek energijos žmogus turi, pavydu net šiek tiek. O balsas - pakankamai aukštas, bet aš manau, kad mūsų tembras ir gal net maniera panaši, o tai, tikiuosi, kad man palengvina užduotį"", - prieš pasirodymą sakė Kasparas Varanavičius. Ir vos jam žengus į sceną visi nuščiuvo. Tokio panašumo jau seniai neteko matyti projekte. Daugumai kils klausimas, ar scenoje - Kasparas, ar tikrasis Donatas Montvydas. Vedėjai sunkiai rinko žodžius ir iškart pripažino, kad jau ne projekto ribos pasiektos, bet ir šoktelta šiek tiek aukščiau. „Kasparai, ar čia tikrai tu?"" - klausė vedėja Ugnė Siparė. „Muzikinės kaukės"" akimirka / Simono Barono nuotr. „Och... Yra atlikėjų, kurie dainuoja, yra tų, kur šoka, yra kurie yra gražūs ir yra Donatas Montvydas. Man - jis lyg užsakytas iš muzikos dievų katalogo, kur viskas be trūkumų, tiesiog tobulas atlikėjas, negana to, jis dar nuostabią širdį turi ir yra labai draugiškas, išėjęs į sceną, atrodo, kad Donatas valdo gravitaciją. Kasparas tą gravitaciją pasiskolino, viskas ten buvo taip idealiai nuo tarimo... Dainos žodžiai yra „svarbiausia nusiteikti būti pirmam"", tai šitas nusiteikimas yra identiškas, dvylika balų!"" - sakė Indrė Kavaliauskaitė. Jai pritarė ir kiti kolegos, kurie bandė suprasti, ar vis tik scenoje Kasparas. Į „Muzikinės kaukės"" sceną žengė ir projekte pražydusi Irena Starošaitė. Šį kartą ji atliko net du Tinos Turner kūrinius. „Pagal zodiako ženklą aš esu Svarstyklės, tai man labai sunku apsispręsti, man žiauriai sunku apsispręsti kurią dainą, ir „Proud Mary"" norisi pašokti, ir kitą padainuoti, tad teko sujungti (juokiasi). Man žiauriai sunku greitai išdainuoti ir išmokti anglišką tekstą, ir greitai žodžius ištarti, tai sunkiausia. Vokalą aš kažkaip, man atrodo, kad aš pagaunu, bet gal tik atrodo…"" - nedrąsiai prieš pasirodymą kalbėjo Irena. Prasidėjęs lyriškai nuo Tinos Turner dainos „Private dancer"", pasirodymas peraugo į ugningą šou ir šokį. „Muzikinės kaukės"" akimirka / Simono Barono nuotr. „Jau pradžioj sakiau, kad, artėjant finalui, visų pasirodymai bus verti dvylikos balų, taip ir yra, Irena ne išimtis. Iš tiesų kada klausaisi Tinos, visada tu tikiesi iš jos to, ką ji turi, tos sprogstamos energiją, to fantastiško balso, tos charizmos, judesio, ir Irena, galiu pasakyt, kad šiandien įvaizdis - dvylika, energija - dvylika, balsas - dvylika, charizma, įtaiga - dvylika, štai tau ir atsakymas"", - Ireną gyrė Dainius Kazlauskas. „Man labai įstrigo skrodžiantis Irenos žvilgsnis, kuris, beje, labai labai buvo panašus būtent į Tinos, žvilgsnį, kuris turi tiek patirties, meilės gyvenimui. Man atrodo, kad Irena yra mūsų lietuviškoji Tina Turner"", - sakyė Toma Vaškevičiūtė. „Muzikinės kaukės"" akimirka / Simono Barono nuotr. Dar vienas pasirodymas, kurio labai laukė projekto komisija, tai Ovidijaus Petrausko įkūnijimas, nes jam teko tapti… pop dievaite Britney Spears. „Labai nesidžiaugiu ir net neįsivaizdavau, kaip įsikūnyti į Britney. Pamatęs nuotrauką, ką ištraukiau, norėjau suplėšyti „Muzikinės kaukės"" sutartį ir išeiti lauk. Reikėjo labai daug pastangų, dėl judesių, visko. Aš su šokiais išvis nedraugauju, man čia didžiausias iššūkis, bet šokių bus"", - prieš pasirodymą sakė Ovidijus. Kai Ovidijus žengė į sceną, studijoje nugriaudėjo juokas. Ir nors vaizdas akims buvo netikėtas, tačiau Ovidijaus rimtas požiūris į darbą pasirodymą padarė ne tik keliantį šypseną, bet ir kokybišką, profesionalų. „Muzikinės kaukės"" akimirka / Simono Barono nuotr. „Ką jūs čia šiandien darot? Tikrai, paskutinis dalykas, kurį šiandien tikėjausi pamatyti, tai taip atrodantį Ovidijų. Kalkit prie kryžiaus mane, aš netikiu, kad tu apsivilkai šitą rūbą, tave įvyniojo. Smagu, kad projektas atskleidžia tavo moteriškąją pusę (juokiasi). Dėl ko noriu pagirti, man tu labai panašiai skambėjai, gerai padarei savo darbą, man keista, šiandien aš jaučiuosi, lyg būčiau atsikėlęs sausio antrą ir nesuprasčiau, kas čia vyksta"", - sakė Paulius.","Laidoje „Muzikinė kaukė“ dalyviai įkūnijo žymius atlikėjus, sukeldami žiūrovų susižavėjimą ir stebėdami komisiją savo panašumu bei profesionalumu, o finalui artėjant pasirodymai tapo itin įspūdingi ir verti aukščiausių įvertinimų."
"Futbolininko Davido Beckhamo ir dizainerės Victorios Beckham šeimoje netektis. Sulaukęs vos 40-ies mirė jų šeimoje dirbęs asmens sargybinis Craigas Ainsworthas. Šeštadienį mama patvirtino skaudžią žinią apie jo mirtį: „Craigas rastas. Su didžiausiu liūdesiu pasaulis neteko Craigo. Jis tarnavo Afganistane ir jam buvo nustatytas potrauminio streso sindromas."" Toliau ji paskelbė jo nuotrauką su karine uniforma ir trumpai parašė: „RIP Craigas"". Craigas dirbo Beckhamų šeimai 2013-2015 m., kai jie gyveno Londono Olando parke. Prieš gaudamas šį darbą, jis turėjo išlaikyti griežtus testus, kaip pipirinių dujų purškimas į akis bei kova su MMA kovotoju tamsoje ir pasirašyti 50 metų galiojančią konfidencialumo sutartį. Prieš tai, kai savaitgalį vyras buvo rastas negyvas, jis socialiniame tinkle „Facebook"" paskelbė įrašą, kuriame kalbėjo apie tai, kad per pastaruosius ketverius metus nuo „Covid"" pandemijos patyrė „didžiulį skausmą"". „Gyventi yra rečiausias dalykas pasaulyje. Dauguma žmonių egzistuoja, ir viskas. Daugumai jūsų tai bus šokas, bet pastaruosius ketverius metus, nuo to laiko, kai pandemija sunaikino viską, ką buvau susikūręs, ir praradau keletą tikrai nuostabių žmonių, kuriuos didžiuojuosi galėdamas vadinti draugais ir kolegomis, patyriau didžiulį skausmą. Ypač Ryaną ir Jamie, kurie man buvo broliai. Tada mano šeimos nariai mane viešai užsipuolė ir pažemino, nors žinojo, kad man blogai. Praradau 20 metų draugus, kurie, užuot kalbėjęsi su manimi, pasirinko kalbėti apie mane. Kai man visų labiausiai reikėjo, jie pasirinko mane pulti, užuot palaikę, ir nuo to niekada neatsigavau. Tai mane tiesiog palaužė.","Davido ir Victorios Beckhamų šeimos asmens sargybinis Craigas Ainsworthas, buvęs Afganistano veteranas, mirė sulaukęs 40 metų. Prieš mirtį socialiniame tinkle jis dalijosi apie patirtą skausmą ir sunkumus nuo Covid pandemijos laikotarpio."
"Jos metu energetikos ministras Ž.Vaičiūnas susitiko su Latvijos klimato ir energetikos ministru Kaspars Melnis bei Vokietijos Federalinės ekonomikos ir klimato ministerijos generaliniu direktoriumi elektros energetikai Volker Oschmann ir konferencijos metu kartu pristatė planuojamą jūrinės elektros jungties tarp Baltijos valstybių ir Vokietijos projektą. Lietuvos, Latvijos ir Vokietijos elektros perdavimo sistemų operatoriai - „Litgrid"", „Augstsprieguma tīkls"" ir „50Hertz"" - pritariant šių šalių ministerijoms susitarė dėl hibridinės jūrinės elektros jungties projekto koncepcijos ir pirmojo žingsnio - socio-ekonominio vertinimo atlikimo - įtraukiant šį projektą į Europos elektros tinklų plėtros planus. „Norėčiau padėkoti Latvijos ir Vokietijos kolegoms - tiek ministerijų, tiek perdavimo sistemų operatorių lygmeniu - už iki šiol atliktą darbą ir puikų bendradarbiavimą. Lietuva vertina šią jūrinę elektros jungtį kaip vieną svarbiausių projektų, išplėsiančių mūsų rinkų integraciją ir skatinančių atsinaujinančių energetikos išteklių plėtrą, todėl skirsime visą reikiamą dėmesį šiam projektui ir jo parengiamiesiems darbams. Džiugu, kad sutarėme šio projekto paraišką pateikti TYNDP procesui - tai leis šią iniciatyvą įtvirtinti Europos žemėlapyje kaip konkretų infrastruktūrinį energetikos projektą, o TYNDP procesas padės rasti techniškai ir ekonomiškai optimalų regioninį sprendimą"", - sakė energetikos ministras Žygimantas Vaičiūnas. Susitikime Kopenhagoje patvirtinta, kad gegužės mėnesį elektros perdavimo sistemų operatoriai pateiks bendrą paraišką šiam projektui įtraukti į Europos elektros perdavimo sistemos operatorių asociacijos ENTSO-E 2026 metų Dešimties metų elektros tinklų plėtros planą (angl. Ten Year Network Development Plan, TYNDP). ENTSO-E šio TYNDP proceso metu atliks išsamią projekto socio-ekonominę analizę ir įvertins galimas šio projekto naudas. Projekto koncepcija numato apie 600 km ilgio ir 2 GW galios hibridinę jūrinę jungtį tarp Baltijos šalių ir Vokietijos. Prijungimo taškas Baltijos šalyse galėtų būti Lietuvos arba Latvijos pasienyje - tiksli vieta būtų nustatyta atlikus išsamius techninius tyrimus. Projektas galėtų būti įgyvendintas iki 2035-2037 metų. Ši jūrinė elektros jungtis padidintų elektros tiekimo patikimumą Lietuvoje, Latvijoje ir Vokietijoje, taip pat atvertų naujas galimybes Baltijos šalims vystyti atsinaujinančių energijos išteklių projektus jūroje ir sausumoje. Taip pat ši elektros jungtis yra vienas iš XIX-osios Vyriausybės programos prioritetų ir vienas svarbiausių veiksnių, padėsiančių užtikrinti ambicingą ir nuoseklią atsinaujinančios energetikos plėtrą Lietuvoje.","Energetikos ministras Žygimantas Vaičiūnas kartu su Latvijos ir Vokietijos atstovais pristatė planuojamą 600 km ilgio jūrinės elektros jungties projektą tarp Baltijos valstybių ir Vokietijos, kuris padidintų elektros tiekimo patikimumą ir skatintų atsinaujinančios energetikos plėtrą regione. Projektas, planuojamas įgyvendinti iki 2035–2037 metų, bus įtrauktas į Europos elektros tinklų plėtros planus, o jo socio-ekonominė analizė padės nustatyti optimalų sprendimą."
"2022 m. gegužės 5 d. Štutgarte esančiame „Mercedes-Benz"" muziejuje įvykęs pardavimas apstulbino automobilių pasaulį. Automobilis buvo parduotas už daugiau nei 106 mln. eurų didesnę sumą nei ankstesnis rekordininkas. Aukcionas surengtas bendradarbiaujant su prestižiniu Anglijos aukcionu „RM Sotheby's"". Į jį buvo pakviesti tik rinktiniai „Mercedes"" klientai ir aukšto rango automobilių kolekcininkai. Šis automobilis yra pavadintas jo kūrėjo Rudolfo Uhlenhauto vardu. Tokių automobilių buvo pagaminta vos du. „300 SLR Uhlenhaut Coupé"" buvo sukurtas pagal „Mercedes-Benz W 196 R Grand Prix"" „Formulės 1"" automobilį, su Juanu Manueliu Fangio už vairo laimėjusį du „Formulės 1"" čempionatus. Šis automobilis buvo iš esmės buvo lenktyninis automobilis, bet pritaikytas važiuoti ir keliu. Tai buvo greičiausiai keliu važiuoti skirtas to meto automobilis - jo maksimalus greitis siekė maždaug 290 km/val. Tiesa, iš pradžių jis nebuvo skirtas tiesiog važinėti keliais. Automobilis buvo sukurtas specialiai 1955 m. turėjusioms vykti ilgo nuotolio lenktynėms per Šiaurės Ameriką „Carrera Panamerica"". Vida Press nuotr./„Mercedes-Benz 300 SLR Uhlenhaut Coupé"" automobilis Bet šios lenktynės buvo atšauktos, tad egzistavo tikimybė, kad abu pagaminti automobiliai taip niekada ir neišvažiuos į kelią. Tačiau taip nenutiko, nes automobilio kūrėjas, „Mercedes Benz"" inžinierius Rudolfas Uhlenhautas vienu jų tiesiog važinėjo pats. Ir netgi leisdavo jį išbandyti apie automobilius rašantiems žurnalistams. R.Uhlenhautas buvo puikus vairuotojas ir dažnai pats bandydavo lenktyninius automobilius. Pasakojama, kad jo sekretorė dar jam esant už kelių kilometrų girdėdavo, kaip jis atvažiuoja į biurą su „300 SLR"" automobiliu - 3 litrų tūrio, daugiau negu 200 arklio galių variklis buvo ypatingas garsus ir neabejotinai prisidėjo prie to, kad inžinieriui į gyvenimo galą reikėjo klausos aparato. Taip pat pasakojama, kad kartą, vėluodamas į susitikimą, R.Uhlenhautas šiuo automobiliu kelią iš Miuncheno į Štutgartą (apie 220 km) įveikė per valandą. Po inžinieriaus mirties abu automobiliai pateko į istorinę „Mercedes-Benz"" automobilių kolekciją, kurioje sukaupta daugiau kaip 1 000 istorinių šio gamintojo transporto priemonių nuo pat automobilio išradimo 1886 m. Antrasis automobilis, kuris nebuvo parduotas, šiuo metu yra eksponatas „Mercedes Benz"" muziejuje. Kas įsigijo šį automobilį? Daugiau negu 130 mln. eurų vertės automobilio pirkėjo tapatybė yra griežtai saugoma paslaptis. Vis dėlto vienas dalykas yra žinomas - kad automobilis nėra laikomas garaže. 2025 m. vasarį automobilis buvo nufilmuotas tiesiog važiuojantis gatvėmis, o vaizdo įrašas įkeltas į „Instagram"". Gatvės, beje, buvo Monako. Tai nestebina - šiame mieste laiką leidžia daug milijardierių. Parengta pagal caranddriver.com., luxurylauches.com.","2022 m. „Mercedes-Benz"" muziejuje Štutgarte už daugiau nei 106 mln. eurų buvo parduotas retas „300 SLR Uhlenhaut Coupé"" automobilis, kurio pirkėjo tapatybė lieka paslaptyje, tačiau žinoma, kad automobilis buvo pastebėtas Monako gatvėse."
"„Realiai tai yra parduoto asmeninio turto pajamos, ir, jei neviršiji 2500 eurų pelno, jokių mokesčių mokėti nereikia. Bet kaip tai įrodyti? Išlaidas turi pagrįsti, tačiau juk mes kalbame apie dėvėtus drabužius, kas gi išsaugo jų čekius?"" - stebėjosi esama tvarka į 15min kreipusis Aistė (pavardė redakcijai žinoma). Čia pat ji pateikė ir pavyzdį: tarkim, pardavei drabužių už 4000 eurų - tai yra tavo pajamos. Norėdamas parodyti, kiek buvo pelno, turi turėti drabužių ar daiktų įsigijimo išlaidas pagrindžiančius čekius. „Ką daryti tokiu atveju, kai parduodi seną rūbą, kompiuterį, sofą? Oficialiai turi mokėti tik nuo pelno, bet dabar didžioji dalis mokės nuo pajamų?"" - dėmesį į iškilusią problemą atkreipė pašnekovė. Negana to, kai daugumai interneto prekyviečių atsirado ataskaitų teikimo reikalavimas (jos turi VMI pateikti informaciją apie narius, kurie per kalendorinius metus parduoda bent 30 prekių arba uždirba daugiau nei 2 tūkst. eurų), Aistė pastebėjo, kad „Vinted"" neteisingai priskyrė jos ir kitų vartotojų pajamas kaip uždarbį iš individualios veiklos. Tačiau kaip įrodyti, kad yra priešingai? VMI sako, kad tokiu atveju reikia atlikti vieną svarbų žingsnį. O „Vinted"" savo ruožtu priminė, kad „apmokestinimas yra atskiras klausimas, nepriklausantis nuo ataskaitų teikimo"".","Aistė 15min atkreipė dėmesį į problemą, susijusią su dėvėtų drabužių pardavimo pajamų apmokestinimu, nes VMI ir „Vinted“ gali neteisingai priskirti pajamas kaip individualios veiklos uždarbį, jei nėra išsaugoti pirkimo čekiai, o interneto prekyvietės turi ataskaitų teikimo reikalavimus."
"„NVC duomenimis šių navikų dažnis Lietuvoje atitinka pasaulinę statistiką"", - teigia Nacionalinio vėžio centro (NVC) abdominalinės chirurgijos gydytoja dr. Giedrė Rudinskaitė. Ji paaiškina, jog pilvaplėvės navikai yra skirstomi į pirminius ir metastatinius. NVC nuotr./G. Rudinskaitė Pirminiai pilvaplėvės piktybiniai navikai formuojasi iš pačios pilvaplėvės audinio (pilvaplėvės mezotelioma, pilvaplėvės serozinė karcinoma). Šie piktybiniai navikai yra tikrai reti. Pavyzdžiui, pilvaplėvės mezoteliomos paplitimas yra vos 1-3 atvejai milijonui gyventojų, o serozinio papilinio pilvaplėvės naviko paplitimas - 7 atvejai milijonui gyventojų"", - sako dr. G. Rudinskaitė. Metastatiniai pilvaplėvės navikai pilvaplėvėje išsivysto metastazuojant vėžiams kitų lokalizacijų, tokių kaip kirmėlinės ataugos, storosios žarnos, skrandžio, kiaušintakių ar kiaušidžių vėžiui. Ne visais atvejais šie vėžiai metastazuoja į pilvaplėvę ar kitus organus - didele dalimi tai priklauso nuo to, kokioje ligos stadijoje pacientas buvo pradėtas gydyti. Ankstyvose ligos stadijose galima išgyti ir metastazės nei pilvaplėvėje, nei parenchiminiuose organuose neišsivystys. Bet, pavyzdžiui, nustačius pažengusį 3-4 stadijos kiaušidžių vėžį, metastazės pilvaplėvėje aptinkamos apie 70 proc. atvejų. Diagnozuojant storosios žarnos vėžį, metastazių pilvaplėvėje tikimybė yra apie 20 proc. Pirminių pilvaplėvės ir kirmėlinės ataugos navikų auksinis gydymo standartas yra citoredukcinė operacija su hipertermine intraperitonine chemoterapija (HIPEC). Tai pats efektyviausias šiuo metu pasaulyje taikomas metodas. Citoredukcinė operacija ir HIPEC taip pat gali būti taikomi kai kuriais kiaušidžių vėžio, storosios žarnos ir skrandžio vėžio metastazavusio pilvaplėvėje, gydymui. Gydymo taktika visuomet aptariama ir parenkama tinkamiausia multidisciplininio gydytojų konsiliumo metu. Simptomai išryškėja tuomet, kai liga jau būna pažengusi Pilvaplėvės piktybinio naviko priežastys nėra aiškios. Yra žinoma, kad riziką susirgti pilvaplėvės mezotelioma didina asbestas. Prie rizikos faktorių reikėtų priskirti ir žalingus įpročius, lėtines uždegimines ligas, genetinį polinkį - rizikos veiksnius, kurie didina tikimybę susirgti ir kitų formų vėžiu. „Pradinėje ligos stadijoje įprastai nejaučiami jokie simptomai arba jie labai lengvi, nespecifiniai. Kai liga progresuoja pilve pradeda gamintis skystis, didėja pilvo apimtis, gali atsirasti pilvo raižymas ir skausmai, kankinti nuovargis ir silpnumas. Dar vėlyvesniame ligos progresavimo etape gali vystytis žarnų nepraeinamumas, varginti vėmimas ir pykinimas, padažnėti šlapinimasis, sutrikti tuštinimosi funkcija"", - apie ligai būdingus simptomus pasakoja dr. G. Rudinskaitė. Siekiant išsiaiškinti kokia yra juntamų ar matomų simptomų priežastis, gali būti atliekami skirtingi tyrimai - ultragarsas, kompiuterinė tomografija, magnetinis rezonansas, tačiau galutiniam pilvaplėvės navikų patvirtinimui reikalinga naviko biopsija. Tuo tikslu dažniausiai atliekama diagnostinė laparoskopija arba biopsija paimama ultragarso kontrolėje transkutaniškai. Tai leidžianti nustatyti, kokios kilmės yra pilvaplėvės pakitimas - pirminis pilvaplėvės vėžys ar metastazės iš kito organo. „Kitaip, nei yra daugumos kitų vėžių atveju, pilvaplėvės vėžys nėra klasifikuojamas pagal TNM piktybinių navikų klasifikaciją į stadijas, tačiau ši vėžio forma priskiriama agresyvioms - nuo ligos pradžios iki mirties negydant išryškėjusios klinikos gali praeiti vos vieneri-dveji metai ar net mažiau"", - sako NVC abdominalinės chirurgijos gydytoja. Vidutinis pacientų išgyvenamumas jau atsiradus klinikai be gydymo yra 6 mėn. HIPEC - šiuolaikinis pilvaplėvės navikų gydymo metodas Nustačius pirminius pilvaplėvės navikus, o kartais ir kiaušidžių vėžio, storosios žarnos ar skrandžio vėžio metastazes pilvaplėvėje, įprastai yra atliekama citoredukcinė operacija. Šios operacijos metu siekiama pašalinti visus akimi matomus navikinius pakitimus, jei reikia - aplinkinius limfmazgius, visą pilvaplėvę ar jos dalį, pilvo organus, apimtus išplitusio naviko. Tai vienos didžiausių ir sudėtingiausių operacijų pilvo ertmėje, kurių vidutinė trukmė apie 7 val. Tačiau net ir visiškai pašalinus naviką, pilvo ertmėje gali likti vėžinių ląstelių, kurios yra nematomos akimi. Tam, kad liga neatsinaujintų ar neišplistų į kitus organus, kartu su operacija jau daugiau nei dešimtmetį Lietuvoje atliekama ir hiperterminė intraperitoninė chemoterapija (HIPEC). Pasaulyje ši metodika taikoma jau daugiau nei 50 m. Dr. G. Rudinskaitė į šią metodiką gilinosi ir su ja dirbo vienerius metus trukusioje stažuotėje Prancūzijoje Montpelje vėžio institute ir sėkmingai ją taiko NVC. „HIPEC yra atliekama supilant praskiestą ir pašildytą chemoterapinį vaistą į pilvo ertmę, kur vaistas cirkuliuoja palaikant būtiną 41-42 laipsnių Celsijaus temperatūrą. Procedūrai atlikti naudojamas specialus aparatas, užtikrinantis chemoterapinio preparato cirkuliaciją ir temperatūros palaikymą. HIPEC metodas leidžia pasiekti didesnes vaisto dozes pilvo ertmėje, o aukštesnėje temperatūroje vėžinės ląstelės jautriau reaguoja į skiriamą vaistą"", - pasakoja dr. G. Rudinskaitė. NVC yra atliekama atvira HIPEC metodika, kuomet po atliktos operacijos chemija cirkuliuoja dar neužvėrus pilvo ertmės - tai leidžia tolygiau paskirstyti vaistus ir užtikrinti vienodą, reikalingą temperatūrą visose pilvo dalyse. Pati HIPEC procedūra trunka nuo 30 iki 90 minučių. Gydymas efektyvesnis ir su mažesniu šalutiniu poveikiu Gydytojas onkologas chemoterapeutas, įvertinęs paciento klinikinę situaciją ir siekdamas pacientą gydyti kuo efektyviau, gali skirti vieną konkrečiam vėžiui gydyti tinkamą vaistą arba taikyti gydymą kelių vaistų deriniu. Intraperitoninei hiperterminei chemoterapijai dažniausiai naudojami tokie patys vaistai, kurie skiriami į veną įvairių lokalizacijų navikų gydymui - platinos preparatai, mitomicinas C, doksorubicinas. „Svarbu tai, kad intraperitoninės hiperterminės chemoterapijos metu į pilvo ertmę patekę vaistai veikia lokaliai, taigi toks chemoterapijos būdas turi mažiau šalutinio poveikio nei sisteminė intraveninė chemoterapija. Be to, HIPEC metu vaistai tiesiogiai skiriami į pilvo ertmę, į kurią į veną lašinami preparatai sunkiai patenka"", - sako Nacionalinio vėžio centro gydytoja onkologė chemoterapeutė dr. Nadežda Lachej. NVC nuotr./N. Lachej Tačiau HIPEC - ne vienintelis galimas gydymo metodas esant pilvaplėvės navikams. Gydytoja atkreipia dėmesį, kad sudarant vėžio gydymo planą, įprastai taikomi ir derinami keli skirtingi gydymo metodai - operacija, chemoterapija, rečiau imunoterapija, vėžio taikinių ar spindulinė terapija. Kokį gydymą taikyti, sprendžia visa gydytojų specialistų komanda. „HIPEC metodas gali būti derinamas ir su kitais vėžio gydymo būdais, pavyzdžiui, sisteminiu priešvėžiniu medikamentiniu gydymu. Jei po operacijos su HIPEC yra didelė atkryčio rizika, pacientui gali būti rekomenduojama ir pooperacinė chemoterapija. Tais atvejais, kai liga yra išplitusi ir operacija negalima, skiriamas sisteminis gydymas. Specifinis priešvėžinis gydymas gali būti derinamas su paliatyviu gydymu, kuris yra svarbus siekiant palengvinti simptomus ir pagerinti sergančiųjų gyvenimo kokybę"", - sako dr. N. Lachej. Nacionaliniame vėžio centre jau atlikta 50 radikalių operacijų kartu su hipertermine pilvo ertmės chemoterapija.","Pilvaplėvės navikai Lietuvoje pasitaiko retai ir dažnai atitinka pasaulinę statistiką. Pirminiams pilvaplėvės navikams ir kai kurioms metastazėms gydyti dažnai taikoma citoredukcinė operacija su hipertermine intraperitonine chemoterapija (HIPEC), kuri yra efektyvi ir turi mažiau šalutinių poveikių nei tradicinė chemoterap"
"Šiuo metu už savo NT moka tie, kurių būsto vertė viršija 150 tūkst. eurų. Pagal dabartinius pasiūlymus tokio turto savininkai mokėtų 150 eurų per metus, o taikant nuolaidą - 75 eurus. Iš pradžių siūlyta NT kartelę mažinti nuo 150 tūkst. iki 20 tūkst. eurų Registrų centro nustatomos būsto vertės, tačiau vėliau teigta, jog ši riba bus didesnė nei 60 tūkst. eurų, dar vėliau - 80 tūkst. eurų. Galiausiai antradienį prabilta apie tai, kad NT mokestį mokėtų visi. Politikai svarsto iki 200 tūkst. eurų vertės NT taikyti 0,1 proc. tarifą, daliai nuo 200 tūkst. iki 400 tūkst. eurų - 0,2 proc. Svarstomi ir 0,5 proc., 1 proc. ar 2 proc. tarifai brangiam turtui. Daliai nuo 400 tūkst. iki 600 tūkst. eurų būtų taikomas 0,5 proc. tarifas, nuo 600 tūkst. iki 800 tūkst. eurų - 1 proc., per 800 tūkst. eurų kainuojančiam NT - 2 proc. Už apleistą ir nenaudojamą turtą mokestis galėtų siekti net 4 procentus. Taip pat antradienį paaiškėjo, kad pirmajam būstui, socialiai remtiniems žmonėms, oficialiai nuomojantiems būstą būtų taikomas 50 proc. mažesnis tarifas. Grynieji eurai / BNS nuotr. Surinktos lėšos iš šio mokesčio būtų skiriamos Lietuvos gynybai. Tad jei toks NT mokesčio modelis būtų patvirtintas Seime, kiek reikėtų mokėti skirtingos vertės turtą turintiems gyventojams? Kiek mokėtumėte","Svarstoma įvesti NT mokestį visiems, su skirtingais tarifais pagal būsto vertę, siekiant surinktas lėšas skirti Lietuvos gynybai; numatytos nuolaidos pirmam būstui ir socialiai remtiniems asmenims."
"Socialiniuose tinkluose virš 70 tūkst. sekėjų subūrusi sporto trenerė Vaida Rašinskaitė kasdien stebina pozityvios nuotaikos turiniu. Žemaičių tarmę puoselėjanti moteris dalinasi kasdieninio gyvenimo akimirkomis, receptais ir sporto pratimais. Būtent sportas, atsiradęs Vaidos rutinoje, viską pakeitė iš esmės, mat padėjo ne tik suvaldyti turėtus valgymo sutrikimus, bet ir pamilti save bei pakeiti požiūrį į grožį. Šeštadienio rytais „Lietuvos ryto"" televizijos žiūrovus žadina kulinarinė laida „Skanus gyvenimas"", kurioje žinoma kulinarė, receptų knygų autorė ir tinklaraštininkė Ilona Juciūtė pas save į svečius pasikviečia įdomius Lietuvos žmones, kurie vertina gerą maistą bei jaukius pokalbius. Šįkart jos laukė susitikimas su į užsienį emigravusia žemaite, asmenine trenere Vaida Rašinskaite. Moteris jau septynerius metu gyvena Norvegijoje, bet šiais metais su šeima žada sugrįžti į Lietuvą. Visgi, būtent gyvendama svetur ji pradėjo savo kasdienius įpročius keisti iš esmės, kai rutinoje atsirado sportas, padėjęs įveikti turėtus valgymo sutrikimus. „Kadangi turėjau valgymo sutrikimų periodą, supratau, kad turėti gražų kūną vien tik nevalgant nėra išeitis, nors galvojau, kad jeigu būsiu labai liekna, mane visi mylės ir būsiu graži. Bet prasidėjo sveikatos problemos, buvau net išsigandusi, kad galiu numirti. Privalėjau ieškoti sprendimų ir taip į mano gyvenimą atkeliavo sportas. Pradėjau sportuoti ir man taip patiko, kad supratau, jog noriu su tuo sieti savo karjerą"", - laidoje pasakojo viešnia. Vaida Rašinskaitė ir Ilona Juciūtė / Index photography nuotr. Tuo metu Vaida net negalvojo, kad taps trenerė, bet paskatinta vyro tetos, ji susikūrė paskyras socialiniuose tinkluose, kuriuose ėmė dalintis pratimais, patarimais, patiekalų receptais. Pirmuosius video Vaida kėlė kalbėdama literatūriškai, bet nesijautė savimi, todėl greitai turinį ėmė kurti šnekėdama žemaitiškai, o sekėjų skaičius sparčiai išaugo, šiandien siekiant virš 70 tūkstančių. „Man nėra sunku atsiverti sekėjams. Apie valgymo sutrikimus ar psichologines problemas kalbu atvirai, nes šios temos vis dar daugeliui yra tabu, daug žmonių arba gėdijasi, arba bijo išsipasakoti. Mano valgymo sutrikimas, greičiausiai, atėjo iš kažkokių vaikystės traumų. Visuomet jaučiausi nepakankamai graži ir net nežinau, kas man padėjo iš to išeiti. Pablogėjusi sveikata sustabdė, tai tapo riba, kuri privertė kitaip pažvelgti, kas yra grožis, tad tikriausiai aš pati padėjau sau, nes stengiausi kiekvieną dieną su savimi dirbti"", - atvirai pasakojo moteris.","Vaida Rašinskaitė, sporto trenerė su daugiau nei 70 tūkst. sekėjų, socialiniuose tinkluose dalijasi pozityviu turiniu apie sportą, receptus ir kasdienybės akimirkas, o sportas jai padėjo įveikti valgymo sutrikimus ir pakeisti požiūrį į grožį. Gyvendama Norvegijoje, ji pradėjo dalintis savo patirtimi žemaičių tarme, kas padėjo pritraukti didelę auditoriją."
"Tokį nuosprendį paskelbė teisėjų kolegijos pirmininkė Danutė Giačaitė. Kaip rašė BNS, šioje byloje R.Malinauskas kaltintas per tarpininkus davęs kyšį, kad civilinėje byloje dėl vadinamojo Vijūnėlės dvaro būtų priimti palankūs sprendimai ir pastatas nebūtų nugriautas. Už tai Druskininkų merui pernai liepą prokurorai pasiūlė skirti 60 tūkst. eurų baudą. Byloje kaltinimai pateikti 16-ai fizinių asmenų ir bendrovei „VVM Servis"". Kaltės nepripažįsta, kovos toliau Nuteistas Druskininkų meras R.Malinauskas teigė kaltės nepripažįstantis ir kovosiantis toliau. „Aš kovosiu toliau. Ginsiu savo, savo šeimos ir man brangių žmonių garbę bei orumą. Jokios savo kaltės niekada nepripažinau, nes jos niekad nebuvo"", - feisbuke rašė R.Malinauskas. „Šiandien joje (byloje, - red. past.) paskelbtas nuosprendis nė kiek nenustebino. Teisėjai neišlaikė pagarbos įstatymui egzamino. Pasirodo, norint žmogų nuteisti nereikia nė vieno įrodymo"", - teigė R.Malinauskas. Mero teigimu, įtaką visam procesui darė garsus verslininkas Valdas Trinkūnas, kurį R.Malinauskas įvardija „Vijūnėlės aferos, skambiai pavadintos „Vijūnėlės dvaru"" organizatoriumi. „Realybėje jokio „Vijūnėlės dvaro"" niekada nebuvo. Buvo pagal visus teisės aktus, turint visus leidimus pastatytas gyvenamasis namas, kurį užsimota nugriauti, siekiant pademonstruoti nuo politikų priklausomų ir jų užgaidas vykdančių teisėsaugininkų galią"", - teigė R.Malinauskas. „Teisininkai sako, kad ateityje ji (byla - BNS) bus nagrinėjama universitetuose kaip chrestomatinis teisinio nihilizmo pavyzdys. Jie pripažįsta, tai - beprecedentė byla Lietuvos teisės istorijoje, vienas gėdingiausių jos puslapių"", - rašo jis.","Druskininkų meras R. Malinauskas buvo nuteistas už kyšio davimą siekiant palankių sprendimų Vijūnėlės dvaro byloje, tačiau jis nepripažįsta kaltės ir ketina toliau kovoti, teigdamas, kad byla yra teisinio nihilizmo pavyzdys."
"Interviu temos D.Trumpo pokalbiai su V.Zelenskiu ir V.Putinu: ką išduoda Kas rūpi D.Trumpui ir V.Putinui? Ukrainos ir Rusijos paliaubos - utopinė idėja? Ukraina siūlo D.Trumpui naujus „žaisliukus"" Ką Vašingtonui gali pasiūlyti Maskva? Kokias grėsmes D.Trumpo ir V.Putino suartėjimas kelia Lietuvai - Praeitą savaitę D.Trumpas pasiraitojo rankoves ir surengė atskirus pokalbius telefonu su V.Putinu ir V.Zelenskiu. Ko gero, tai intensyviausi derybiniai veiksmai nuo karo pradžios. Ką jūs išgirdote ir supratote iš šių pokalbių? - Pirma, žinoma, kad turi reikšmę kas kam skambina ir skambinimo tvarka. Tai yra diplomatinė kalba. Taip parodoma, kuris asmuo yra svarbesnis. Politikos analitikai kreipia dėmesį į tai, kas šalia ko sėdi, kas pirmas kam paskambino - taip konstruojamas politinis diskursas. Todėl dabar ir yra kalbama, kad su Ukraina elgiamasi taip, lyg ją valgytų kaip pyragą per vakarienę. Tokia išvada padaryta, nes Ukraina nuolat yra informuojama apie procesus, su ja nesiderama. D.Trumpo žodžiais tariant, Ukraina „neturi gerų kortų"" derėtis. Tad, jeigu kas ir derasi už Ukrainą, tai tiktai Europos Sąjunga, Europos šalys, Didžioji Britanija. Spaudoje dažnai praleidžiamas vienas dalykas. Kai kalbasi D.Trumpas ir V.Putinas, jie kalba jau suderėtame kontekste. Reiškia, jie daro nuorodas ne į visą pasaulį ir politiką, bet jie kalba apie tai, kas kur nors Rijade, Džidoje ar kitoje vietoje tarp delegacijų buvo sutarta. Ką sutarė Marco Rubio, ką sutarė Steve'as Witkoffas per savo vadovaujamas delegacijas ar asmeniškai. „Zuma press""/„Scanpix""/Donaldas Trumpas ir Vladimiras Putinas Taip, mes galime pamatyti, kad po pokalbio praeitą savaitę pasirodė netapatūs, skirtingi D.Trumpo ir V.Putino aiškinimai. Tada visi klausia, kaip gi taip gali būti. Reikalas tas, kad jie visi nurodo į tą patį kontekstą ir tame kontekste buvo daug kas pasakyta. Vienas iš to pamini vienus sakinius, kitas kitus, kaip jie juos atsimena. Dėl to dažnai neįmanoma įrodyti, ar kuris nors iš jų meluoja. Mes nematome tų tekstų, kuriais jie remiasi. Kol kas jų dar negalime vadinti slaptais susitarimais. Vadinčiau tai preliminaria medžiaga susitarimams. Jie kelia pavojų, bet tai nėra susitarimas. Čia labiau kaip juodraštis susitarimui. O mes tuo tarpu juodraščio neturime ir turime gaudyti iš jų replikų. Kaip bebūtų, tie juodraščiai Ukrainai nieko gero nesako. Pasirodo komentarų, kad toks Baltųjų rūmų ir Kremliaus versijų nesuderinamumas kažkoks kvailumo požymis. Tačiau reikėtų kalbėti ne apie tai. Svarbiau atkreipti dėmesį, kokius signalus jie mums siunčia iš tų juodraščių ir protokolų, kurie jau yra parašyti, bet dar nėra parengti. - O kokius signalus įžvelgiate jūs?","D. Trumpas surengė telefoninius pokalbius su V. Putinu ir V. Zelenskiu, tačiau jų derybos buvo interpretuojamos skirtingai, o tai kelia neaiškumų dėl jų bendravimo turinio ir galimų pasekmių Ukrainai bei Europai. Analitikai pabrėžia, kad pokalbių tvarka ir kontekstas atspindi diplomatinę kalbą ir gali turėti reikšmės tarptautinei politikai."
"Vienas dažniausiai turistų Lietuvoje pasirenkamų maršrutų driekiasi nuo sostinės į pajūrį - neretas,atvykęs į Vilnių, per Kauną patraukia į Klaipėdą, Palangąir Kuršių Neriją. Per keletą valandų trunkančią kelionę nuo Vilniaus iki pajūrio turistai pamato ne tik Lietuvos vaizdus, bet ir kelių kokybę. Laimei, panaudojant Europos Sąjungos investicijas pagrindinė šaliesmagistralėintensyviai modernizuojama, taigi dabar ji nepadarytų gėdos ir Vakarų Europos valstybei. Pagerėjusios sąlygos džiugina vairuotojus Tuo džiaugiasi ir turistus vežančios privačios kompanijos. „Užsakymų turime nemažai, ir tikrai smagu, kad jų tik daugėja"", - pasakoja bendrovės „Litred"" direktorė Egidija Jasilionienė. Pasak jos, maršrutų iš sostinės į pajūrį - tikrai daug, tad vežėjai renkasi kelią atsižvelgdami į jo būklę ir eismo saugą. Juk nuo pasitenkinimo kelionės tempu ir kokybe priklauso ir tai, ar keliauninkas vėl naudosis įmonės paslaugomis. „Magistralę Vilnius-Klaipėda galima dalinti į dvi atkarpas. Pirmoji, iki Kauno, nuolat buvo remontuojama, kas buvo itin pastebima, nes kelias čia siauresnis. Nedžiugino kamščiai, tačiau kaipgi kitaip sutvarkysi kelius?"", - svarstoE.Jasilionienė.Ji tikino, jog vairuotojai pastebi, kad keliai gerėja, maršrutas darosi saugesnis, patogesnis. „Nežinau, ar tvarkinga magistralė padės pritraukti užsieniečių. Tačiau lietuvaičių - tikrai. O tai padės ir tokiam verslui, kaip mūsų, ir kitiems, pakelėje įsikūrusiems verslininkams: kavinių, degalinių ir kitų rekreacinių įmonių savininkams"", - sako įmonės vadovė. Viena judriausių Lietuvoje Per pastaruosius keletą metų magistralėje Vilnius-Kaunas-Klaipėda pokyčių netrūksta:įvairiose jos vietose rekonstruoti viadukai, įrengtos eismo saugos priemonės, tinklo tvoros, saugančios nuo laukinių gyvūnų, apšvietimas. Čia driekiasi ir ilgiausias šalyje apšviestos magistralės ruožas - beveik 30 km atkarpa tarp Kauno ir Rumšiškių. Įvairiuose magistralės ruožuose sustiprinta kelio danga, tad vairuotojai gali pamiršti nepasitenkinimą keldavusias provėžas. Ši magistralė - viena judriausių Lietuvoje. Pavyzdžiui, jos ruožu nuo Kauno iki Sitkūnų per parą pravažiuoja daugiau nei 23tūkst.,o ties įvažiavimu į Kauną, greta Giraitės, net 48 tūkst. automobilių. Todėl rūpintasi ir greta esančių miestelių gyventojų saugumu. Ties Grigiškėmis, kur eismo intensyvumas siekia apie 23 tūkst. automobilių per parą, nutiesti jungiamieji keliai, įrengtas pėsčiųjų tiltas ir požeminės perėjos, paplatintas tiltas per Vokės upę bei pastatytas naujas per Vokės tvenkinį. Gyventojų komfortą padidino garsą slopinančios sienutės tarp kelio ir gyvenamųjų zonų. Tokie patobulinimai įrengti ir kitose magistralės vietose. Milijoninės investicijos Vienas didžiausių projektų - keturių eismo juostų, 610 metrų ilgio estakada, iškilusi žiedinėje Jakų sankryžoje ties Klaipėda. Jakų žiedas -itin svarbi kelio Vilnius-Klaipėda dalis, nes čia susijungia net šeši svarbūs keliai, o žiedu per parą pravažiuoja apie 25 tūkst. automobilių. Siekiant apsaugoti gyventojus nuo jų keliamo triukšmo įrengta ir apie kilometras triukšmą slopinančių sienučių. 2007­-2013 metų finansiniu laikotarpiu Lietuvos susisiekimo sektoriui iš viso skirta beveik 5,4 mlrd. litų iš Europos Sąjungos sanglaudos ir Europos regioninės plėtros fondų. Didžioji šių lėšų dalis, apie 60 procentų, panaudota modernizuoti keliams.","Turistai dažnai renkasi kelionę iš Vilniaus į pajūrį, ir šis maršrutas gerokai pagerėjo dėl Europos Sąjungos investicijų į pagrindinę šalies magistralę. Modernizavimas apima kelių platinimą, saugos priemones ir triukšmo slopinimą, o tai džiugina tiek vairuotojus, tiek turizmo sektorių."
"Spaudos konferencijoje dalyvavo parodos kuratoriai iš Latvijos, Estijos ir Lietuvos: Šelda Puķīte, Indrekas Grigoras, Agnė Narušytė ir trys šiuolaikinės menininkės - Marge Monko, Goda Palekaitė, Diāna Tamane. „Nuo pat pradžių buvo aišku, kad parodoje nebus tiesiog juodai baltų nuotraukų, kabančių ant sienų"", - teigė I.Grigoras. PALAIKYKITE. Paremti 15min kultūrą galite skirdami paramą VšĮ „Penkiolika minučių"". Paroda yra išties reikšminga - tai pirmoji Baltijos šalyse ekspozicija, skirta ankstyvosioms moterims fotografėms. Ji suteikia galimybę pažinti iki šiol menkai tyrinėtą temą ir geriau suprasti moterų vaidmenį formuojant Baltijos regiono vizualinę istoriją. Dažniausiai, kalbant apie to meto fotografiją, pirmiausia į galvą ateina vyrų pavardės. Tačiau ši paroda primena nepelnytai užmirštas lietuvių, estų ir latvių moteris fotografes, kurių indėlis buvo ne mažiau svarbus. Parodoje pristatoma po septynias ankstyvąsias fotografes iš kiekvienos Baltijos šalies. „Svarbu palaikyti dialogą su praeitimi, nes istorija visada suvokiama iš dabarties perspektyvos. Šį kartą nusprendėme sutelkti dėmesį tik į Baltijos šalių menininkes - vien moteris, kad suburtume jas į bendrą pasakojimą ir sukurtume tiltą tarp XIX, XX ir XXI amžių. Norime pamatyti, kaip jos „kalbasi"" tarpusavyje, ir galbūt net įsivaizduoti, ką šios ankstyvosios fotografės galėtų kurti šiandien, jei žvelgtume per fantazijos prizmę"", - teigė viena iš parodos kuratorių Š.Puķīte. Parodos koncepto gimimas Pasak Š.Puķīte, šis projektas prasidėjo itin įdomiai. Kuratorės dėmesį patraukė Latvijos fotografijos istorikės pranešimas, skaitytas fotografijos festivalyje. Jame buvo aptarta ankstyvoji Latvijos fotografijos istorija, o pranešėja paminėjo keletą talentingų moterų fotografių. Tačiau ji pripažino, kad negali visko ištirti pati, ir išreiškė viltį, jog kažkas imsis šio darbo bei išsamiau išnagrinės jų kūrybą. „Visada domėjausi moterų istorija, tačiau ilgą laiką neradau tinkamo kampo, kaip ją susieti su Latvijos meno istorija. Dėl to šią idėją vis atidėdavau į šalį. Vietoje to dirbau su šiuolaikinėmis menininkėmis ir organizavau daug šiuolaikinio meno parodų įvairioms institucijoms Latvijoje ir Estijoje. Galiausiai nusprendžiau priimti šį bauginantį iššūkį - juo labiau, kad niekada anksčiau nesigilinau į fotografijos istoriją. Mano akademiniai tyrimai daugiausia siejosi su sovietmečiu, todėl ši tema man buvo nauja ir kartu labai intriguojanti. Tuo metu dirbau fotografijos žurnale, tad pasiūliau pradėti nuo nedidelės parodos ir pažiūrėti, kur ji nuves"", - pasakojo Š.Puķīte. Vizualiniai sprendimai Paroda stebina netikėtais vizualiniais sprendimais. Kuratoriai sugebėjo prikaustyti lankytojų dėmesį eksponavimo būdu. Pirmiausia pamatoma ne pati nuotrauką, o jos atspindys veidrodyje. Toks netiesioginis vaizdas sukuria unikalų potyrį, optines iliuzijas ir skatina įvairiai pažvelgti į eksponuojamus kūrinius. Pasak I.Grigoro, viena iš pagrindinių tokios kompozicijos idėjų yra - tai, kad sunku dirbti su istoriniu paveldu. Negalima jo lengvai ir tiesiogiai pasiekti - reikia ieškoti, gilintis, įdėti pastangų. Todėl ir parodos erdvėje žiūrovas patiria tam tikrus barjerus, kurie atspindi šį sudėtingą atradimo procesą. Patricija Adamovič / BNS/Paroda „Sidabro merginos. Retušuota Baltijos šalių fotografijos istorija"" „Nuo pat pradžių buvo aišku, kad parodoje nebus tiesiog juodai baltų nuotraukų, kabančių ant sienų. Siekėme sukurti ekspoziciją, kuri būtų dinamiška ir vizualiai įtraukianti. Veidrodis šioje parodoje tampa ypatingu elementu - jis svarbus ne tik technologiniu, bet ir konceptualiu aspektu. Jis yra žaismingas, bet kartu turi ir gilią reikšmę fotografijos istorijoje. Juk veidrodžiai visada buvo neatsiejama fotografijos dalis - tiek optikoje, tiek pačiuose fotografijos suvokimo būduose"", - sakė I.Grigoras Fotografės karjera Parodoje susipina įvairių moterų gyvenimai - jų likimai skirtingi, tačiau kiekviena istorija savaip reikšminga. Vienos siekė meninės sėkmės, kitos derino meną su verslu, tačiau net ir kukliausios istorijos yra labai svarbios. Nors daugeliui teko dirbti savo kolegų vyrų šešėlyje, kai kurioms pavyko įsteigti fotoateljė. „Sėkmingiausia iš visų parodos dalyvių buvo latvių fotografė Lūcija Alutis-Kreicberga. Ji Rygoje turėjo itin populiarų fotografijos saloną, kuriame ne tik priimdavo klientus, bet ir dirbo su jaunais, talentingais fotografais vyrais. Daugybė žinomų kultūros veikėjų, politikų ir visuomenės atstovų lankėsi jos salone norėdami pasidaryti portretus. Buvo ir daugiau fotografių, sukūrusių sėkmingas karjeras, tačiau jų darbų išliko mažiau"", - teigė Š.Puķīte. Patricija Adamovič / BNS/Paroda „Sidabro merginos. Retušuota Baltijos šalių fotografijos istorija"" Gėlių kontrabanda Itin įsimintinas yra šiuolaikinės menininkės Diāna Tamane pasakojimas apie serijos „Gėlių kontrabandininkė"" sukūrimą. Menininkę įkvėpė jos močiutė, mėgusi fotografuoti gėles. Ši serija eksponuojama parodoje. „Mano močiutė pasakojo istoriją apie teritoriją, kurioje ji užaugo ir kurią ji prisimena iš vaikystės. Ji, kaip ir visa Latvija, buvo prijungta 1945 metais prie Sovietų Sąjungos. Nepriklausomybė atkurta 1991 metais, tačiau ši teritorija ir toliau liko Rusijos teritorija. Norint ten nuvykti, reikia vizos, o tai sudaro tam tikrų sunkumų, todėl mano močiutė ten lankydavosi retai. 2015 metais ji ten vyko, norėdama nunešti kelias gėles ant senelio kapo. Močiutė buvo apkaltinta gėlių kontrabanda. Gėlės buvo konfiskuotos, o ji gavo daugybę dokumentų iš Rusijos Federacijos, kuriuose rašoma, kad jei ji nesumokės baudos, turės sėsti į kalėjimą. Tada nuotraukos, kuriose buvo nufotografuotos gėlės, buvo užfiksuotos kartu su visais šiais dokumentais"", - pasakojo menininkė. Lietuvos įtraukimas į parodą Į pirminę parodos idėją Lietuva nebuvo įtraukta. „Pasipiktinau - kaip gali nebūti Lietuvos fotografijos „sidabro merginų"" parodoje? Maniau, kad ji čia būtinai turi būti, nepaisant skirtingų istorinių aspektų. Kai pradėjome rengti paraiškas finansavimui, manęs paklausė, ar rasiu septynias fotografes. Pagalvojau, kad tai bus labai sudėtinga - žinojau vos keturias. Pavardžių buvo daugiau, tačiau už jų nebuvo išlikusių archyvų. Tačiau pradėjus intensyviai tyrinėti, archyvų skaičius pamažu ėmė plėstis - moterų skaičius augo. Taip po truputį gimė dabartinis parodos variantas"", - pasakojo Agnė Narušytė. Patricija Adamovič / BNS/Paroda „Sidabro merginos. Retušuota Baltijos šalių fotografijos istorija"" Parodoje pristatomos: Ankstyvosios Estijos fotografės: Olga Dietze, Helene Fendt, Emilie Johanson, Anna Kukk, Marie Keerd, Hilja Riet, Lydia Tarem. Ankstyvosios Latvijos fotografės: Lūcija Alutis-Kreicberga, Antonija Heniņa, Minna Kaktiņa, Emīlija Mergupe, Marta Pļaviņa, Emīlija Raguel-Lācīte, Ērika Zariņa. Ankstyvosios Lietuvos fotografės: Zinaida Bliumentalienė, Aleksandra Jurašaitytė, Antanina Laucienė, Paulina Mongirdaitė, Veronika Šleivytė, Domicelė Tarabildaitė-Tarabildienė, Jadvyga Vaitaitienė-Markevičiūtė. Šiuolaikinės menininkės: Marge Monko, Goda Palekaitė, Diāna Tamane. Paroda veiks iki birželio 15 d.","Paroda „Sidabro merginos. Retušuota Baltijos šalių fotografijos istorija"" pristato ankstyvąsias moteris fotografes iš Lietuvos, Latvijos ir Estijos, pabrėžiant jų indėlį į regiono vizualinę istoriją. Ekspozicijoje, kuri truks iki birželio 15 d., pateikiami netikėti vizualiniai sprendimai, skatinantys lankytojus"
"20 metų - tiek laiko Edilija Nikartaitė nebuvo didžiojoje scenoje ir nelaikė rankose mikrofono, tačiau praeiviai gatvėje ją vis tiek vis dar puikiai atpažįsta. Šiandien 42-ejų Geltona - trijų vaikų mama. Kadaise ji nustebino daugelį, kai taip drastiškai metė puikiai besiklostančią karjerą, o vėliau išgyveno skyrybas ir viena augino dukrą. ,,Žiauriai nuskambės, bet aš buvau projektas. Ir tai mano charakteriui labai netiko, man buvo sunku su tuo susigyventi"", - Delfi TV gyvenimo būdo laidoje „Kasdienybės herojai"" pasakojo buvusi dainininkė. Tik nesupraskite Edilijos klaidingai - dideliems skandalams ji niekada nebūtų pasiryžusi. Tačiau prisimena, kad jai, jaunai merginai, norėjosi įvairesnės saviraiškos nei prodiuserių sugalvotas geros mergaitės įvaizdis, nuo kurio šiukštu buvo draudžiama nukrypti, rašoma pranešime spaudai. Edilija Nikartaitė-Geltona / Ilya Yakover nuotr. Beje, ji išgarsėjo dar nesulaukusi pilnametystės. Iš Klaipėdos kilusią drąsią ir žavingą merginą netruko pastebėti muzikos prodiuseriai. „Tų laikų dainininkė Geltona ir aš dabar - tai dvi skirtingos moterys"", - neslepia pašnekovė. Geltona patikina, kad didžiulis žinomumas jai tikrai nepadėjo praturtėti. Taip, ir tais laikais dainininkai turėjo savo stilistus, o sceninius kostiumus siūdavosi pas garsius Lietuvos dizainerius. Tačiau buvo ir prodiuseriai bei griežtos sutartys, tad ji prisimena tiesiog gaudavusi atlyginimą, o ne didžiulius honorarus. Edilija pamena, anuomet nė nebūtų sugalvojusi linksmai pašėlti naktiniame klube ar, pavyzdžiui, nusidažyti plaukų ryškia spalva. Kuriamas ir visuomenei pristatomas dainininko įvaizdis buvo viskas. Pašnekovė prisimena - anuomet gerbėjai buvo betarpiški, ir sutikę tave gatvėje galėjo ir už skverno timptelti, ir atvirai rėžti į akis, kodėl nemėgsta tavo muzikos. Edilija Nikartaitė-Geltona / Ilya Yakover nuotr. Edilija neslepia - tokios žinomumo pasekmės ją labai slėgė. Dėl šios priežasties, rodos, būdama savo karjeros pike, Geltona nusprendė nutraukti savo karjerą. Dabar Edilija neabejoja - toks sprendimas visiškai viską nutraukti, gal buvo kiek ir per drastiškas. Tačiau ji tą laiką vadina apsinuodijimo būsena. Ir tuomet Edilija pilna širdimi pasinėrė į motinystę. Bet šeimyninis gyvenimas nebuvo ilgas. „Nesupratau, ką mes tiek metų darom kartu"", - tai Edilijos žodžiai. Edilija Nikartaitė-Geltona / Asmeninio archyvo nuotr. Moteris išsiskyrė ir turėjo ne tik ieškotis naujos veiklos ir pragyvenimo šaltinio, bet ir viena auginti dukrą.","Edilija Nikartaitė, žinoma kaip Geltona, po 20 metų pertraukos nuo muzikos scenos pasidalijo savo patirtimi apie iššūkius, susijusius su karjeros nutraukimu, motinyste ir gyvenimo permainomis. Nors didelis žinomumas jai nesuteikė turtų, ji pripažįsta, kad tai paskatino ją ieškoti saviraiškos už pro"
"Abbey Sharp, registruota dietologė, teigia, kad valgydami kivių žieveles, žmonės suvartojamą skaidulų kiekį gali padidinti net 50 proc. Maisto tinklaraštininkė skatina savo sekėjus nešvaistyti odelių bei jų naudos sveikatai, kalbėdama ir apie kitus vaisius, pavyzdžiui, persikus ir abrikosus, rašo „Women‘s Health"". Reaguodami į dietologės pareiškimus, „TikTok"" vartotojai teigė, kad valgyti kivius su žievele jiems nemalonu, mat ji yra „pūkuota"". Kai kurie komentatoriai nerimavo dėl pesticidų, o dauguma skundėsi burnos niežėjimu ir karčiu skoniu. Shutterstock nuotr./Kiviai Kokia yra kivio žievelės maistinė vertė? Kiviai yra žinomi kaip daug skaidulų turintys vaisiai, padedantys virškinti ir sumažinti pilvo pūtimą. Tačiau kas žinoma apie jų žievelės? Remiantis 2018 m. atliktu tyrimu, nuluptame vaisiuje yra apie 2 gramai skaidulų, o visame, įskaitant odelę, - 3-3,5 gramo skaidulų. Be to, palikus žievelę, vitamino E kiekis kivyje padidėja 32 proc., o folio rūgšties - 34 proc. O tai puikiai tinka palaikyti sveiką odą ir akis. Ar saugu valgyti kivį su žievele? Nors ir duoda daug naudos sveikatai, kivio pūkuota išorė daugeliui nėra patraukli. Taigi, jei planuojate valgyti kivį, geriau būtų pirmiausia jį nuplauti. Virtuviniu rankšluosčiu arba šepetėliu su šeriais lengvai pašalinkite kai kuriuos stambesnius plaukelius. Be kita ko, galite pasirinkti mažiau žinomą žaliojo kivio pusbrolį: geltonąjį kivį. Jo žievelė yra gerokai švelnesnė ir malonesnė.","Dietologė Abbey Sharp teigia, kad valgant kivių žieveles gaunama daugiau skaidulų ir maistinių medžiagų, tačiau daugeliui žmonių šios žievelės skonio ir tekstūros savybės yra nemalonios. Nors žievelių vartojimas padidina vitamino E ir folio rūgšties kiekį, svarbu jas gerai nuplauti arba rinktis geltonuosius kivi"
"Bilietų Vilniaus autobusuose ir troleibusuose kainos didės nuo liepos 1-osios. Tuomet pagal tarybos sprendimą pusvalandinis bilietas kainuos eurą, valandinis - 1,25 euro. 30 dienų - 38 eurus, metinis bilietas kainuos 405. Tarybos sprendimo projekte pusvalandinio bilieto egzistavimo terminas nėra numatytas, tačiau Vilniaus meras yra sakęs, jog jis bus laikinas ir galioti turėtų iki 2027-ųjų. Tai bus susiję ir su noru Vilnių suskirstyti į zonas. „Statyk ir važiuok"" aikštelės tarifas kils iki 1,25 euro, atsiras nauji šeimos, renginių ar oro uosto, įvairių dydžių grupių bilietai, bus suvienodinta pradinukams ir senjorams virš 80 metų taikoma lengvatinė metinio bilieto kaina, ji sieks 10 eurų. Savivaldybė nuo pat pradžių kartojo, kad šis branginimas neišvengiamas, kadangi kainos nebuvo keistos daugiau nei dešimtmetį. O viešąjį transportą būtina modernizuoti, tam irgi reikalingi pinigai. Klausimas dėl atnaujinto bilietų kainų projekto svarstytas komitetuose. Miesto plėtros komiteto pirmininkas Tomas Gulbinas tuomet pasiūlė atpiginti metinį bilietą - kad jo kaina siektų tiek, kiek kainuotų 9 mėnesiniai bilietai (342 eurai per metus), o ne kaip yra dabar, kai kaina siekia tiek, kiek kainuotų daugiau nei 10,5 mėnesinių bilietų. Tokia pati kainodara galiotų ir metiniams bilietams su nuolaidomis. Svarstant taryboje sprendimą, klausimus kėlė opozicija - jų teigimu, pusvalandinio bilieto kaina keliama per daug, o teiginiai, kad tie pinigai reikalingi transporto atnaujinimui, neįtikina. Anot Vydūno Sadausko, „Vilniaus viešasis transportas"" (VVT) dirba labai pelningai, tad jis galėtų iš savo pajamų dengti dalį kainos, kad tai nebrangtų keleiviams. Tačiau sprendimą pristatęs savivaldybės atstovas Ilja Karužis tikino, kad visas VVT pelnas nueina būtent į transporto priemonių atnaujinimą. Iš tribūnos kalbėjęs V.Sadauskas sakė, kad „Laisvės ir teisingumo"" frakcija negalinti palaikyti tokio sprendimo dėl pusvalandinio bilieto branginimo daugiau nei 50 proc. Jis kreipėsi ir į valdančiosios koalicijos partnerius - Laisvės frakcijos kolegas - kviesdamas „elgtis socialiai atsakingai ir balsuojant atsižvelgti į vilniečių gerovę"". Vis dėlto taryba pritarė naujam siūlymui - pusvalandiniai bilietai lieka, jie kainuos eurą. Pritarta ir T.Gulbino siūlymui sumažinti metinio bilieto kainą. Jau po balsavimo V.Sadauskas pristatė savo šio sprendimo versiją - „Laisvės ir teisingumo"" frakcija siūlė išlaikyti pusvalandinį bilietą su ta pačia kaina, 0,65 euro. Tačiau tam dauguma tarybos narių nepritarė. Populiariausi - 30 dienų bilietai Bendrovės JUDU (SĮ Susisiekimo paslaugos) duomenimis, mėnesinių bilietų per metus vienetais parduodama daugiau negu metinių. „2024 metais 84 proc. ilgalaikių bilietų pardavimų dalį, skaičiuojant vienetais, sudarė mėnesio trukmės 30 d. bilietai, 9 proc. - metiniai 365 d. bilietai, o likusi 7 proc. dalis teko kitiems bilietams (90 d., 180 d., 270 d. ir pradinuko bei senjoro bilietai spec. kaina). 30 min. trukmės bilietų per metus vienetais parduota daugiau negu ilgesnės 60 min. trukmės bilietų. 2024 m. 86 prc. pardavimų, skaičiuojant vienetais, sudarė 30 min. bilietai, 8 proc. - 60 min. bilietai, o likusi 6 proc. dalis teko kitiems trumpalaikiams kelionės bilietams - Kontrolės bilietui, „Statyk ir važiuok"" bei iš vairuotojo įsigytiems bilietams (iki 2024 m. rugsėjo 1 d.)"", - teigė JUDU Komunikacijos ir rinkodaros vadovė Vitalija Ročė. Kiek tų bilietų parduodama vienetais, bendrovė atsakyti atsisakė, nes tai „tiesiogiai siejasi su gaunamomis įmonės pajamomis"".","Nuo liepos 1-osios Vilniaus viešojo transporto bilietų kainos didės, pusvalandinis bilietas kainuos eurą, o metinis bilietas taps pigesnis – kainuos 342 eurus. Savivaldybė pabrėžia, kad brangimas būtinas transporto modernizavimui, nors opozicija nesutinka su kainų kėlimu tokiu mastu."
"„Kibirkštis"" finale pirmavo visą laiką ir sugebėjo jau pirmajame kėlinyje įgyti dviženklį pranašumą (27:14). „Neptūnas-Amberton"" nepaleido varžovių toliau į priekį, o antrajame kėlinyje sugebėjo sumažinti atsilikimą iki vieno taško (32:31). Vilnietės į tai atsakė spurti 8:0, o trečiajame kėlinyje susigrąžino dviženklį pranašumą (55:44). Renars Koris nuotr./Urtė Čižauskaitė ir Daugilė Ūsė Paskutiniame ketvirtyje klaipėdietės pajėgė priartėti iki 5 taškų (58:53), bet tai buvo maksimumas, ką joms pavyko pasiekti. Nugalėtojoms finale 18 taškų pelnė Sydney Taylor, po 14 surinko Giedrė Labuckienė ir Justina Miknaitė. Tarp pralaimėjusiųjų rezultatyviausiai žaidė Brigita Sinickaitė (14) ir Viktoria Balaban (13). „Finalo ketverte sužaidėme dvejas sunkias rungtynes, todėl labai džiaugiuosi, kad išlikome kartu kaip komanda, kovojome kaip vienas kumštis, didžiuojuosi savo ekipa"", - po finalo sakė naujųjų lygos čempionių vyriausiasis treneris Egidijus Ženevičius. „Sveikinu savo nuostabią komandą su pergale. Prieš rungtynes nebuvo ramu, nes gerbiame varžoves ir niekas neduodama avansu. Kiekvieną kartą laimėti prieš „Neptūną-Amberton"" yra sunku, todėl ši pergalė mums reiškia labai daug"", - pritarė G.Labuckienė. Renars Koris nuotr./Naudingiausia finalo ketverto žaidėja išrinkta Giedrė Labuckienė Trečiojoje pozicijoje sezoną užbaigė finalo ketverto šeimininkė „TTT Riga"", mažajame finale pranokusi Klaipėdos LCC Tarptautinį universitetą 78:71 (22:23, 15:22, 12:25, 22:8). Pirmoje rungtynių pusėje dažniau priekyje buvo Lietuvos atstovės, tačiau antrojo kėlinio pabaigoje iniciatyvą perėmė „TTT Riga"". Latvės prieš didžiąją pertrauką spurtavo 13:2 ir įgijo 8 taškų persvarą (45:37). Trečiajame kėlinyje klaipėdietės, kaip ir šeštadienį pusfinalyje, visiškai subyrėjo. Po jo „TTT Riga"" buvo priekyje jau net 21 taško skirtumu (70:49). LCC Tarptautinio universiteto komanda per paskutiniąsias 10 mačo minučių pademonstravo charakterį ir sumažino atsilikimą iki 5 taškų (76:71), bet išsigelbėti nuo pralaimėjimo nepavyko. Renars Koris nuotr./LCC Tarptautinis universitetas „TTT Riga"" į bronzą atvedė nesulaikomai žaidęs Ketijos Vihmanės (19) ir Vanesos Jasos (18) duetas. LCC Tarptautinio universiteto ekipai Gerda Raulušaitytė pelnė 21 tašką, Lina Loceniecė - 15, Elizabetė Bulanė - 12. Naudingiausios viso finalo ketverto žaidėjos prizas atiteko „Kibirkšties"" kapitonei G.Labuckienei, o į turnyro simbolinį penketą buvo išrinktos S.Taylor („Kibirkštis""), Daugilė Ūsė („Kibirkštis""), B.Sinickaitė („Neptūnas-Amberton""), K.Vihmanė („TTT Riga"") ir G.Raulušaitytė (LCC Tarptautinis universitetas). Prieš savaitę Daugpilyje vykusiose lemiamose „BioSil-WBBL"" B diviziono varžybose triumfavo „Panevežys"", pratęsimo pareikalavusiame finale 88:78 palaužęs Kauno „Aistes-LSMU"". Mažajame finale Daugpilio universiteto ekipa pranoko „TTT Riga Junioers"" 81:77.","„Kibirkštis"" finale įveikė „Neptūną-Amberton"", o Giedrė Labuckienė buvo pripažinta naudingiausia žaidėja. „TTT Riga"" užėmė trečiąją vietą, nugalėdama Klaipėdos LCC Tarptautinį universitetą."
"Gyvūnai nugaišo? Viena internautė savo „Facebook"" paskyroje paskelbė klaidinančią informaciją apie skiepų nuo COVID-19 ikiklinikinius bandymus su gyvūnais. „JAV Senate išaiškėja naujų Pfizer nusikaltimų detalių. Pfizer nustojo bandyti Covid vaistus su gyvūnais, nes jie miršta. Bandymai su gyvūnais buvo sustabdyti dėl didelio gyvūnų mirtingumo, tačiau dabar žmonės tapo „jūrų kiaulytėmis"", sakė JAV Senato pirmininkas (kalba netaisyta - red. past.)"", - pakomentavo moteris. Kita internautė pakartojo tuos pačius teiginius: „Pfizer nustojo bandyti savo preparatus su gyvūnais, nes jie miršta. Kaip sakė JAV Senato pranešėjas, žmonės dabar tapo „bandymų gyvūnais"" (kalba netaisyta - red. past). Abi internautės taip pat pasidalijo vaizdo įrašu, kuris neva turėtų tai įrodyti. Klipe girdėti, kaip vyras klausia: „Ar esate matę nors vieną vakciną, kuri praleido testavimą su gyvūnais ir buvo išleista visuomenei?"" Moteris atsako: „Niekada, ypač vaikams"". Tuomet vyras nurodo skaitęs, kad vakcinų kūrėjai pradėjo testavimus su gyvūnais, bet sustojo, nes gyvūnai nugaišo. Visų pirma verta paminėti, kad įraše matyti Teksaso senato komiteto posėdis, vykęs 2021 m. gegužės 6 d., o ne JAV Senato, kaip nurodo internautės. Jame girdėti Teksaso valstijos senatoriaus Bobo Hallo ir pediatrės Angelinos Farellos diskusija apie COVID-19 vakcinų saugumą. B.Hallas anksčiau skleidė dezinformaciją, reklamuodamas hidroksichlorochiną kaip vaistą nuo COVID-19, nors įrodymų, patvirtinančių jį kaip vaistą nuo viruso, nėra. Testavimo nepraleido Tris iš pandemijos metu dažniausiai naudotų vakcinų - „Pfizer"", „Moderna"" ir „Johnson & Johnson"" - patvirtino JAV Maisto ir vaistų administracija. Prieš tai jos buvo išbandytos su gyvūnais per ikiklinikinius tyrimus. Jų rezultatai buvo paskelbti moksliniuose žurnaluose (čia, čia, čia). Eriko Ovčarenko / BNS nuotr./Vakcinavimas 2020 m. kompanija „Pfizer"" išplatino pranešimą spaudai, kuriame pristatė tyrimų su gyvūnais rezultatus. Apie kitų vakcinų bandymus skelbė žiniasklaida. Pranešimuose nurodoma, kad skiepai sukėlė imuninį atsaką, kuris apsaugojo gyvūnus nuo koronaviruso. Europos gyvūnų tyrimų asociacijos direktorius Kirkas Leechas naujienų agentūrai AFP paaiškino, kad kuriant skiepus, įskaitant skiepus nuo COVID-19, gyvūnai paprastai naudojami dviejų skirtingų etapų metu. Shutterstock nuotr./Laboratorija „Bandymai su pelėmis, šeškais ir beždžionėmis pirmiausiai atliekami siekiant nustatyti, kurios vakcinos gali būti veiksmingos. Kai vakcina būna sukurta, gyvūnai, paprastai beždžionės, naudojami patikrinti, ar galutinis produktas yra saugus bandymams su žmonėmis"", - aiškino jis, paminėdamas, kad neužtikrinus saugumo ir veiksmingumo ikiklinikinių tyrimų metu, tyrimas netęsiamas. Pasak „Associated Press"", melaginga informacija, jog COVID-19 vakcinų bandymai apskritai nebuvo atliekami su gyvūnais, galėjo pasklisti dėl to, kad dėl pandemijos ir skubos ją užkirsti „Moderna"" ir „Pfizer"" kai kuriuos bandymus su gyvūnais ir žmonėmis atliko vienu metu. Nėra duomenų apie gaišimą Nėra jokių įrodymų, kad ikiklinikinių tyrimų metu dėl tiriamų skiepų gyvūnai gaišo ar kad dėl to tyrimai buvo nutraukti. Shutterstock nuotr./Laboratorija Jeilio universiteto imunologė Akiko Iwasaki AFP patvirtino, kad „nėra duomenų, jog kuris nors iš skiepytų gyvūnų nugaišo dėl vakcinacijos"". Biomedicininių tyrimų fondo atstovė spaudai Eva Maciejewski leidiniui taip pat nurodė, kad visos trys JAV patvirtintos vakcinos užtikrino gyvūnų saugumą ir dėl jų buvo pastebėtas aukštas imuniteto lygis. Anot jos, kai kurie tyrimų protokolai reikalauja, jog pasibaigus bandymams gyvūnai būtų eutanazuojami, kad būtų galima atlikti pomirtinę analizę arba surinkti mėginius. Jungtinės Karalystės pelno nesiekiančios organizacijos „Understanding Animal Research"" politikos ir spaudos atstovas Chrisas Magee leidiniui „Full Fact"" nurodė, kad COVID-19 skiepų atveju jau buvo duomenų, rodančių, jog skiepai yra saugūs, todėl mokslininkai galėjo atlikti bandymus su gyvūnais tuo pat metu vykdydami ankstyvuosius bandymus su žmonėmis. Pasak jo, jei šio proceso metu gyvūnai būtų nugaišę, bandymai su žmonėmis būtų buvę nedelsiant sustabdyti. Tai, kad jie nebuvo sustabdyti, rodo, jog gyvūnai nenugaišo netikėtai. Kaip pastebėjo „Health Feedback"", B.Hallas galimai supainiojo skirtingus tyrimus. Anksčiau buvo tiriama kita vakcina nuo koronaviruso, kuriuo gali užsikrėsti katės, bet ne žmonės. 1990 m. atlikto tyrimo metu kai kurios paskiepytos katės nugaišo užsikrėtusios kačių koronavirusu dėl reiškinio, vadinamo nuo antikūnų priklausomu sustiprėjimu. Taip nutinka, kai kovoti prieš virusą sukurti antikūnai ne apsaugo užsikrėtusį asmenį, o pagerina viruso gebėjimą sukelti ligą. Tačiau tokių rezultatų susieti su COVID-19 skiepais negalima, nes klinikinių tyrimų metu šis reiškinys nepastebėtas. 15min verdiktas: iš dalies melas. COVID-19 skiepų bandymai nepraleido bandymų su gyvūnais. Nėra jokių įrodymų, kad jie buvo sustabdyti, nes dauguma gyvūnų nugaišo. Priešingai, gyvūnų tyrimo rezultatai parodė aukštą imuniteto lygį. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","Internautės socialiniuose tinkluose skleidė klaidinančią informaciją, teigdamos, kad COVID-19 vakcinų bandymai su gyvūnais buvo sustabdyti dėl gyvūnų mirčių, tačiau nėra jokių įrodymų, patvirtinančių šiuos teiginius. Priešingai, tyrimai parodė, kad vakcinos sukėlė imuninį atsaką ir"
"Praėjus kelioms dienoms po skaudžios žinios, netektį išgyvenanti A.Litvinienė socialiniame tinkle „Instagram"" pasidalijo, kad sulaukė iš draugės žinutės, jog populiarioje „Discord"" apkalbų programėlėje naujiena apie jos vyro mirtį pasirodė anksčiau nei ji pati sužinojo. Pasak A.Litvinienės, tokią informaciją sužinoti ir paskleisti galėjo tik Vilniaus universiteto ligoninėje Santaros klinikose dirbantis personalas. Šiai situacijai neliko abejinga ir skaudžiai sureagavo ir nuomonės formuotoja Agnė Kulitaitė. Socialiniame tinkle „Facebook"" ji išreiškė pasipiktinimą ligoninės personalu, kadangi toks atvejis, kuomet yra nutekinama asmeninė informacija apie pacientų būklę, nebe pirmas. „Instagram"" nuotr./Agnė Litvinienė su Mantu Litvinu Įrašu A.Kulitaitė sutiko pasidalyti ir su naujienų portalo Žmonės.lt skaitytojais. „Tai jau ne pirmas kartas. Kiek dar tokių bus? Kiek dar teks matyti, kaip žmonės be jokio gėdos jausmo platina jautrią, sukrečiančią informaciją, tarsi tai būtų eilinė paskala? Kaip naujienos apie svetimą tragediją nuteka greičiau, nei artimieji spėja jas sužinoti? Kada pagaliau suprasime, kad liga ir mirtis - ne tema lengvabūdiškoms diskusijoms, ne turinys „Discordui"" ar „kas ką girdėjo"" pokalbiams? Čia kalbama ne tik apie žmogaus gyvybę, bet ir apie jo šeimos, draugų, artimųjų skausmą - begalinį, alinantį, o dabar dar ir viešai vertinama tų, kuriems jis visai nerūpi. Platinti informaciją apie žmogaus mirtį ar jo sveikatos būklę be artimųjų žinios - tai ne tik baisu morališkai, bet ir pažeidžia įstatymus. Lietuvos teisėje aiškiai numatyta, kad asmens duomenų apsauga apima ir informaciją apie sveikatą, operacijas, ligas. Tokia informacija negali būti viešai skleidžiama be šeimos sutikimo, o jos nutekėjimas, ypač iš medicinos įstaigų, gali užtraukti atsakomybę. Be to, net ir tie, kurie platina tokius duomenis be leidimo, gali sulaukti teisinių pasekmių. Tokie dalykai negali būti palikti užmarštyje. Jie turi būti smerkiami ir už juos turi būti atsakomybė - tiek teisinė, tiek moralinė. Nes jei šiandien leidžiam sau apkalbinėti svetimą skausmą, rytoj tas skausmas gali tapti mūsų pačių. Taigi... Ar Santaros klinikos teiksis duoti komentarą, nes tai jau ne pirmas toks atvejis?"" - pasidalintame įraše rašė A.Kulitaitė. Kilus pasipiktinimui, portalas Žmonės.lt susisiekė su ir Vilniaus Universiteto ligoninės Santaros klinikomis. „Reiškiame nuoširdžią užuojautą Manto Litvino artimiesiems dėl skaudžios netekties. Suprantame, kad tokioje sunkioje situacijoje bet kokia viešojoje erdvėje paskleista informacija gali kelti nusivylimą, pyktį bei dar labiau sustiprinti skausmą. Santaros klinikų pacientų duomenų apsauga yra griežtai reglamentuojama tiek išoriniais, tiek vidiniais įstaigos teisės aktais, visi įstaigos darbuotojai teisiškai įpareigoti saugoti mūsų pacientų ir jų artimųjų teisę į privatumą. Nuolat primename darbuotojams apie asmens duomenų apsaugą, konfidencialumo išsaugojimo prievolę ir atsakomybę už šios prievolės nesilaikymą. Santaros klinikos šiuo metu neturi duomenų, patvirtinančių, kad informaciją socialiniame tinkle paviešino kas nors iš darbuotojų. Suprasdami ypatingą šios situacijos jautrumą, esame pasirengę bendradarbiauti su artimaisiais ir atsakingomis institucijomis"", - rašoma gautame Santaros klinikų komentare.","Agnė Litvinienė socialiniuose tinkluose išreiškė nepasitenkinimą, kad informacija apie jos vyro mirtį buvo paviešinta „Discord“ platformoje anksčiau, nei ji pati apie tai sužinojo, ir įtaria, kad tai galėjo padaryti Santaros klinikų personalas. Nuomonės formuotoja Agnė Kulitaitė taip pat išreiškė pasipiktin"
"„Nors ne su visais sprendimais sutinku, nuoširdžiai tikiu, kad šiandien mums reikia argumentuoto dialogo, o ne susiskaldymo. Aštri ar kritiška diskusija partijos rinkimuose gali išblaškyti mūsų dėmesį nuo strateginių ir neatidėliotinų problemų sprendimo, į kurias esame susikoncentravę"", - feisbuke pirmadienį teigė politikas. „Todėl pranešu, kad šįkart nedalyvausiu Lietuvos socialdemokratų partijos pirmininko rinkimuose"", - pridūrė jis. Socialdemokrato teigimu, šiuo metu LSDP reikia tikros diskusijos apie partijos ateitį, apmąstyti savo santykį su visuomene bei valstybe. „Neturime pasiduoti buvimo valdžioje inercijai. Mūsų partijai reikia ne vertikalės, bet tikro demokratinio dialogo. Partijos pirmininko ir vadovybės rinkimai turi būti apie idėjas, kryptį ir ateitį, kurią norime kurti - ne apie asmenybes"", - tvirtino M.Sinkevičius. „Šiuo įtemptu geopolitiniu laikotarpiu svarbiausia - vienybė, stabilumas ir tvirta laikysena, kuri, žinoma, turi būti paremta socialdemokratinėmis vertybėmis"", - teigė jis. M.Sinkevičius sakė norįs skirti visą dėmesį noriu Jonavos gyventojų lūkesčiams ir jiems duotų pažadų įgyvendinimui. Į Jonavos rajono mero pareigas jis grįžo kovo 10 dieną - po to, kai Lietuvos Aukščiausiasis Teismas „čekiukų"" byloje paskelbė, kad politikas padarė nusižengimą leisdamas tarybos nario veiklai skirtas lėšas, tačiau tai neužtraukia baudžiamosios atsakomybės, ir bylą nutraukė. M.Sinkevičius po to atstatė ir narystę Lietuvos socialdemokratų partijoje. Kiti teismai jį buvo pripažinę kaltu dėl piktnaudžiavimo, dokumento suklastojimo ir turto pasisavinimo, einant Jonavos rajono mero ir savivaldybės tarybos nario pareigas 2019-2023 metais. M.Sinkevičiaus kandidatūrą į partijos pirmininkus iškėlė septyni LSDP skyriai iš 60. Daugiausia partijos narių palaikymo sulaukė premjeras Gintautas Paluckas. Jo kandidatūrą iškėlė 49 skyriai iš 60. Po kartą iškelta kultūros ministro Šarūno Biručio, pirmojo Seimo vicepirmininko Juozo Oleko ir Akmenės rajono savivaldybės mero Vitalijaus Mitrofanovo kandidatūra. Politikai iki balandžio 10 dienos turi apsispręsti, ar dalyvaus partijos lyderio rinkimuose, ar ne. Socialdemokratai balsuoti už naująjį pirmininką rinksis balandžio 23-26 dienomis, jei prireiks, antrasis turas bus rengiamas gegužės pradžioje, partijos suvažiavimas ir išrinkto LSDP pirmininko įgaliojimų pradžia numatoma gegužės 17-ąją. LSDP pirmininkas bus renkamas dvejų metų kadencijai. V.Blinkevičiūtė partijai vadovauja nuo 2021-ųjų pavasario. Prieš tai socdemams vadovavo G.Paluckas, tačiau dėl buvusių blogų Seimo rinkimų rezultatų jis pasitraukė iš pareigų. Pernai rudenį LSDP vėl laimėjo parlamento rinkimus, tada socialdemokratai iškovojo 52 mandatus iš 141. Valdančiąją koaliciją jie sudarė su partija „Nemuno aušra"" bei Demokratų sąjunga „Vardan Lietuvos"" ir užsitikrino 86 parlamentarų palaikymą.","Politikas M. Sinkevičius nusprendė nedalyvauti Lietuvos socialdemokratų partijos pirmininko rinkimuose, nes nori susikoncentruoti į Jonavos gyventojų lūkesčių įgyvendinimą ir mano, kad partijai svarbios idėjinės diskusijos, o ne asmeninės ambicijos. Jis pabrėžė vienybės ir demokratinio dialogo svarbą, o partijos nariams kviečiama rinktis naują pirmininką balandžio mėnesį."
"„Tai daina apie gyvenimo dieną, kuri kai kuriems būna paprasta, o kai kuriems ta pati diena gali tapti neeiline ir neįprasta"", - dainos idėją atskleidžia Valdas. „Nesvarbu, kokia proga: gal tai gimtadienis, gal kuri kita svarbi diena, galbūt, pakeisianti į gera visą Tavo gyvenimą, todėl norisi džiaugtis ir tą džiaugsmą perduoti klausytojui"", - šypsosi geros nuotaikos ambasadoriumi Londone tituluojamas lietuvis: mat niekas nėra matęs jo nuliūdusio ar rimto. Kad ir kokia diena už lango: pučia vėjas ar lyja lietus, muzikantas Valdas visuomet šypsosi. „Klausantis dainos, išties pakyla nuotaika, ir norisi pasveikinti visus, pirmiausia dėl to, kad ta diena išaušo. Valdui ši daina nepaprastai tinka - atrodo, kad ne jis dainą prisišaukė, bet daina jį pati susirado"", - įsitikinusi teksto autorė Rūta. Stop kadras/Valdo Tereso klipo akimirka Naujausiai Valdo Tereso dainai, kaip ir visoms prieš tai buvusioms, sukurtas ir jaukus vaizdo klipas, kuriame be paties Valdo vaidina ir jo žmona. „Klipo įdėja buvo parodyti nesuvaidintą istoriją, kaip su savo brangiu žmogumi leidžiu dieną, todėl mano troškimas buvo, kad klipe filmuotųsi mano žmona Ernesta. Sudėtinga buvo įkalbinti, bet...ačiū jai, kad sutiko, nes, manau, sunku būtų perteikti nesuvaidintas emocijas, filmuojantis su svetimu žmogumi. Norėjosi, kad vaizdo klipe natūraliai atsispindėtų šiluma ir meilė, kurią kas dieną dovanojame vienas kitam"", - atskleidžia Valdas. Stop kadras/Valdo Tereso klipo akimirka Vaizdo klipo įgyvendinimą Valdas ir vėl patikėjo, ko gero, vienam geriausių ne tik Anglijoje, bet ir Lietuvoje, vaizdo klipų kūrėjui Mindaugui Narbutui iš „MiMedia"". Vaizdo klipo režisieriui kuo puikiausiai pavyko iliustruoti dar vieną laimingos šeimos dieną. Kad ir kur pora būtų: ar prie jaukaus laužo ant ežero pakrantės, ar leistų laiką pramogaudami, ar vykdami kartu į keliones - kiekvienos akimirkos akcentas: šypsena veiduose. „O ko daugiau reikia? Gerbti, mylėti vienas kitą ir klausytojams dovanoti dar vieną gražią dainą"", - įsitikinęs Valdas. Valdas Teresas - „Dar viena diena"":","Valdo Tereso daina „Dar viena diena“ atskleidžia, kaip įprasta diena gali tapti ypatinga, o vaizdo klipe, kuriame dalyvauja jo žmona, perteikiama tikra šiluma ir meilė. Dainos nuotaika ir klipo režisūra, kurią atliko Mindaugas Narbutas, pabrėžia džiaugsmą ir šypseną net paprastose gyvenimo akimirkose."
"„Aš vis dar bandau tai suprasti"", - „Caters News Service"" portalui sakė nusiminusi Natasha Emeny. Linkolno gyventoja vos kelioms minutėms buvo užlipusi į viršutinį aukštą, kad padėtų skalbinius. Kai grįžo, ji pamatė savo sūnų Koahą „apdengtą pelenais"", o po to ji suprato, kad jis netyčia valgė jos tėvo palaikus. Stop kadras/Vaikas suvalgė senelio pelenus „Prireikė akimirkos, kol supratau, kad tai iš tikrųjų mano tėčio pelenai"", - sušuko N.Emeny, kuri greitai čiupo telefoną, kad užfiksuotų akimirką. Ji vaizdo įrašą paviešino socialiniuose tinkluose. Klipas su antrašte „Kai tavo sūnus valgo tavo tėtį"" rodo, kaip vaikas nekaltai vaikšto aplink sofą su pelenais išteptu veidu ir drabužiais. Jis atrodo kaip ugnikalnio išsiveržimą išgyvenęs žmogus. Tada fotokamera parodo tuščią dekoratyvinę vazą, kurios dangtelis nuimtas, o aplink ją išsibarstę mirusiojo pelenai. „Mano sūnus valgė mano tėčio pelenus"", - klipe dejavo N.Emeny. Palaikų išniekinimas jai atrodė ypač gluminantis, nes ji pastatė urną ant viršutinės lentynos, kur, jos manymu, niekas negali pasiekti, tačiau moteris klydo. Be to, moteris teigia, kad mažylis anksčiau niekada nerodė jokio susidomėjimo urna, nepaisant to, kad ji ten buvo ilgą laiką. Stop kadras/Vaikas suvalgė senelio pelenus Laimei, vaikas nepatyrė jokių neigiamų padarinių dėl savo makabriško užkandžiavimo. Kai jo motina paprašė gydytojų patarimo, jie pasakė, kad ji duotų jam vandens. Žiūrovai buvo pasibaisėję tokiu įvykiu. „Prašau pasakyti, kad tai balandžio pirmosios pokštas! - sušuko vienas, į kurį N.Emeny atsakė: „Norėčiau, kad taip būtų"". Laimei, ji išmoko pažvelgti į situaciją su humoru. „Jis niekada nebuvo jo (savo senelio) susitikęs, bet dabar jie visada kartu!"", - juokėsi moteris. Užsienio žiniasklaida praneša, kad tai ne pirmas kartas, kai mažylis suvalgo savo senelį po mirties.","Linkolne gyvenanti Natasha Emeny buvo šokiruota, kai grįžusi iš viršutinio aukšto rado savo sūnų Koahą su mirusio senelio pelenais ant veido ir drabužių, nes jis netyčia jų paragavo. Nors vaikas nepatyrė jokios žalos, įvykis buvo paviešintas socialiniuose tinkluose, kur sulaukė tiek pasibaisėj"
"„Ūkyje ne kartą lankėsi moksleiviai ir mačiau, kad kai kuriems nuostabą kelia tai, kaip daržovės yra auginamos. Retkarčiais tikrai atrodo, kad kai kurie mano, jog daržovės auga prekybos centruose, o ne ūkininkų ūkiuose. Labai gerai, kad yra programų, kurios šiuolaikiniams vaikams paaiškina, kaip viskas vyksta, kodėl daržovių valgymas yra naudingas sveikatai"", - sako Algimantas Vaupšas, daugiau nei 200 ha ūkyje Kelmės rajone auginantis įvairiausias daržoves: bulves, morkas, kopūstus, burokus ir kt. Viena programų, apie kurias kalba ūkininkas, yra Vaisių ir daržovių bei pieno ir pieno produktų vartojimo skatinimo programa, vykdoma šalies ikimokyklinio ugdymo įstaigose ir mokyklose. Programą administruoja Žemės ūkio agentūra prie Žemės ūkio ministerijos, šiuo metu įgyvendinama programos 2023-2029 mokslo metų strategija. Dalyvavimas programoje yra nemokamas, prisijungti gali bet kuris darželis-lopšelis ar mokykla, vykdanti pradinį ugdymą. Šios programos dėka vaikai ragauja Lietuvoje pagamintus šviežius ir natūralius maisto produktus, sužino apie jų kilmę, auginimo ypatumus, tvaraus vartojimo principus. Vaikai mokosi, kaip maistas atsiranda ant mūsų stalo, kokie procesai vyksta jo gamyboje ir kodėl svarbu vartoti atsakingai. 123RF.com nuotr./Vaikai valgo daržoves ir vaisius Auginami sąmoningi vartotojai A.Vaupšas sako, kad Vaisių ir daržovių bei pieno ir pieno produktų vartojimo skatinimo vaikų ugdymo įstaigose programa padeda užauginti sąmoningus vartotojus, kurie apie sveikatai palankius pasirinkimus, trumpas tiekimo grandines žinos daugiau nei jų tėvai. Jo nuomone, požiūris į vietinę, šviežią produkciją pastebimai keičiasi. Vis daugiau žmonių supranta, kad natūralūs, be perteklinių priedų užauginti produktai yra geriausias pasirinkimas vaikams. „Aš manau, kad žmonių sąmoningumas auga, jie vis daugiau žino apie sveiką mitybą, apie tai, kuo reikšminga rinktis Lietuvoje užaugintas daržoves. Manau, kad tikrai daugelis prekybos centruose ieško vietinės produkcijos. Panašias programas vertinu labai teigiamai"", - sako ūkininkas. Jo nuomone, įgyvendinant šią programą kartu su kitomis panašiomis iniciatyvomis galima pasiekti reikšmingų ir ilgalaikių rezultatų. Taip ne tik skatinami sveikos gyvensenos įpročiai, bet ir ugdomas vaikų supratimas apie subalansuotą mitybą bei tvarų maisto vartojimą. Specialios pamokos, edukacinės viktorinos ir praktiniai užsiėmimai padeda vaikams ne tik teoriškai, bet ir praktiškai įsisavinti sveikos mitybos principus. Tokios iniciatyvos ugdymo įstaigose tampa svarbiu žingsniu formuojant vaikų sveikos gyvensenos įpročius, kurie išliks visam gyvenimui. Tiekiami aukštos kokybės produktai Pagal programą pienas, pieno produktai, vaisiai ir daržovės ugdymo įstaigose dalinami iki trijų kartų per savaitę. Kiekvienam vaikui skiriama porcija, kuri gali būti sudaryta iš pieno, jogurto, sūrio arba įvairių vaisių bei daržovių. Produktai paprastai dalinami priešpiečių ar pavakarių metu. Vaikams dalijami produktai turi atitikti ekologinei gamybai keliamus teisės aktų reikalavimus, o jei nėra galimybių tiekti ekologiškus, gali būti tiekiami perėjimo prie ekologinės gamybos laikotarpio produktai arba produktai, paženklinti ženklu „Kokybė"". Štai A.Vaupšas, kurio daržininkystės ūkis yra sertifikuotas pagal nacionalinę maisto kokybės sistemą ir užsiima nacionalinės maisto kokybės produktų (NKP) gamyba, tikina, kad vietinių produktų naudą vaikams ir jų tėvams pabrėžti svarbu ir dėl to, kad taip aiškinama apie kokybės užtikrinimą, aplinkos tausojimą, šviežumą ir natūralumą. 123RF.com nuotr./Sodina pomidorus „Idealu, jei ūkis savo produkciją gali tiekti darželiams ar mokykloms, esančioms tame pačiame regione. Mes su keliomis įstaigomis bendradarbiaujame - tai garantuoja trumpą pristatymo atstumą, mažesnę taršą ir t.t."", - sako ūkininkas. Svarbu, kad vaikams tiekiami produktai yra aukštos kokybės - be perteklinių cheminių priedų, maistingi ir ekologiški. Tai ne tik prisideda prie sveikos mitybos, bet ir skatina tvarumą bei palaiko vietos ūkininkus.","Algimantas Vaupšas, ūkininkas iš Kelmės rajono, pabrėžia švietimo programų, skatinančių vaikų supratimą apie daržovių auginimą ir sveiką mitybą, svarbą. Vaisių ir daržovių bei pieno vartojimo skatinimo programa padeda vaikams pažinti sveiką ir tvarų maisto vartojimą, ugdydama są"
"28-erių metų 211 cm ūgio triskart NBA „All-Star"" rungtynių dalyvis Domantas Sabonis veikiausiai praleis Senojo žemyno kovas, kurios vyks rugpjūčio 27 - rugsėjo 14 dienomis. Grupių etapo mačus Rimo Kurtinaičio vadovaujama Lietuvos rinktinė žais Suomijos mieste Tamperėje, o lemiamos kovos persikels į Latvijos sostinę Rygą. 15min žiniomis, „Sacramento Kings"" lyderis savo sprendimą motyvuoja šį sezoną jį kankinančiomis traumomis bei šeimyninėmis aplinkybėmis. Šį sezoną dėl nugaros, galinio šlaunies raumens ir čiurnos traumų bei ligos D.Sabonis iš viso yra praleidęs dvylika rungtynių. Pasak 15min šaltinių, Domanto ir Shashanos Rosen gegužę laukia šeimos pagausėjimas. ZUMAPRESS / Scanpix nuotr./Domantas Sabonis 2022-ųjų metų kovo 11-ąją dieną Sabonių šeima sulaukė pirmagimio Oliverio-Tigerio, o 2023-iųjų metų liepos 11-ąją dieną Saboniams gimė dukra vardu Eleven Rose. Būtent dėl dukros gimimo ir tuo metu jį kankinusios piršto traumos D.Sabonis nusprendė praleisti 2023-iųjų metų pasaulio pirmenybes Filipinuose. Jis nežaidė ir 2017-ųjų metų Europos čempionate, kadangi tą vasarą buvo „Oklahoma City Thunder"" klubo išmainytas į „Indiana Pacers"", o ši komandos naujokui rekomendavo tarpsezonį praleisti individualiai treniruojantis Jungtinėse Amerikos Valstijose (JAV). FIBA/Domantas Sabonis D.Sabonio galutinis sprendimas gali būti paviešintas jau artimiausiu metu, galbūt po Lietuvos vyrų krepšinio programos vadovo Lino Kleizos vizito. Nacionalinės komandos vadovu praėjusį spalį tapęs legendinis šalies krepšininkas viešnagės Čikagoje ir Indianoje metu planuoja susitikti su NBA lietuviais. Vienas iš opiausių klausimų - įsiliepsnojusio konflikto tarp po septynerių metų pertraukos į treniravimą grįžusio R.Kurtinaičio asistento Tomo Pačėso bei ilgamečio komandos žaidėjo ir kapitono Jono Valančiūno gesinimas. T.Pačėsas viešai sukritikavo ir pašiepė neva neprofesionalų ilgamečio rinktinės vidurio puolėjo požiūrį ir pasiruošimą rinktinės stovykloms, esą medžioklei teikiamą prioritetą ir žiniasklaidos sukurtą žvaigždės statusą, o galiausiai rėžė, kad Kauno „Žalgiriui"" atstovaujantis Laurynas Birutis „nėra prastesnis centras"". Į tai viešai aštriai sureagavo ir pats 32-ejų metų 213 cm ūgio „Kings"" komandai atstovaujantis J.Valančiūnas, pareiškęs, kad yra pasiryžęs žaisti rinktinėje, bet kvestionavęs, ar po tokių R.Kurtinaičio asistento pasisakymų yra laukiamas rinktinėje. ZUMAPRESS nuotr./Domantas Sabonis ir Jonas Valančiūnas 2015-aisiais metais su iškart iškovotu sidabro medaliu nacionalinėje komandoje debiutavęs D.Sabonis yra žaidęs dviejuose Europos čempionatuose (2015 ir 2022 m.), po kartą - pasaulio čempionate (2019 m.) ir olimpinėse žaidynėse (2016 m.). Dvi vasaras jis praleido nesėkmingai siekdamas sugrįžti į olimpines žaidynes, dalyvavęs 2021-ųjų metų atrankoje Kaune ir 2024-ųjų metų atrankoje San Chuane, Puerto Rike. Penkiskart geriausiu Lietuvos krepšininku rinktas legendinio Arvydo Sabonio sūnus Domantas šiame NBA sezone renka 18,9 pelnyto taško, 13,9 atkovoto kamuolio ir 6,2 rezultatyvaus perdavimo rodiklius per 35 minutes ant parketo. Pagal atkovotus kamuolius „Kings"" aukštaūgis stipriausioje planetos lygoje pirmauja trečią sezoną iš eilės.","Domantas Sabonis, 211 cm ūgio ir triskart NBA „All-Star"" dalyvis, veikiausiai praleis Europos čempionato kovas dėl traumų ir šeimyninių aplinkybių. Lietuvos rinktinėje kilo konfliktas tarp T. Pačėso ir J. Valančiūno, kurį spręs Linas Kleiza per vizitą JAV."
"Inovacijų agentūros tinklalaidėje „Ateities architektai"" susirinkę mokslininkai ir medicinos inovacijų ekspertai sako, jog genų inžinerijos technologijos jau suteikia galimybę ne tik tiksliai identifikuoti pažeistas ląsteles, bei ir jas „pataisyti"". Kaip veikia genų inžinerijos įrankiai? Laidoje viešintis „Caszyme"" mokslo direktorius ir bendraįkūrėjas dr. Giedrius Gasiūnas prisimena, kad pirmosios publikacijos apie genų inžinerijos technologijas pasirodė dar 2012 m.: „Genų redagavimo technologija tada buvo visiškai revoliucinė - naujas įrankis, kuris vėliau labai greitai mus įgalino geriau pažinti ligas"", - sako mokslininkas. Jo teigimu, mokslo proveržis greitėja, o vieni įrankiai papildo kitus. ""Ateities architektai"" nuotr./Dr. Giedrius Gasiūnas ir Martynas Survilas Atsiradusi galimybė nustatyti pirmą žmogaus genomo seką, atvedė prie to, kad reikėjo technologijos, leidžiančios ne tik pamatyti ląstelės „klaidas"", bet ir įrankio, kuris leistų jas pataisyti. Jo teigimu, būtent ​„CRISPR-Cas9"" technologijos atradimas leido tai padaryti. Šis įrankis pirmiausia yra užprogramuojamas atpažinti specifinę DNR seką žmogaus genome. „Tai sudėtingas procesas, nes kiekviena mūsų ląstelė turi genominę DNR, sudarytą iš daugiau nei trijų milijardų nukleotidų. Įsivaizduokime - knygoje iš trijų milijardų raidžių, reikia tiksliai surasti vieną reikiamą blogą raidę"", - sako dr. G.Gasiūnas. Anot jo, pirmiausia reikia tiksliai perkirpti DNR tam tikroje vietoje, o tada ląstelėje esantys DNR reparacijos mechanizmai gali pataisyti ar „išjungti"" reikiamus genus. Pasak dr. G.Gasiūno, dabar egzistuoja ir naujesni įrankiai - „Cas9"" gali tiksliai nukreipti reikiamus modifikavimo mechanizmus į tam tikrą vietą genome. „Dabartiniai įrankiai gali ne tik keisti pavienes nukleotidų poras, bet ir daryti subtilius pokyčius, pavyzdžiui, modifikuoti epigenomą nepakeičiant pačios DNR sekos"", - pasakoja dr. G.Gasiūnas. Ar genų inžinerija galės padėti išgydyti visas genetines ligas? Dr. G.Gasiūnas atkreipia dėmesį - tam, kad išgydytume genetinę ligą pasinaudodami šia technologija, reikia bent trijų dalykų: „Pirmiausia, mums reikia žinoti, ką turime pakeisti, ką atstatyti. Antra, mums reikia įrankio, kuris leistų tai padaryti. Ir trečias dalykas, mums reikia nunešti tą įrankį į reikiamas ląsteles, į reikiamą audinį, į reikiamą vietą"", - aiškina mokslininkas. Tačiau jo teigimu, šie žingsniai nėra lengvai pritaikomi visoms ligoms. „Tarkime, terapijos prieš pjautuvinę anemiją atveju, viskas aišku - yra vienas genas, viena mutacija iš trijų milijardų - viena raidė pasikeitusi. Galima ląsteles surinkti, ir mėgintuvėlyje jas pakeisti, o tada vėl suleisti pacientui. Bet yra tokios daugiagenės ligos, kur sąveikauja daug genų ir nėra viskas taip aišku"", - pasakoja dr. G.Gasiūnas. Kito laidos pašnekovo, medicinos inovacijų eksperto Arūno Žebrausko teigimu, norint užkirsti kelią ligai, visų pirma turime ją labai anksti nustatyti. „Dabar yra prenataliniai tyrimai, atliekami nėštumo metu, kai gydytojai gali matyti vaisiaus DNR, kuris jau cirkuliuoja motinos krauju. Tokiu būdu galima pastebėti ligas, tačiau, žinoma, ne visas"", - sako A.Žebrauskas. Organizatorių nuotr./Arūnas Žebrauskas Pasak jo, kai būsimą žmogų sudaro dar tik aštuonios ląstelės, jei nustatoma, kad viena iš jų yra pažeista, galima tą ląstelę pašalinti ir pakeisti sveika. „Tada embrionas liks sveikas. Tačiau toks būdas veiktų tik itin ankstyvo nėštumo metu, nes vėlesnėse stadijose, nors vaisius mus atrodo labai mažas, jį sudaro jau milijardai ląstelių"", - atkreipia dėmesį A.Žebrauskas. Dar sudėtingiau, anot jo, rasti ir išgydyti ligą, kai žmogus pilnai suauga: „Kai mes suaugame, mus sudaro trilijonai ląstelių. Jos visos, tiek smegenų ląstelės, tiek kaulų čiulpų, ir visos kitos, turi tuos pačius genus. Taigi norint visame organizme pakeisti tą geną, kuris pažeistas, yra sudėtinga: jeigu tavo įrankis palies tik penkias ląsteles, o ląstelių yra milijardas, ar tu kažkas pasikeis?"" - retoriškai klausia A.Žebrauskas. Dr. G.Gasiūnas pritaria, kad tai vis dar išlieka iššūkiu. O genų modifikavimas embrionuose yra prieštaringas etikos požiūriu. Mokslininkas prisimena 2018 m. Kinijoje įvykusį atvejį, kai mokslininkas prevenciškai modifikavo žmogaus embrioną: „Jis sušvirkštė ​„CRISPR"" dirbtinio apvaisinimo metu, taigi gimė genetiškai modifikuotos dvynės. Prasidėjo didelės diskusijos ir buvo priimtas mokslininkų moratoriumas, kad žmogaus embrionų negalima modifikuoti, nes kol kas nėra aiškios to pasekmės"", - sako dr. G.Gasiūnas. Ar genų terapija padės išgydyti vėžį? Dr. G.Gasiūnas atkreipia dėmesį, kad vėžio atveju, jau yra taikoma „CAR-T"" terapija, kuri remiasi tuo, kad žmogaus imuninės ląstelės apmokomos, kaip atpažinti vėžines ląsteles. Taigi tikimasi, kad su ​„CRISPR"" pagalba ir platesniu naudojimu ji atpigs, o pati technologija taps dar saugesnė. A.Žebrauskas pasakoja, kaip tai vyksta: „Žmogaus ląstelės paimamos iš žmogaus kaulų čiulpų, laboratorijoje modifikuojamos, išmokomos pulti tą konkretų vėžį, kuriuo žmogus serga, ir suleidžiamos atgal. Tos grąžintos ląstelės turi galimybę netgi daugintis. Ir tada jos užpuola visas metastazes"", - sako A.Žebrauskas. Vis dėlto, vėžio atveju, ​„CRISPR-Cas9"" įrankį taikyti yra iššūkių. Vėžys - tai liga, kuri atsiranda organizme iš spontaninių mutacijų, taigi jas labai sunku nuspėti. A.Žebrauskas pasakoja, jog vėžinės ląstelės pasižymi tuo, kad išlieka jaunos, ilgai gyvena, ir greitai dauginasi. Todėl vėžys auga labai sparčiai. „Jei jis jau „užsiveisė"", su genais nieko atgal nebeatsuksi. Šiuo atveju, genų terapijos gali būti nukreiptos imuninės sistemos kovai prieš vėžį. Tačiau vėžio biologija yra bjauri, tad jį vis tiek reikia pirmiausiai fiziškai pašalinti: operuoti, taikyti chemoterapiją, imunoterapiją"", - sako A.Žebrauskas. Jis pastebi, kad kol kad nėra tiksliai žinoma, kokiais mechanizmais vėžys atsiranda, ir ar tai užkoduota genuose, ar tiesiog tam tikri žmogaus genai yra silpni: „Jei jie silpni, tai nereiškia, kad žmogaus genetika jam sukels vėžį. Gali būti, kad jo ląstelės silpniau atsistato, lėčiau pašalina kažkokius pažeidimus, ir tada žmogus suserga. Tai ne genetinė liga, o liga, kuri atsiranda gyvenimo eigoje"", - patikslina pašnekovas. Kol kas tyrimai brangūs - ar tai nebus turtingųjų terapija? Kadangi minimos terapijos ir tyrimai yra dar gana nauji, jų kaina kol kas yra didžiulė. Laidos svečias, Inovacijų agentūros Proveržio departamento direktorius Martynas Survilas kelia socialinės atskirties klausimą: „Ar tai nebus turtingųjų terapija?"" Jis ragina į tai atkreipti dėmesį, kad galimybė gydyti tam tikras ligas nevirstų finansine privilegija. A.Žebrauskas antrina, kad kol technologijos naujos, jos tikrai brangios, ir kol kas mažai kam prieinamos. Visos genų terapijos kaina vienam pacientui, anot jo, siektų milijonus. „Nepakanka genų sekvenavimo, kurį dabar jau galima atlikti už maždaug 100 dolerių. Prisidėtų ir genų, ląstelių terapijos, brangūs reagentai, vaistai, priežiūra ligoninėje. Ir jokie sveikatos draudimai ar ligonių kasos tokių išlaidų prisiimti nedrįsta"", - sako A.Žebrauskas. Vis dėlto, prognozės ateičiai - šviesios. A.Žebrauskas pasakoja, kad Ilgainiui, pati technologija turėtų atpigti. „Kai kurios šiuo metu labai brangios technologijos, tokios kaip „CAR-T"", jau dabar yra tobulinamos siekiant jas padaryti prieinamesnes. Pavyzdžiui, vietoje paciento ląstelių bandoma naudoti donoro arba kamienines ląsteles, kurias būtų galima modifikuoti iš anksto. Tokiu būdu terapija taptų labiau standartizuota - tarsi paruoštas vaistas, kurį galima tiesiog ištraukti iš šaldytuvo ir panaudoti"", - sako pašnekovas. Kad nauji metodai būtų prieinami, vien mokslinių tyrimų nepakanka Tam, kad naujos diagnostikos ir gydymo technologijos būtų pasiekiamos ne tik mokslininkų laboratorijose, bet ir taikomos praktiškai, reikia ir verslo įsitraukimo. „Iš pradžių įmonės, kuriančios tokius produktus, patiria labai didelius kaštus ir investuoja į tai. Akivaizdu, kad jie sieks tą komercinę grąžą vienaip ar kitaip susigrąžinti. Taigi pačioje pradžioje tie produktai bus sunkiai prieinami plačiai visuomenės daliai, bet vėliau, atsiradus daugiau įmonių, vystančių panašų produktą, tai turėtų atpigti, kaip ir visi kiti produktai"", - sako M.Survilas. Genų terapija yra personalizuotos medicinos įrankis, orientuotas į kiekvieną individualų atvejį, o ši kryptis, pasak M.Survilos, tik populiarės. Kad mokslo progresas šioje srityje vyktų toliau, valstybė skiria tam didelį dėmesį. „Inovacijų agentūra, kartu su švietimo mokslo ir sporto ministerija, šiuo metu kuruoja projektą, kurio viena iš misijų ir yra „Inovacijos sveikatai"". Jai skirtas 33 milijonų finansavimas, kuris bus panaudojamas tiek genų inžinerijos tobulinimui, tiek inovatyvių produktų sveikatai kūrimui. Bus steigiamas ir genų kompetencijų centras"", - sako M.Survilas. Anot jo, šis kompetencijų centras prisidės tiek prie naujų diagnostikos priemonių ir produktų kūrimo, tiek prie mokslo ir verslo bendradarbiavimo, bei pritrauks specialistus iš užsienio. Visą Inovacijų agentūros tinklalaidę „Ateities architektai"" žiūrėkite Inovacijų agentūros „YouTube"" paskyroje. Ją taip pat galite rasti ir „Spotify"". Taip pat kviečiame išspręsti testą, kuris padės pasitikrinti, ar atidžiai skaitėte straipsnį.","Inovacijų agentūros tinklalaidėje „Ateities architektai"" mokslininkai aptaria genų inžinerijos pažangą, ypač CRISPR-Cas9 technologiją, leidžiančią identifikuoti ir taisyti pažeistas ląsteles, tačiau pažymi, kad technologijos pritaikymas vis dar susiduria su iššūkiais, ypač gydant sudėtingas genetines"
"„Po ilgos pertraukos tarptautiniame turnyre dalyvaus ne tik Lietuvos vyrų golbolo komanda, bet ir jaunimo rinktinė. Golbolo komandoms Trakų turnyras yra svarbus laiptelis ruošiantis šiais metais vyksiantiems regioniniams golbolo čempionatams"", - sako Tarptautinio Trakų golbolo turnyro direktorė Vilma Venckutonytė. Stipriai atsinaujinusią Lietuvos vyrų golbolo rinktinę Trakų turnyre sudaro 6 žaidėjai: Artūras Jonikaitis, Mantas Brazauskis, Normantas Prušinskas, Juozas Eigminas, Osvaldas Kucavičius ir Nojus Vaicekauskas. Pastarasis, kartu su Ugniumi Grigaičiu, Kristianu Stasyčiu, Kerniumi Grigaičiu ir Simonu Žvirbliu, žais ir jaunimo čempionate. Abi - vyrų ir jaunimo - komandas treniruoja Klaidas Janeika ir trenerio asistentas Aurimas Skinulis. Dano Sodaičio ir LPAK nuotr./Klaidas Janeika ir Lietuvos vyrų golbolo rinktinė Olimpiniame sporto centre Trakuose grupės rungtynes Lietuvos komandos žais: penktadienį 11:10, 15:30, 16:35 ir 18:45 val., šeštadienį 10:10, 14:30 ir 15:35 val., ketvirtfinaliai ir pusfinaliai - šeštadienį po pietų, kovos dėl vietų ir finalai - sekmadienį 8-12 val. Nuo pat nepriklausomybės atkūrimo Lietuvoje kultivuojamas golbolas yra vienintelė paralimpinė komandinė sporto šaka, sukurta specialiai žmonėms su regėjimo negalia, o ne adaptuota iš sveikųjų sporto. Tarptautinį Trakų golbolo turnyrą nuo 2016 metų organizuoja Lietuvos golbolo teisėjų asociacija, remia Trakų rajono savivaldybė, Olimpinis sporto centras, akių lipdukų tiekėja „Ilsanta"", apdovanojimų gamintoja „Desata"", Vilniaus miesto aklųjų ir silpnaregių sporto klubas „Šaltinis"", Lietuvos aklųjų sporto federacija, Lietuvos sporto federacijų sąjunga, Trakų istorijos muziejus.","Lietuvos vyrų ir jaunimo golbolo komandos dalyvauja Tarptautiniame Trakų turnyre, kuris yra svarbus pasiruošimas regioniniams čempionatams. Turnyrą organizuoja Lietuvos golbolo teisėjų asociacija, remia įvairios organizacijos, o komandas treniruoja Klaidas Janeika ir Aurimas Skinulis."
"Valdžia žada padėti verslui rasti naujų partnerių, reaguodama į Jungtinių Valstijų įvedamus muitus importui iš Europos Sąjungos (ES). „Būtina verslui padėti persiorientuoti ir ieškoti naujų prekybos kelių. (...) Prezidentas planuoja jau birželį vykti su verslo misijomis į Tokijų ir Hanojų kartu su Vyriausybės atstovais"", - Žinių radijui antradienį sakė šalies vadovo vyriausioji patarėja ekonomikos ir socialinės politikos klausimais Irena Segalovičienė. Pasak jos, Ekonomikos ir inovacijų ministerija yra parengusi 20 mln. eurų planą padėti verslui persiorientuoti, tolesnį to skatinimą reikėtų numatyti ir rengiant kitų metų valstybės biudžetą. Visgi patarėja teigė, kad nors ES taip pat jau dėlioja atsaką Vašingtonui į įvedamus muitus, Bendrija turi išlaikyti „dialogo kelią"". „Čia bendrai ateiname ne tik į muitų karo erą, bet ir, mes tikimės, naujų ekonominių prekybinių susitarimų laikotarpį"", - kalbėjo I.Segalovičienė. Jos teigimu, muitai didina infliaciją, daro žalą tarptautinei prekybai ir kelia struktūrinių iššūkių ekonomikaoms. Tačiau prezidento patarėja pridūrė, jog Europos ekonomika nuo XX amžiaus, kai taip pat vyko muitų karai, yra nepalyginamai stipresnė. „Šiandien turime vieningą rinką su beveik 500 mln. vartotojų, kuri jau parodė savo jėgą, vieningai įveikė ir COVID-19 pandemiją, rimtai susivienijo dėl sankcijų Rusijai, pagalbos Ukrainai ir neabejojame, kad vieningai veiks ir esant poreikiui padėti Europos gamintojams"", - sakė I.Segalovičienė. JAV praėjusią savaitę paskelbė apie planuojamus įvesti muitus įvairioms pasaulio šalims, tarp jų - 20 proc. importo tarifus ES. Tiesioginis Lietuvos eksportas į JAV sudaro apie 6,8 proc. viso lietuviškos kilmės prekių eksporto ir pernai siekė 1,6 mlrd. eurų. BNS rašė, jog Lietuvos bankas anksčiau skelbė, kad galimas prekybos karas tarp JAV ir ES Lietuvos ekonomikos augimą per ketverius metus sumažintų 0,33-1,3 procentinio punkto.","Lietuvos valdžia planuoja padėti verslui rasti naujus prekybos partnerius, reaguodama į JAV įvestus muitus ES importui, organizuodama verslo misijas į Tokijų ir Hanojų bei numatydama 20 mln. eurų pagalbos planą. Prezidento patarėja teigia, kad nors muitai kelia ekonominius iššūkius, ES stipri vieninga rinka gali padėti įveikti šiuos sunkumus."
"Vartotojų teisių specialistams kartais tenka sulaukti skundų, kad kurjerių pristatyti maisto produktai iš el. parduotuvių - nėra kokybiški arba jų galiojimo data yra pasibaigusi, o blogiausiu atveju - visiškai sugedę. Būtent taip ir nutiko Aušrai (pavardė redakcijai žinoma), kuri nupirktas daržoves turėjo išmesti, nes šios buvo supuvusios. Saldžiosios bulvės ir morkos, kaip moteris pasakojo 15min, buvo tinkamos tik mesti į konteinerį. Jos pastebėjimu, „LastMile"" produktus iš „Iki"" „visada pristato tragiškos kokybės"". „Kažkoks košmaras, gal jie daržoves iš konteinerių išėmę atveža?"", - piktinosi Aušra. Skaitytojo nuotr./„LastMile"" pristatymas Kita pirkėja, judėjimo negalią turinti Rūta 15min sakė, kad tokių paslaugų prieinamumas - didelis palengvinimas būti savarankiškiems, tačiau pastaruoju metu ji taip pat pastebinti, kad „el. parduotuvių pristatomų produktų kokybė stipriai suprastėjusi"". Tuo tarpu prekes į namus pristatančios „LastMile"" bendraįkūrėjas Jonas Dikmonas ir „Iki"" komunikacijos vadovė Gintarė Kitovė apgailestavo dėl situacijos, tačiau patikino, kad pinigai už nekokybiškas prekes visada yra sugrąžinami. Vartotojų teisių specialistai, savo ruožtu, pabrėžė, kad pirkėjai turėtų gerai žinoti savo pagrindines teises ir pareigas. Vis dėlto, pasitaiko situacijų, kai su pardavėju nepavyksta susitarti, o VVTAT ne visada suskumba į pagalbą. Kokios tai situacijos ir kokius veiksmus vartotojai turėtų atlikti pirmiausia?","Vartotojai skundžiasi dėl prastos kokybės maisto produktų, pristatytų iš el. parduotuvių, ypač per „LastMile“, o įmonių atstovai atsiprašo ir žada grąžinti pinigus už nekokybiškas prekes. Vartotojų teisių specialistai ragina pirkėjus gerai žinoti savo teises, tačiau kartais susitar"
"Trijų vaikų mama Lindsay Dewey pranešė šokiruojančią žinią - namuose žuvo jos 22-ejų mėnesių sūnus Reedas. Tragišką nelaimę sukėlė kone visų namuose esantis daiktas. Aidaho valstijoje, JAV, gyvenanti Lindsay Dewey socialiniuose tinkluose pranešė, kad jos ir vyro Erico jauniausias sūnus Reedas žuvo po to, kai ant jo nukrito didelis veidrodis. „Trumpai pasakysiu, kad Reedas su savimi turėjo vieną iš savo prilimpančių dubenėlių ir priklijavo jį prie veidrodžio. Vis klijuodavo jį ir vėl nuplėšdavo, kol veidrodį nusitempė ant savęs… Net negirdėjau jo žaidžiant prie veidrodžio, kol neišgirdau, kaip jis nukrenta, o tada per 5 sekundes nukėliau jį nuo jo"", - rašė gedinti mama. Pasak jos, nelaimės metu ji virtuvėje gamino vakarienę, todėl lemtingą akimirką nebuvo su sūnumi. Moteris taip pat atskleidė, kad Reedas mirė ne iškart - jis patyrė daugybinius kaukolės lūžius ir „sunkius trauminius smegenų sužalojimus"". L.Dewey iš pradžių manė, kad jos mažylį ištiko šokas, tačiau greitai suprato, kad situacija daug rimtesnė. „Tikrai nesitikėjome, kad galiausiai viskas baigsis mirtimi"", - kalbėjo ji. Medikai į įvykio vietą atvyko per šešias minutes nuo iškvietimo, bet vaiko išgelbėti jau nepavyko. Moteris taip pat atskleidė, kad šios informacijos platinti nenorėjo, bet nusprendė, kad taip gali padėti kitiems tėvams išvengti tragedijų. Ji prasitarė, kad veidrodis buvo per daug sunkus, kad jį būtų buvusi galimybė prikabinti ant sienos. Todėl jis buvo į ją atremtas. Pasak jos, veidrodis taip pat per sunkus, kad vaikai galėtų jį patys pastumti iš vietos. Šalia veidrodžio visuomet stovėdavo ir kėdė, tačiau šį kartą, kaip tyčia, ji buvo patraukta, nes jų šuo šlapinosi ant grindų nutiesto kilimo. Lindsay Dewey įrašas „Mes su vyru esame šoke. Negalime patikėti, kad būtent tai iš mūsų atėmė kūdikį. Dalinamės viskuo tik todėl, nes nenorime, kad kažkam tektų susidurti su panašia situacija"", - „instagram’e"" rašė vaiko netekusi motina. Pasidalinusi šia istorija L.Dewey sulaukė kritikos rykščių, tačiau pati moteris tikina į tai nekreipianti dėmesio. Ji tikina, kad visa patirta kritika atsipirks, jei pavyks išgelbėti bent vieną vaiką.","Lindsay Dewey, trijų vaikų mama iš Aidaho, JAV, pranešė apie savo 22-ejų mėnesių sūnaus Reedo mirtį, kai ant jo nukrito veidrodis, kurį vaikas nuvertė žaisdamas. Nepaisant kritikos, Lindsay pasidalino šia tragedija socialiniuose tinkluose tikėdamasi apsaugoti kitus vaikus nuo panašių nelaimių."
"Avinas 15min nuotr./Avinas Šiandien galite pasijusti stipriai motyvuoti ir pasirengę įgyvendinti savo ilgalaikius tikslus. Tai puikus metas galvoti apie naujus iššūkius profesinėje srityje. Būkite pasiruošęs naujoms galimybėms. Jautis 15min nuotr./Jautis Galbūt šiandien atsiras galimybių pagerinti savo santykius su artimaisiais. Tai puikus laikas išsikalbėti ir išspręsti senas problemas. Pasitikėjimas ir nuoširdumas leis jums atkurti harmoniją tiek asmeniniame gyvenime ir santykiuose. Dvyniai 15min nuotr./Dvyniai Šiandien galite jaustis pasimetę dėl įvairių nuomonių ir pasirinkimų, tačiau svarbu atsitraukti ir pažiūrėti į situaciją iš kito kampo. Nebijokite pasikonsultuoti su patikimais žmonėmis, kad gautumėte išmintingų patarimų. Vėžys 15min nuotr./Vėžys Ši diena bus palanki pagalvoti apie asmeninius pasiekimams, ypač jei dirbate su savo ilgalaikiais planais. Tačiau nepamiršk skirti laiko ir atsipalaidavimui, kad išvengtumėte pervargimo. Tinkamas poilsis gali atnešti daug naudos. Liūtas Shutterstock nuotr./Liūtas Jūsų energija ir entuziazmas šiandien gali įkvėpti kitus. Jūsų kūrybiškumas ir idėjos gali žavėti aplinkinius, todėl pasinaudokite šiuo laiku. Bendradarbiavimas su kitais jums gali būti naudingas. Mergelė 15min nuotr./Mergelė Šiandien galite pasijusti šiek tiek chaotiškai, nes į jūsų gyvenimą gali įsiveržti nenumatyti įvykiai. Stenkitės išlikti ramūs ir ramiai planuokite kiekvieną savo žingsnį. Geriau vengti priimti sprendimus, kurie gali turėti ilgalaikį poveikį. Svarstyklės 15min nuotr./Svarstyklės Jūsų santykiai su kitais šiandien bus pagrindinis dėmesys. Tai puikus laikas stiprinti draugystes ir užmegzti naujas pažintis. Būkite atviri ir nuoširdus, tai padės kurti ilgaamžius ir harmoningus ryšius. Skorpionas 15min nuotr./Skorpionas Šiandien gali kilti noras pasitraukti į save ir pabūti vieniems su savo mintimis. Tai visiškai natūralu, tačiau nepamirškite, kad kartais verta pasidalinti savo jausmais su artimaisiais. Tai padės pasiekti vidinę pusiausvyrą. Šaulys 15min nuotr./Šaulys Ši diena bus itin aktyvi, todėl gali tekti greitai reaguoti į naujas galimybes ir iššūkius. Būkite pasiruošęs priimti sprendimus, kurie gali paveikti jūsų ateities planus. Jūsų optimizmas ir energija šiandien bus geriausi sąjungininkai. Ožiaragis Ožiaragis Šiandien gali atsirasti galimybių sustiprinti savo profesinius ryšius ir gauti naudingų patarimų. Skirkite daugiau dėmesio sužinoti, kaip geriau prisitaikyti prie pokyčių. Jei reikia, ieškokite pagalbos iš kitų žmonių. Vandenis 15min nuotr./Vandenis Jūsų kūrybiškumas šiandien bus stiprus, todėl galite skurti kažką išskirtinio. Nebijokite eksperimentuoti ir bandyti naujus dalykus. Tai puikus laikas tobulinti savo kūrybinę veiklą. Žuvys 15min nuotr./Žuvys Šiandien galite jaustis šiek tiek nusivylę dėl savo lūkesčių. Tačiau tai yra laikas, kai turite išmokti atleisti ir pereiti prie naujų galimybių. Pasitikėkite savo intuicija ir leiskite laikui išspręsti kai kurias problemas. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šiame tekste aprašomi horoskopai įvairiems zodiako ženklams, pabrėžiant galimybes asmeniniuose ir profesiniuose santykiuose bei rekomendacijas, kaip elgtis susidūrus su iššūkiais. Taip pat pateikiama bendra informacija apie horoskopus ir jų populiarumą, skatinant skaitytojus į juos žiūrėti kritiškai."
"Kaltinimų dėl siekių savo naujametines keliones su pavežėjais kompensuoti iš parlamentinei veiklai skirtų lėšų.sulaukęs Seimo narys Matas Maldeikis trečiadienio rytą pasidalijo netikėta žinute apie jo ir mylimosios Agnės Turskienės santykius neva ištikusią krizę. Tačiau netrukus paaiškėjo tikroji tiesa. Matas Maldeikis įrašą apie jo ir širdies draugės Agnės Turskienės santykius neva ištikusią krizę paviešino trečiadienio rytą. Tiesa, Seimo nario nario mama, politikė ir ekonomistė Aušra Maldeikienė portalui Žmonės.lt netrukus patvirtino, kad ši Mato žinutė - pokštas. ​ Agnė Turskienė, Matas Maldeikis / Eriko Ovčarenko / BNS nuotr. ​„Gal kas turit nuomai vieno kambario butą Vilniuje, nuo kurio netoli su „Boltu"" pašokt iki Seimo? Kaip sužinojau po „Auksinių svogūnų"", esu eilinė šeškė, nors, neslėpsiu, save vertinau geriau. Pakabinau dešimkę. Pasakysiu tiesą - ji tobula moteris visomis prasmėmis. Crazy-beautiful matrica, kuria visada remiuosi santykiuose (pridedu Jums žiniai nuorodą komentaruose, pažiūrėkit, pravers) ji buvo unikornas - 1 crazy, 10 beautiful. Maniau, kad gamtoje tokių nebūna. Bet. Kiekviena tobulybė turi Achilo kulną. Agnės Achilo kulnas - ji tiki žiniasklaidos melagienom ir ką rašo internetuose. Nes ten juk nemeluoja. Vakar pažiūrėjo LNK, TV3 ir Lietuvos ryto TV žinias paskaitė DELFI ir 15min, kad pusę šešių aš baliavojau. Aišku, su kitom mergom. Galbūt net svingeriuose, apie kuriuos tiek daug ir išsamiai paskutiniu metu rašo Delfi. Dabar va, sukrauti lagaminai. Nežinau, ar liko to gyvenimo… Laukite tęsinio"", - rašė M.Maldeikis. Komentaruose Matas pridėjo vaizdo įrašą. „Viskas, ką reikia žinoti apie santykius"", - teigė jis: Tiesa, netrukus M.Maldeikis minėtą žinutę ištrynė. Aušra Maldeikienė portalui Žmonės.lt paaiškino, kodėl sūnaus feisbuko paskyroje atsirado toks įrašas. Ji teigė, kad tai lėmė pasirodusi žinia, esą Matas per Naujuosius naudojosi pavežėjų paslaugomis pusę šešių ryto. „Vakar mes visi mirėme juokais. Tada Matas pasakė „nu aš jiems parodysiu""... Vis dėlto, prieš kažką darant, kalbant, filosofuojant, reikia truputį pajausti pasaulį. Žmonės gyvena ne pirmus metus kartu, ji yra labai protinga, mažai tokių protingų moterų mačiau, man atrodo, ši idėja irgi buvo jos. Nieko ten nevyksta. Jie gyvena Mato bute, tai sunku patikėti, kad Matas susirenka daiktus ir išeina"", - Žmonės.lt sakė Aušra. ​ Agnė Turskienė, Aušra Maldeikienė / Eriko Ovčarenko / BNS nuotr. Apie Mato žinutę pasisakė ir jo mylimoji Agnė - skaitykite ČIA. ​Žmonės.lt primena, kad antradienį kilo skandalas, kai žiniasklaidoje paskelbta, kad Matas Maldeikis lapkričio-vasario mėnesiais pavežėjų paslaugoms išleido 952 eurus ir šias keliones siekia kompensuoti. Skelbta, kad tarp tokių kelionių - 74 eurus kainavę pasivažinėjimai Naujųjų metų išvakarėse ir naktį: 17.38 val. ir 23.54 val. bei 01.13 val. ir 05.26 val.","Seimo narys Matas Maldeikis buvo apkaltintas siekiu padengti savo naujametinių kelionių su pavežėjais išlaidas iš parlamentinei veiklai skirtų lėšų. Reaguodamas į skandalą, Maldeikis socialinėje žiniasklaidoje paskelbė humoristinį įrašą apie tariamą santykių krizę su savo partnere, tačiau vėliau paaiškėjo"
"Sekmadienio rytą Emilija Stanislovaitytė-Stanionė instagrame pasidalijo jautriais žodžiais. „Visados prašiau Dievo TIK VIENO savo vyrui - SVEIKATOS. Bet šiandien mano Dievas dar yra Marvinas, kuris priėmė teisingą sprendimą. Tai brutalus sportas. To nesupranti, kol nepamatai ir neišjauti visko visu spektru. Yra gyvenimas už ringo ribų, yra tai, kas ŠVENTA - sveikata, šeima. Yra tai, apie ką yra šis gyvenimas. Mano vyras atidavė visą save ir paaukojo labai, labai daug. Daugiau nei daug. Šiandien dėl mano vyro Atlantic City skambėjo Lietuvos himnas, kaip visuomet buvo parodyta klasė ir geležinis charakteris bei valia. Šiandien dar kartą tapai mano herojumi. Tai yra viskas, ko reikėjo. Nieko daugiau, nieko mažiau. Šis periodas buvo sunkus dėl labai daug aspektų ir jame buvo VISKO. Ir ši naktis - tik viena grandis istorijos, kurioje apsipina juodas darbas, bemiegės naktys, pavargęs kūnas. Tu visos Lietuvos pasididžiavimas. Tegul tavo vardas skamba kuo garsiau, parodykime Eimantui tą meilę. Ačiū visiems už palaikymą ir žinutes"", - rašė Emilija. PBC nuotr. ir asmeninio archyvo nuotr./Eimantas Stanionis ir jo žmona Emilija Primename, kad su Lietuvos Tautiška giesme ir trenerio Vido Bružo lydimas Eimantas Stanionis sekmadienį užkopė į svarbiausią savo gyvenimo kovą, kaip jis pats ją vadino. 30-metis kaunietis kovojo drąsiai, bandydamas spausti varžovą, bet šis smūgiavo tankiau ir ringe laikėsi laisviau. Kovos eigoje vis pažaisdamas šou judesiais ir žvilgniais prieš žiūrovus, J.Ennisas pirmavo pagal taiklius smūgius, o iš viso smūgių buvo atlikęs kone tris kartus daugiau už E.Stanionį, kai užklupo lietuvį šeštajame raunde. Po trumpos smūgių serijos 27 metų amerikietis pasiuntė trejais metais vyresnį lietuvį į nokdauną. 💣 Jaron ""Boots"" Ennis DROPS Eimantas Stanionis to the body in round 6pic.twitter.com/PUVzrxownK — EverythingBoxing (@EverythingBoxi2) April 13, 2025 E.Stanionis iškart rodė teisėjui Davidui Fieldsui, kad gali tęsti kovą arbitrui skaičiuojant: 4, 5, 6... Raundą leista pabaigti, bet po jo buvo baigta ir kova - Lietuvos boksininko treneriai nusprendė, kad geriau techninis nokautas nei rizika tokios būklės tęsti mačą. IT'S OVER!!! 😤 Eimantas Stanionis' team STOPS the fight!! #EnnisStanionis | LIVE NOW on DAZN pic.twitter.com/FDk6zb3LuH — DAZN Boxing (@DAZNBoxing) April 13, 2025 „Mums to nereikia. Aš sustabdysiu kovą. Supratai?"" - prigludęs prie E.Stanionio veido pasakė vienas lietuvio trenerių Marvinas Somodio. ZUMAPRESS / Scanpix nuotr./Eimantas Stanionis ir Jaronas Ennisas Svarbus buvo penktasis raundas, per kurį E.Stanionio veidas buvo paženklintas krauju, varžovui sužeidus nosį. „Compubox"" skaičiavimais, iš viso per kovą J.Ennisas pataikė 19 proc. savo smūgių, kai E.Stanionio smūgių tikslumas siekė 31 proc. Tačiau amerikietis smūgiavo tankiau, jis pirmavo prieš E.Stanionį 23-9 pagal galingus smūgius į kūną. Iš viso J.Ennisas atliko 424 smūgius, o E.Stanionis - 185. Tikslą pasiekė 81 amerikiečio kirtis, o lietuvio grafoje - 58 tikslūs smūgiai. ZUMAPRESS / Scanpix nuotr./Eimantas Stanionis ir Jaronas Ennisas Iki tol visas 33 kovas laimėjęs J.Ennisas triumfavo, laimėjęs ir 34-ąją, užkopęs į ringo kampo viršų. ZUMAPRESS / Scanpix nuotr./Eimantas Stanionis ir Jaronas Ennisas Paskui atėjo draugiškai apsikabinti lietuvio. Šis jau buvo nusišluostęs kraują nuo veido ir taip pat draugiškai kažką sakė amerikiečiui, kuriam atiteko trys čempiono diržai. ZUMAPRESS / Scanpix nuotr./Eimantas Stanionis ir Jaronas Ennisas „Didžiausias iššūkis buvo likti savimi"", - apie kovą sakė J.Ennisas, po mačo dėkojęs visiems, taip pat ir Lietuvos žmonėms. Ant kortos buvo iškart trys čempionų diržai: WBA, IBF, ir „Ring Magazine"". Atvykę į kovą kaip skirtingų organizacijų čempionai - J.Ennisas - IBF (Tarptautinės bokso federacijos), o E.Stanionis - WBA (Pasaulio bokso asociacijos), jie dar varžėsi ir dėl vieno prestižiškiausio ir seniausio bokso leidinio „The Ring"" diržo. 27 metų amerikietis buvo laikytas favoritu kovoje prieš 30-metį lietuvį. Suprasti akimirksniu Eimantas Stanionis - prieš daugiau nei 30 metų gimė Kaune, nuo 14-os metų pradėjo lankyti bokso treniruotes Garliavoje, Europos jaunimo čempionate pelnė bronzą. Mėgėjų ringe kovėsi 165 kartus, laimėjo 148 kovas, o svariausias pasiekimas - Europos čempionato auksas, laimėtas 2015 metais Bulgarijoje, svorio kategorijoje iki 69 kg. Po Rio de Žaneiro olimpinių žaidynių, kur užėmė 9 vietą, perėjo į profesionalų boksą, ten laimėjo visas 15 kovų. 2022 metais 12-os raundų dvikovoje nugalėjęs rusą Radžhabą Butajevą, tapo WBA reguliariojo pusvidutinio svorio kategorijos (iki 66,7 kg) čempionu. 173 cm ūgio E.Stanionis pasižymi geru jėgos ir technikos deriniu, yra vertinamas dėl darbštumo ir paprasto žmogiško bendravimo. E.Stanionis ringe iki šiol laimėjo visas 15 dvikovų. J.Ennisas yra laimėjęs visas 33 kovas, iš jų 29 nokautu. Suprasti akimirksniu Jaronas Ennisas: Filadelfijoje prieš 27 metus gimęs JAV boksininkas profesionalų ringe pasirodė panašiu metu, kaip ir E.Stanionis - 2016 metais. 2023 metais tapo IBF čempionu, iš viso ringe iki dvikovos su lietuviu kovėsi 29 kartus ir visas kovas laimėjo, iš jų 29 nokautais.Ringe 178 cm ūgio J.Ennisas garsėja reta jėgos ir greičio kombinacija. Kovos eiga: Eimantas Stanionis is locked in as he arrives to the arena 😤 Ennis vs Stanionis is live tonight on DAZN 📺 pic.twitter.com/LPwNbR0yxV — Ring Magazine (@ringmagazine) April 12, 2025 Pirmasis raundas: Gynybinė pozicija, saugantis veidą abiem rankomis, bet nuolat spaudžiantis varžovą - toks E.Stanionis pradėjo kovą. Pirmajame raunde J.Ennisas paleido daug smūgių, bet gerą smūgį kaire pataikė ir E.Stanionis. Antrasis raundas: Lietuvis pagavo ritmą - keli jo smūgiai buvo tikslūs. E.Stanioniui pavyko priartėti prie varžovo ir sumušti kelius smūgius į korpusą. Arenoje skambant „Lietuva, Lietuva"", kaunietis atrodė geriau nei pirmajame raunde. Trečias raundas: Kova vis atviresnė. Abu boksininkai apsikeitė pavojingais smūgiais, o po E.Stanionio vienos atakų J.Ennisas susivyravo ant kojų ir vos nesuklupo. Eimantas šypsosi, regis, jam patinka tokia mėsmalė. Tačiau pagal teisėjų sprendimus, kol kas pirmus raundus yra laimėjęs J.Ennisas. ZUMAPRESS / Scanpix nuotr./Eimantas Stanionis ir Jaronas Ennisas Ketvirtasis raundas: J.Ennisas numetė tempą, smūgiavo rečiau, bet pasitelkė šou elementų, kelis kartus atlikęs veiksmų žiūrovams. E.Stanionis laikosi drausmės ringe. Penktasis raundas Per jį pasirodę rodikliai - 47-37 - J.Enniso naudai. E.Stanionio veidas susikruvinęs dėl pažeistos nosies, bet lietuvis nusišypsojo, kai amerikietis kovos metu vėl nukreipė žvilgsnį publikai. „Kiek perlaikai, kai prieini per atstumą ir gali mušti, tai mušk"", - per pertraukėlę E.Stanioniui sakė treneris V.Bružas. Šeštasis raundas: J.Ennisas pasiuntė E.Stanionį į nokdauną, užklupęs smūgių kruša ir privertęs lietuvį sukluptį. Tačiau teisėjui lietuvis rodė, kad dar nori kovoti. Vis dėlto, kova baigta. Lietuvio treneris parodė, kad reikia baigti. Per pertraukėlę tarp raundų paskelbta, kad J.Ennisas laimi šią kovą. Amerikietis švenčia pergalę užkopęs ringo kampe.","Eimantas Stanionis patyrė pralaimėjimą prieš amerikietį Jaroną Ennisą, kai šeštajame raunde buvo pasiųstas į nokdauną, o lietuvio treneriai nusprendė sustabdyti kovą siekiant išvengti rizikos. Emilija Stanislovaitytė-Stanionė instagrame dalijosi jautriais žodžiais apie savo vyro pasirodymą ir sunkų pasiruošimo laikotarpį."
"Produktus prašoma grąžinti prekybos centrui „Rimi"", skelbia VMVT. Kepenėse, kurių kilmės šalis - Ispanija, rasta parazitų Anisakis simplex, galinčių sukelti anisakiazę. Tai - parazitinė liga, kurią sukelia apvaliųjų kirmėlių Anisakis šeimos Anisakis simplex ir Pseudoterranova decipiens lervos. Anisakis simplex ir Pseudoterranova decipiens lervos aptinkamos viso pasaulio jūrose ir vandenynuose. Priklausomai nuo rūšies ir žvejybos zonos, apie 15-100 proc. jūros žuvų ir jūros gėrybių yra užkrėstos šio parazito lervomis. Parazito užkratas randamas ir žuvų ar jūros gėrybių gaminiuose, pvz., kepenėlėse. Dažniausiai lervos aptinkamos žuvies žarnose, susisukusios į spiralę, apgaubtos kapsule. Mirus žuviai, jos gali migruoti į raumenis. Anisakis lervos turi savybę išgyventi žemesnėje nei 0°C temperatūroje, druskos tirpale bei acte. Kokie simptomai rodo, kad galėjote užsikrėsti šiais parazitais? Jei suvalgėte užkrėstos žuvies, jūros gėrybių, ančiuvių ar jų gaminių, galite susirgti anisakiaze. Ligos simptomai gali pasireikšti po kelių valandų nuo užsikrėtimo. Ligoniai dažniausiai skundžiasi pilvo skausmu, pykinimu, vėmimu. Patekusios į žarnyną Anisakis lervos gali sąlygoti eozinofilinių granuliomų susidarymą, dėl to gali atsirasti žarnyno nepraeinamumas. Anisakis lervos žmogaus organizme taip pat gali sukelti alergines reakcijas. Lietuvoje užsikrėtimai šia liga labai reti. Kur kas dažniau anisakazė registruojama tose pasaulio valstybėse, kuriose populiaru valgyti žalią arba netinkamai apdorotą (šaldytą, sūdytą, marinuotą, rūkytą) jūros žuvį ar galvakojus moliuskus. Pavyzdžiui: Ispanijoje, Norvegijoje, Nyderlanduose ir Jungtinėje Karalystėje. Kasmet kiekvienoje minėtoje valstybėje registruojama apie 20 anisakiazės atvejų. Itin daug tokių atvejų Japonijoje. Nacionalinis visuomenės sveikatos centras primena, kad, siekiant apsisaugoti nuo užsikrėtimo anisakiaze, būtina laikytis šių prevencijos priemonių: Profilaktinės priemonės Pagautą žuvį reikia greit paruošti - išvalyti, iškepti, išvirti arba užšaldyti. Dalis Anisakis lervų greitai migruoja iš sužvejotos žuvies virškinimo organų į raumenis, ikrus, pienes, todėl žuvų ir moliuskų apdorojimas ir valymas turi būti atliekamas kiek galima greičiau po jų sužvejojimo. Žuvis galima parduoti tik turint pardavimo sertifikatą, ir produkcija turi atitikti dokumente numatytus reikalavimus. Žuvies, moliuskų, vėžių ir jūros gėrybių produktų neleidžiama į rinką, jei randama gyvų lervų. Tokia produkcija leidžiama parduoti, tik atlikus reikiamą nukenksminimą. Norint išvengti šios ligos, negalima vartoti žalios arba nepakankamai termiškai apdorotos žuvies ar kitų jūros gėrybių. Žuvys (kitos jūros gėrybės) nukenksminamos, jas tinkamai termiškai apdorojant arba užšaldant: Lervos žūva kaitinant žuvį 60 °C temperatūroje apie 10 min. Užšaldžius -20 °C arba žemesnėje temperatūroje laikyti ne mažiau nei septynias dienas. Greitai užšaldžius -35 °C ar žemesnėje temperatūroje, išlaikyti -35 °C temperatūroje 15 val. arba greitai užšaldžius -35 °C arba žemesnėje temperatūroje išlaikyti -20 °C temperatūroje 24 val.","VMVT ragina grąžinti kepenis, kurių kilmės šalis Ispanija, į prekybos centrą „Rimi“, nes jose rasta parazitų Anisakis simplex, sukeliančių anisakiazę. Šios ligos prevencijai rekomenduojama greitai apdoroti ir tinkamai termiškai apdoroti žuvį bei jūros gėrybes arba jas užšaldyti, kad būtų sunaikintos par"
"Kaip parodė jau įvykę trys renginių ciklo „Vairavimo aistra"" etapai, dalyviai su malonumu įsijungia tiek į moterų, tiek į vairavimo instruktorių, tiek ir į slalomo čempionato kovas. Paskutinio renginių ciklo etapo metu suteiksime adrenalino ir naujų įspūdžių ne tik dalyviams, bet ir žiūrovams, kurie viso renginio metu, nuo ankstyvo ryto iki vakaro turės išskirtinę progą išbandyti sportiškąjį „Toyota GT86""! Taip pat renginio metu specialią programą trasoje su „Toyota GT86"" automobiliu atliks patyręs trasoje, įvairių čempionatų nugalėtojas Dainius Leonavičius. Žiūrovai taip galės ne tik patys išbandyti automobilį, bet ir pamatyti, kokios jo galimybės. Kaip teigia renginių ciklo „Vairavimo aistra"" sumanytojas ir organizatorius Andrejus Savčenko, renginių ciklas sulaukė didelio dalyvių dėmesio. „Artėjant paskutiniam šį sezoną startavusio renginių ciklo ""Vairavimo aistra„ etapui, galiu tvirtai teigti, kad pasiteisino moterims skirto čempionato idėja, nes moterys su didžiuliu entuziazmu įsijungė į kovas trasoje. Taip pat jaučiame, kad kaskart registruojasi vis nauji dalyviai . Po kiekvieno renginio sulaukiame daug dalyvių padėkų ir paskatinimų. Anot dalyvių, mūsų organizuojami renginiai ne tik suteikia galimybę save realizuoti trasoje, bet ir puikiai praleisti laiką. Tikimės, kad ir ateityje, tiek pastovūs, tiek nauji dalyviai dalyvaus tokiuose renginiuose kitais metais."" Nuo ankstyvo spalio 12-osios ryto trasoje varžysis moterys „MOTOTOJA"" moterų vairavimo meistriškumo čempionato paskutiniame etape, kurio pabaigoje sužinosime, kas taps meistriškiausiai vairuojančia moterimi. Šiame etape moterys tarpusavyje kovos su sportiškuoju „Toyota"" modeliu - GT86. Kaip teigia moterų vairavimo meistriškumo čempionato generalinio rėmėjo, oficialaus „Toyota"" ir „Lexus"" automobilių atstovo Lietuvoje „MOTOTOJA"", direktorius Edmundas Povilauskas, paskutiniam renginių ciklo etapui parinktas sportiškas automobilis. „Kiekviename etape vis labiau įsitinkindavome, kad moterys ir merginos, dalyvaujančios šiame projekte, ištroškusios adrenalino, padangų cypimo ir nusipelnė tikro sportiško automobilio. GT86 - ne tik puikiai atrodo, jis taip pat įspūdingai važiuoja! Garantuojame, jog su šiuo automobiliu visos dalyvės patirs neišdildomų įspūdžių!"" Įdienojus trasoje moteris pakeis vairavimo instruktoriai, kurie paskutiniame šį sezoną „Vairavimo instruktorių meistriškumo varžybų Lietuvos automobilininkų sąjungos taurei laimėti"" etape išsiaiškins kuris vairavimo instruktorius vairuoja geriausiai. Taip pat paaiškės ir komandinių įskaitų laimėtojai, kuriose varžosi vairavimo mokyklos tarpusavyje. Antroje dienos pusėję aistros tik didės, nes būtent šioje renginio dalyje kausis „Lietuvos slalomo čempionato"" dalyviai. Būtent ši renginio dalis ypač patraukli žiūrovams, nes kaskart tikrai netrūksta ekstremalių vaizdų, padangų cypimo ir adrenalino. Daugiau informacijos apie renginių ciklo „Vairavimo aistra"" ketvirtąjį etapą ir registraciją į renginį galite rasti čia.","Renginių ciklas „Vairavimo aistra"" pritraukė daugybę dalyvių, įskaitant moteris ir vairavimo instruktorius, kurie dalyvauja slalomo čempionate ir kituose išbandymuose. Paskutiniame etape dalyviai ir žiūrovai galės patirti adrenalino ir įspūdžių su sportiškuoju „Toyota GT86“, o renginio metu vy"
"Ugdymo įstaigose sveikatai palanki mityba užtikrinama remiantis aiškiais principais, kuriuos reglamentuoja teisės aktai ir sveikatos specialistų rekomendacijos. Vienas iš pagrindinių principų - subalansuota ir įvairi mityba, užtikrinanti, kad vaikai kasdien gautų visas reikalingas maistines medžiagas: baltymus, sveikus riebalus, angliavandenius, vitaminus ir mineralus. Į mitybos racioną greta įprastų grūdinių, mėsinių patiekalų įtraukiami vaisiai ir daržovės, pieno gaminiai. Pastarieji produktai į darželius ir pradinio ugdymo švietimo įstaigas tiekiami pagal Vaisių ir daržovių bei pieno ir pieno produktų vartojimo skatinimo vaikų ugdymo įstaigose programą. Vis dėlto vien įtraukti į racioną šiuos maisto produktus nepakanka, vaikus svarbu sudominti, o būtent tai padaryti ir galima dalyvaujant sveikatai palankią mitybą skatinančiose programose, sako Stasė Ustilaitė, Vilniaus kolegijos Pedagogikos fakulteto docentė. 123RF.com nuotr./Vaisių pertrauka mokykloje „Svarbu ne tik užtikrinti sveiko maisto tiekimą, bet ir ugdyti vaikų supratimą apie maisto kilmę, jo naudą bei formuoti sveikos mitybos įpročius. Darželiuose organizuojamos patyriminės veiklos, kurios leidžia vaikams pažinti maistą visais pojūčiais - paliesti, pauostyti, paragauti ir stebėti, kaip jis auga. Tokios veiklos padeda įtraukti net ir išrankius valgytojus, nes vaikai, matydami, kaip valgo jų darželio ar mokyklos draugai, drąsiau išbando naujus produktus, kurių galbūt namuose niekuomet neragavo"", - sako S.Ustilaitė. Mitybos planus švietimo įstaigoms sudarantys specialistai siekia paskatinti vaikus suvartoti daugiau vaisių ir daržovių bei pieno produktų tiekiant jų kuo įvairesnių, skirtingų rūšių, įdomiai pateikiant, pavyzdžiui, supjausčius lazdelėmis ir pan. Užtikrinama sveikatai palanki mityba Anot specialistų, vykdant mitybos programa labai svarbi yra maisto sauga ir kokybė. Vaikams tiekiami produktai turi būti švieži, neperdirbti, be perteklinio cukraus, druskos ir sočiųjų riebalų. Taip pat užtikrinama, kad maistas būtų gaminamas laikantis higienos normų, nenaudojant pusfabrikačių ar prastesnės kokybės žaliavų. Be to, ribojami produktai, kuriuose gausu cukraus ir druskos, pavyzdžiui, saldinti gėrimai, traškučiai ir saldainiai. 123RF.com nuotr./Plaunami vaisiai ir daržovės Vaikai mokyklose ir darželiuose skatinami vartoti sezoninius ir vietinius produktus, nes jie ne tik užtikrina maistinių medžiagų gausą, bet ir turi didelę edukacinę vertę. Galiausiai, sveikatai palankios mitybos ugdymas tampa svarbia edukacine priemone: vaikai supažindinami su teisinga mityba per įvairius užsiėmimus, pamokas ir degustacijas. Taip ugdoma vaikų motyvacija valgyti sveikai ir formuojami sveiki įpročiai nuo pat ankstyvos vaikystės. „Vaikai, darželyje paragavę naujų produktų, paskatina tėvus įtraukti juos ir į namų valgiaraštį. Be to, pastaraisiais metais pastebima, kad tėvų sąmoningumas mitybos klausimais auga. Vis daugiau šeimų domisi sveikatai palankia mityba, rūpinasi sveiku vaikų gyvenimo būdu"", - sako ekspertė. Vaisiai, daržovės, pienas ir pieno produktai ypatingai svarbūs vaikų sveikatai, jie suteikia reikalingų maistinių medžiagų, tokių kaip vitaminai (ypač A, C ir K), mineralai (kalcis, geležis), baltymai ir t.t., kurie padeda stiprinti kaulus, imuninę sistemą ir bendrą organizmo sveikatą. Taip pat ši programa padeda vaikams formuoti tinkamus ir pilnaverčius mitybos įpročius dabar ir ateičiai. Moksliniais tyrimais įrodytas ryšys tarp mitybos ankstyvajame amžiuje ir sveikatos vyresniame amžiuje, todėl kuo anksčiau pradedami ugdyti vaikų sveikos gyvensenos ir sveikos mitybos įpročiai, tuo efektyviau galima užtikrinti gerą jų augimą, vystymąsi bei aukštesnę gyvenimo kokybę jiems suaugus. Todėl sveikos mitybos įpročių formavimas jauname amžiuje yra labai svarbi sveikatos stiprinimo ir ligų profilaktikos priemonė. Dalyvauja tūkstančiai šalies vaikų Vaisių ir daržovių bei pieno ir pieno produktų vartojimo skatinimo programa, kurią administruoja Žemės ūkio agentūra prie Žemės ūkio ministerijos, vykdoma jau ne vienerius dešimtmečius. Dalyvavimas programoje yra nemokamas, prisijungti gali bet kuris lopšelis-darželis ar mokykla, vykdanti pradinį ugdymą. Pagal programą pienas, pieno produktai, vaisiai ir daržovės ugdymo įstaigose dalinami iki trijų kartų per savaitę. Kiekvienam vaikui skiriama viena porcija, kuri gali būti pieno, jogurto, sūrio arba įvairių vaisių ir daržovių. Produktai dažniausiai dalinami priešpiečių ar pavakarių metu. Tiekiami produktai turi atitikti ekologinės gamybos reikalavimus. Jei nėra galimybių tiekti ekologiškus, gali būti tiekiami perėjimo prie ekologinės gamybos laikotarpio produktai arba produktai, paženklinti ženklu „Kokybė"". Programos metu taip pat organizuojamos specialios pamokos, edukacinės viktorinos ir praktiniai užsiėmimai. Praėjusiais mokslo metais programoje dalyvavo daugiau nei 230 tūkst. vaikų - darželinukų ir moksleivių.","Ugdymo įstaigose skatinama sveikatai palanki mityba, kuria siekiama užtikrinti vaikų sveiką vystymąsi ir formuoti tinkamus mitybos įpročius. Programos metu vaikai yra supažindinami su sveika mityba per praktinius užsiėmimus ir skatinami vartoti vaisius, daržoves bei pieno produktus."
"Nuo šių metų įsigalioję Darbo kodekso pakeitimai apibrėžia, kad viršvalandinis darbas galimas tik susitarus raštu. Personalo ekspertė atkreipia dėmesį, kad viršvalandžiai gali atsirasti ir dėl netinkamo laiko planavimo, „Viršvalandžiai ir jų apmokėjimas yra itin opus klausimas tiek darbuotojams, tiek organizacijoms. Iki šių metų nebuvo aišku, kaip susitarti dėl viršvalandinio darbo - raštu ar žodžiu. Siekiant panaikinti šią painiavą, Darbo kodekse įtvirtinta, kad viršvalandžiai galimi tik gavus darbuotojo rašytinį sutikimą"", - sako Eglė Staniulionė, „Bitė Lietuva"" žmonių ambasados vadovė. Bendrovės nuotr./Eglė Staniulionė Pasak jos, rašytinis sutikimas gali būti tiek laisva forma užpildytas dokumentas, tiek susirašinėjimas el. paštu, kuriame būtų užfiksuotas darbdavio prašymas dirbti ne darbo metu ir darbuotojo sutikimas. „Dėl viršvalandžių turi būti susitarta iš anksto, nurodant laiką ir apmokėjimą - viršvalandžiai gali būti apmokami kaip darbo užmokesčio dalis arba kompensuojami kasmetinių atostogų laiku. Tokių atvejų, kad darbuotojas savo iniciatyva dirbo viršvalandžius, o vėliau prašo darbdavio apmokėti darbo laiką, dėl kurio net nebuvo tartasi, išvis neturėtų būti"", - pabrėžia E.Staniulionė. Pašnekovės teigimu, kartais pasitaiko situacijų, kai darbdaviai ne visada kompensuoja viršvalandžius. Tokiu atveju darbuotojams rekomenduojama kaupti įrodymus apie susitartą, tačiau neapmokėtą papildomą darbą ir pirmiausia siekti sprendimo įmonės viduje. Jei susitarti nepavyksta, kreiptis į Darbo ginčų komisiją. Viršvalandžių kiekis ribojamas Nors viršvalandžiai neretai laikomi papildoma galimybe užsidirbti daugiau, jų kiekis negali būti beribis. Remiantis DK, per savaitę negali būti dirbama ilgiau kaip 8 val. viršvalandžių, nebent darbuotojas išreikštų norą raštu dirbti iki 12 val. viršvalandžių per savaitę. „Net jei darbuotojas sutinka dirbti 12 val. viršvalandžių per savaitę, negali būti pažeista maksimali vidutinė 48 val. darbo laiko trukmė per savaitę, skaičiuojant per apskaitinį laikotarpį. Tai reiškia, kad jei darbuotojas kelias savaites iš eilės turėjo po 12 val. viršvalandžių, likusias mėnesio savaites jo viršvalandinis darbas gali siekti vos porą valandų. Maksimali viršvalandžių trukmė per metus - 180 valandų"", - pasakoja E.Staniulionė. Jei organizacijai reikalingas didesnis darbuotojų įsitraukimas, galima tartis ne tik dėl viršvalandžių, bet ir papildomo darbo. Tačiau ir tokiu atveju darbo laikas neturėtų viršyti 60 val. per savaitę. Patarė planuoti darbo laiką Pasak E.Staniulionės, nors dauguma darbdavių taiko lankstesnes darbo laiko taisykles biurų darbuotojams, piktnaudžiauti jomis nereikėtų. Neretai poreikį viršvalandžiams lemia pačių darbuotojų ydingas laiko planavimas, ypač kai šie darbo metu skiria savo laiką asmeniniams reikalams. „Jeigu darbuotojas kasdien valandą vėluos ir valandą anksčiau išeis, natūralu, kad galiausiai nespės atlikti visų darbų ir gali tekti dirbti viršvalandžius. Tokiu atveju verta tartis su darbdaviu dėl konkretaus darbo laiko, taip pat iš anksto susiderinti galimus pasikartojančius išėjimus darbo metu dėl asmeninių priežasčių - vaikų būrelių, vizitų pas gydytoją ir panašiai. Tokie išėjimai darbo metu neturėtų trukdyti sutartiems darbo rezultatams"", - sako „Bitė Lietuva"" žmonių ambasados vadovė. Remiantis DK nuostatomis, už viršvalandinį darbą darbo dienomis mokamas ne mažesnis nei 1,5 darbuotojo darbo užmokesčio dydžio užmokestis. Dirbant poilsio ar švenčių dienomis viršvalandžiai vertinami dar didesne suma: už darbą poilsio dieną mokama dvigubai, o už darbą švenčių dieną ar naktį - ne mažiau kaip 2,5 karto didesnis atlygis. Didesnio darbo užmokesčio šiemet gali tikėtis dirbantys per Velykas (balandžio 20-21 d.), Tarptautinę darbininkų dieną (gegužės 1 d.), Jonines (birželio 24 d.), Valstybės dieną (liepos 6 d.), Žolinę (rugpjūčio 15 d.), Visų šventųjų dieną (lapkričio 1 d.) bei Šv. Kalėdas (gruodžio 24-26 d.).","Nuo šių metų viršvalandinis darbas Lietuvoje galimas tik su raštišku darbuotojo sutikimu, siekiant išvengti nesusipratimų dėl apmokėjimo ir planavimo, o viršvalandžių kiekis ribojamas darbo kodekse nustatytais limitais."
"„Ekonomikos ir inovacijų ministerija yra identifikavusi į JAV eksportuojančias Lietuvos įmones ir parengusi veiksmų bei pagalbos planą, kuris bus pristatytas šiandien"", - išplatintame komentare sakė ekonomikos ministras Lukas Savickas. „Pirminio pagalbos verslui paketo vertė - apie 20 mln. eurų"", - pridūrė jis. Savo feisbuko paskyroje ministras L.Savickas rašo, kad Lietuva JAV muitų scenarijui ruošėsi: „Ekonomikos ir inovacijų ministerija jau identifikavo įmones ir sektorius, kuriuos šie sprendimai paveiks labiausiai."" „Tiesioginis Lietuvos eksportas į JAV sudaro apie 6,8 proc. viso lietuviškos kilmės prekių eksporto. 2024 m. eksportas siekė 1,6 mlrd. eurų - JAV yra penkta pagal svarbą mūsų eksporto rinka. Didžiausią poveikį pajusime pramonėje, ypač aukštos pridėtinės vertės produktų grupėse. Vis dėlto, panašu, kad didžiausių mūsų eksportuotojų muitai nepalies (laukiame oficialių dokumentų). Svarbu nepamiršti, kad Lietuvos gamintojai yra įsitraukę į ES tiekimo grandines, todėl pajusime ir netiesioginį poveikį. Įvairiais skaičiavimais, bendras poveikis ekonomikos augimui gali siekti nuo 0,2 iki 1,2 proc."", - tvirtina ministras. Pasak jo, Lietuvos verslas jau ne kartą įrodė, kad geba prisitaikyti prie pokyčių. „Valstybė pasiruošusi padėti. Rytoj pristatysime planą"", - pažadėjo L.Savickas.","Ekonomikos ir inovacijų ministerija parengė 20 mln. eurų pagalbos planą Lietuvos įmonėms, eksportuojančioms į JAV, siekdama sumažinti galimus muitų poveikius, kurie gali paveikti ekonomikos augimą nuo 0,2 iki 1,2 proc. Ministras Lukas Savickas pabrėžė, kad Lietuvos verslas geba prisitaikyti prie pokyčių, o valstyb"
"Bendros tvarkos tikslas yra padaryti jaunimo rinktinių trenerių skyrimą kaip įmanoma objektyvesnį. Šią tvarką LKF pavedimu kūrė ir parengė Moksleivių krepšinio lygos varžybų direktorė Natalija Liovkina, Lietuvos vyrų nacionalinės rinktinės programos vadovas Linas Kleiza ir LKF viceprezidentas, atsakingas už jaunųjų krepšininkų meistriškumo programų plėtrą, Rolandas Skaisgirys. Kandidatai į kiekvienos jaunimo rinktinės vyr. trenerio postą bus renkami iš MKL atitinkamo gim. metų vaikinų čempionatuose A divizione rungtyniaujančių komandų vyr. trenerių. Naujoji U16-U19 jaunimo amžiaus grupių trenerių skyrimo tvarka bus vykdoma atsižvelgiant į keturis kriterijus, kurių pirmi du yra paremti tik objektyviais skaičiais: laikmetį atitinkančios žaidimo stiliaus tendencijos; komandos valdymas lemiamose rungtynėse; tarpasmeniniai bendravimo įgūdžiai, kolegų įvertinimas; LKF komisijos vertinimas. „Tikiuosi, kad ši trenerių skyrimo tvarka padės mums jaunimo rinktinėms surasti tuos trenerius, kurie bus tinkamiausi pergalių siekimui ir jaunųjų krepšininkų tobulėjimui. Svarbiausia, kad bendra sistema užtikrins trenerių pasirinkimą, kuris nepriklausys nuo vieno žmogaus nuomonės, o visas rinkimo procesas bus objektyvus, nešališkas ir teisingas"", - sakė vyrų programos vadovas L.Kleiza. Kriterijus I: laikmetį atitinkančios žaidimo stiliaus tendencijos: Pasibaigus MKL A diviziono reguliariajam sezonui sudaroma bendra visų komandų reguliaraus sezono akumuliuotų statistikų suvestinė lentelė. Tuomet duomenys lyginami su trijų pastarųjų metų atitinkamo amžiaus grupės FIBA čempionatą laimėjusių komandų akumuliuotų statistikų duomenimis. Palyginus kiekvieną akumuliuotos statistikos kriterijų, nustatomas kiekvienos komandos žaidimo stiliaus atitikimo koeficientas FIBA Europos čempionatus laiminčios komandos stiliui. Pagal ši atitikimo koeficientą komandos reitinguojamos nuo didžiausio iki mažiausio atitikimo. Didžiausią rodiklį turinčiai komandai skiriama 16 balų, antrajai komandai skiriama 14 balų ir t.t. mažėjančia tvarka iki 2 balų, skirtų 8-ai komandai. Kriterijus II: komandos valdymas lemiamose rungtynėse: Pagal komandų užimtą vietą galutinėje turnyro lentelėje atitinkamo amžiaus MKL A diviziono čempionate, treneriai gauna įvertinimą už komandos pasirodymą lemiamose kovose. Už pirmą vietą skiriama 16 balų, už antrą - 14, už trečią - 12, už ketvirtą - 10, už 5-8 vietas skiriama po 8 balus ir už nepatekimą į atkrintamąsias papildomų balų neskiriama. Po šio vertinimo etapo komandiniai vertinimai susumuojami ir į tolimesnį atrankos etapą patenka 8 daugiausia balų surinkę treneriai. Kriterijus IV: tarpasmeniniai bendravimo įgūdžiai, kolegų įvertinimas: Minėtų 8 komandų trenerių sąrašas pateikiamas atitinkamo amžiaus MKL A diviziono 12 komandų trenerių reitingavimui. Kiekvienas treneris gali išreikšti savo nuomonę apie pasiūlytų trenerių tinkamumą vadovauti Lietuvos jaunimo rinktinei FIBA turnyre, skirdamas išvardintiems kandidatams nuo 16 iki 4 balų. Visi kolegų-trenerių balai sumuojami ir didžiausią balų sumą surinkęs treneris gauna 16, mažiausiai - 4 balus. Treneris savęs nereitinguoja. Kriterijus IV: LKF komisijos vertinimas: Paskutiniame atrankos etape treneriai kviečiami 10 minučių prisistatymui į LKF komisiją. Prisistatymo turinys turi atspindėti būsimos rinktinės kandidatų sąrašą, trenerių štabą, pasirengimo viziją, trenerio darbo principus ir tinkamumą vadovauti jaunimo rinktinei. Po prisistatymo kandidatai vertinami komisijos narių balais nuo 16 iki 2 pagal tinkamumą užimti vyr. trenerio postą. Komisijos reitingavimo balai sumuojami. Daugiausiai komisijos balų surinkęs kandidatas gauna 16 balų, antras - 14, trečias - 12 ir t.t. LKF komisiją sudaro: LKF generalinis sekretorius, LKF jaunimo rinktinių vadovas, vyrų rinktinės vadovas, LKF viceprezidentas, atsakingas už jaunųjų krepšininkų meistriškumo programų plėtrą, MKL varžybų direktorė, trenerių asociacijos atstovas. Po visų atrankos etapų, sudėjus visus keturis vertinimo balus, sudaromas galutinis kandidatų sąrašas. Jeigu keli kandidatai surinko vienodą balų skaičių - pirmumas teikiamas kandidatui, gavusiam daugiau balų už komandos valdymą atkrintamųjų etape, t. y. galutinėje čempionato turnyrinėje lentelėje užėmusiam aukštesnę vietą. Ši nauja tvarka galios nuo kitų metų, nes šios vasaros jaunimo rinktinių treneriai buvo patvirtinti jau anksčiau. Primename, kad jais tapo Tomas Tarasevičius (U16) ir Tomas Urbelionis (U18). Vykdomajame komitete taip pat buvo patvirtinti ir šių bei visų kitų jaunimo rinktinių trenerių štabai.","Lietuvos krepšinio federacija (LKF) sukūrė naują objektyvią sistemą jaunimo rinktinių trenerių skyrimui, kuri remiasi keturiais kriterijais, įskaitant žaidimo stilių ir komandos valdymą, o procesas bus pradėtas taikyti nuo kitų metų."
"Taip jis kalbėjo Finansų ministerijai siūlant Vyriausybei įpareigoti kiekvieną ministeriją, išskyrus Krašto apsaugos, nuo kitų metų po 5 proc. mažinti išlaidas. „Tikrai sutinku, kad viešajam sektoriui reikia rodyti pavyzdį ir ten, kur išlaidos yra nebūtinos, jas reikia karpyti. Bet niekaip neišeina suvokti, kai, pavyzdžiui, sakykime, Ekonomikos ir inovacijų ministerijai sako, jog jūs turite susimažinti 10 mln. eurų ir mes dedame didžiules viltis į papildomus finansus į biudžetą iš ekonomikos augimo"", - kalbėjo Seimo vadovas. „Tai tos ministerijos pagrindinis uždavinys yra padaryti viską, kad čia atsirastų naujų investuotojų, būtų sukurtos sąlygos, tam tikros subsidijos, tai taip pat reikalinga, kad ateitų verslai, jie vystytųsi, eksportuotų, būtų geriausios sąlygos, naujų eksporto rinkų paieška. Mes negalime pagal vieną kurpalį tempti visų"", - pridūrė jis. Planuojama, kad vien 2026 metais suma iš sutaupytų lėšų galėtų siekti 137 mln. eurų, rodo Finansų ministerijos skaičiavimai, kuriuos turi BNS. Į sutaupymų skaičiavimą nėra įtrauktos socialinės išmokos, pensijos, skatinamosios įmokos į pensijų fondus ar mažų pensijų priemokos, privalomojo sveikatos draudimo fondo (PSDF) įmokos, gydytojų rezidentų, pedagogų, pareigūnų algos, neformaliojo ugdymo ir studijų krepšeliai, Kelių priežiūros ir plėtros programa, ir kai kurios kitos išlaidos. Finansų ministras Rimantas Šadžius šią savaitę teigė, kad taupyti bus siekiama išlaidas, skirtas, pavyzdžiui, informacinėms technologijoms, konferencijoms, patalpų išlaikymui ir panašiai. Pasak jo, per ilgesnį laikotarpį taip tikimasi sutaupyti iki 1 mlrd. eurų, o šias lėšas būtų galima skirti gynybos finansavimui. Vis dėlto dalis Ministrų kabineto narių skeptiškai vertina tokį siūlymą taupyti, teigdami, kad neturi tam resursų.","Finansų ministerija siūlo nuo kitų metų kiekvienai ministerijai, išskyrus Krašto apsaugos, sumažinti išlaidas 5 proc., tikintis per ilgesnį laikotarpį sutaupyti iki 1 mlrd. eurų, tačiau kai kurie Ministrų kabineto nariai skeptiški dėl reikiamų resursų taupyti."
"Manto Stonkaus vaidinamas Vytas tinklalaidėje „Vyto šou"" įprastai aptarinėja šalies aktualijas bei garsius žmones. Šį kartą pro jo akis neprasprūdo žiniasklaidoje nuskambėjęs Sandros Skorupskaitės gimtadienis ir, kaip pats apibūdino, jos „balionai"". Vytas tinklalaidės epizode aptarė šventės nuotraukas, pačios Sandros ir jos draugės figūrą. Jis taip pat pateikė pasiūlymą valdančiajai koalicijai. „Pažiūrėkit į tą padarėlį, kuris stovi šalia jos toje kitoje nuotraukoje. Atrodo, kad papai su pastoliais paramstyti iš apačios, kad tik dar labiau į viršų kiltų. Bet kalbant apie išvaizdą, aš norėčiau paprašyti atkreipti dėmesį Lietuvos valdančiąją koaliciją į šią moterį ir paimti pavyzdį, kaip reikia didinti. Didinkit ir jūs gynybos biudžetą taip, kaip Skorupskaitė didinasi papus, ir viskas visiems bus gerai"", - sakė M.Stonkaus įkūnijamas Vytas. Žiūrėkite nuo 12:30: Į tokius žodžius netrukus sureagavo ir pati S.Skorupskaitė. Ji savo mintimis apie tinklalaidės epizodą pasidalijo socialiniame tinkle „Instagram"". „Tavo žodžiai Dievui į ausį! Jei 100% padidins gynybos biudžetą, tai aš didinsiu dar daugiau! O jeigu ne - tai tada pati bandysiu su savo Airbag atmušinėti priešus"", - instagramo istorijoje teigė S.Skorupskaitė. Žmonės.lt primena, kad tai ne pirmas kartas, kai M.Stonkaus personažas Vytas sulaukia garsių žmonių dėmesio. Tuomet, kai jis savo „YouTube"" kanale pasidalijo tinklalaidės vaizdo įrašu, kuriame pasislėpęs po kuriamo Vyto personažu sukritikavo verslininkės Dainos Bosas dukrą Marią Randers ir jos sukūrtą verslą neapsikentusi D.Bosas rėžė jam atsaką. M.Repečkos, D.Kučio nuotr./Mantas Stonkus ir Daina Bosas Vėliau jam atsikirto ir sporto trenerė Rasa Vilkienė. Ji sureagavo į Manto Stonkaus kuriamo Vyto personažo reportažą, kuriame jis aptaria Rasos siūlomus pratimus moterims. Asmeninio albumo nuotr./Rasa Vilkienė ir Mantas Stonkus „Bežiūrint man jau riečiasi žirgelis. Bet čia yra kam tokie pratimai? Stipriam dugnui? Gal yra šitos trenerės būrelis, grupinės treniruotės? Norėčiau užsirašyti"", - vaizdo įraše sakė M.Stonkus-Vytas. Į Manto klausimą „kam tokie pratimai?"" - atsakė pati Rasa. Savo instagrame ji pasidalijo išsamiu įrašu. Primename, kad verslininkė Sandra Skorupskaitė šiemet gimtadienį atšventė iš širdies. Berlyne ji iškėlė audringą vakarelį, kuriame netrūko šokių ir daug pikantiškų akimirkų. Žinoma moteris atrodė itin žavingai - ji buvo pasipuošusi Roberto Kalinkino kurta ugninga raudona suknele su plunksnų detalėmis bei dailiai susibangavusi plaukus. Asmeninio archyvo nuotr./Sandros Skorupskaitės gimtadienio akimirka „Su Gimtadieniu mane! O dievai! Koks tai buvo gimtadienio vakarėlis! Tikrai vienas gražiausių ir jausmingiausių mano vakarėlių. 2024-ieji buvo apsivalymo nuo netikrų „draugų"" metai, kurie tuo metu mane nuliūdino, o šiais metais supratau ir pamačiau, kad svarbiausia ne draugų kiekybė, o kokybė! Būti taip švenčiamam ir mylimam mano draugų dabar yra didžiausia dovana! Dėkoju kiekvienam iš jūsų, kad mano gimtadienis buvo toks ypatingas! Laikas prabėgo taip greitai, kad sunkiai galėjau mėgautis akimirkomis! Aš labai myliu kiekvieną iš jūsų. Deja, 7 žmonės negalėjo dalyvauti, nes susirgo jie arba jų vaikai... BET tada įvyko didžiulė staigmena ir mano geriausia draugė Marcus atskrido specialiai iš Amerikos į Berlyną tik dėl manęs tam, kad nustebintų. O juk šis miestas net nėra pakeliui į Dubajų... Atvyko ir mano sesuo, kuri netrukus gimdys, bet visą naktį svirduliavo šokių aikštelėje su savo didžiuliu pilvu... ji už mane ir gera nuotaika visada „atstovi"". Kaip ir kiekvienas iš šių puikių žmonių! Tada Burakas, kuris atvyko iš Stambulo pagroti mums nedidelėje grupėje... Kiekvienas iš jūsų esate toks ypatingas. Turiu nuostabiausią vyrą, nuostabius vaikus ir visus šiuos neapsakomus draugus"", - džiaugsmo neslėpė S.Skorupskaitė.","Tinklalaidėje „Vyto šou"", kurią veda Manto Stonkaus personažas Vytas, buvo aptartas Sandros Skorupskaitės gimtadienis ir jos išvaizda, o pati Sandra sureagavo į komentarus socialinėje medijoje. Vytas taip pat pasiūlė valdančiajai koalicijai didinti gynybos biudžetą, palygindamas tai su"
"Avinai 15min nuotr./Avinas Šiandien galite jausti didesnį norą veikti ir imtis iniciatyvos. Tai puikus laikas susitikti su žmonėmis, kurie gali jums padėti įgyvendinti jūsų tikslus. Vis dėlto venkite impulsyvių sprendimų, reaguokite į viską ramiai. Jaučiai 15min nuotr./Jautis Šiandien jūsų dėmesys kryps į emocinius ir šeimyninius reikalus. Tai geras metas praleisti laiką su artimaisiais ir stiprinti santykius. Jei jaučiate, kad reikia kažką keisti savo kasdienėje rutinoje, šiandien tam galite rasti sprendimus. Dvyniai 15min nuotr./Dvyniai Jūsų komunikacijos įgūdžiai šiandien bus itin stiprūs, tad pasinaudokite šiuo laiku bendradarbiaudami su kitais ir siekdami bendrų tikslų. Nesivaržykite dalintis savo idėjomis ir mintimis, nes jos gali sulaukti teigiamų atsakymų. Vėžiai 15min nuotr./Vėžys Jūsų kūrybiškumas šiandien pasieks aukščiausią lygį, tad pasinaudokite šiuo laiku asmeniniam augimui ir naujų idėjų realizavimui. Taip pat ši diena tinkama priimti sprendimus, kurie padės gerinti jūsų šeimyninę padėtį. Liūtai Shutterstock nuotr./Liūtas Šiandien galite jaustis labai motyvuoti ir kupini energijos, tačiau svarbu išlaikyti pusiausvyrą, kad nepavargtumėte per greitai. Pasirūpinkite savo sveikata ir skirkite laiko atsipalaidavimui. Tai geras metas susitarti dėl bendradarbiavimo su kolegomis. Mergelės 15min nuotr./Mergelė Šiandien jums gali tekti spręsti praktinius klausimus, susijusius su darbu ar kasdieniais reikalais. Būkite atsargūs, priimdami svarbius sprendimus, kad išvengtumėte klaidų. Tai puikus laikas organizuoti savo darbo aplinką ir sukurti efektyvesnę strategiją. Svarstyklės 15min nuotr./Svarstyklės Šiandien jūs galėsite atrasti pusiausvyrą tarp darbo ir asmeninio gyvenimo. Ši diena tinka tiek kūrybinei veiklai, tiek bendravimui su draugais. Pasistenkite leisti sau atsipalaiduoti ir pasidžiaugti akimirkomis su tais, kurie jums svarbūs. Skorpionai 15min nuotr./Skorpionas Jums gali tekti susidurti su iššūkiais, susijusiais su jūsų finansais ar kasdieniais rūpesčiais. Nepaisant to, jūsų gebėjimas išspręsti problemas ir priimti tvirtus sprendimus šiandien bus jūsų stiprioji pusė. Tai puikus metas išsiaiškinti savo prioritetus. Šauliai 15min nuotr./Šaulys Šiandien jūsų socialiniai įgūdžiai bus itin išryškėję, tad galite lengvai užmegzti naujas pažintis ir stiprinti santykius su esamais draugais. Tai puiki diena bendrauti, tačiau pasistenkite neįsipareigoti per daug ir išlaikyti savo asmeninę erdvę. Ožiaragiai Ožiaragis Šiandien galite jaustis šiek tiek prislėgti ir linkę daugiau galvoti apie savo ilgalaikius tikslus. Tai gera diena įvertinti, kur jūs esate dabar ir ką norite pasiekti ateityje. Pasistenkite būti atidūs sveikatai ir nuotaikai, pertraukos ir poilsis bus naudingi. Vandeniai 15min nuotr./Vandenis Jūs šiandien turite puikų šansą atsikratyti senų ir nebereikalingų įpročių. Tai puiki diena permainoms asmeniniame gyvenime. Pasitikėkite savo intuicija ir nebijokite eiti prieš srovę - naujos idėjos gali atnešti naudą. Žuvys 15min nuotr./Žuvys Šiandien galite jaustis labai jautrūs, tačiau tai taip pat suteiks jums galimybę įžvelgti subtilius dalykus, kurie paprastai lieka nepastebėti. Pasitelkite savo emocinį intelektą ir rūpinkitės svarbiais dalykais, kurie yra svarbūs jūsų gyvenime. Tai geras laikas skirti laiko sau. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šiandienos horoskopas skirtingiems zodiako ženklams pateikia rekomendacijas dėl veiklos, emocijų valdymo ir santykių stiprinimo. Tai patarimų rinkinys, skatinantis savęs pažinimą ir asmeninių tikslų siekimą, tačiau 15min portalas ragina horoskopus vertinti kritiškai."
"Apie tai jis pranešė socialiniame tinkle „Instagram"". Įrašu sutiko pasidalinti ir su naujienų portalo Žmonės.lt skaitytojais. „Panašu, kad strigau čia ilgesniam laikui… oi tie gyvenimo netikėtumai… tu prisiplanuoji darbų, reikalų, veiklos o jis tau šast ir viską sujaukia…"" - po pasidalintomis nuotraukomis iš ligoninės rašė vyras. Naujienų portalui Žmonės.lt vyras pasakojo, kad pirmieji skausmai jį užklupo ruošiantis įprastiems savaitės darbams. „Pirmadienio rytą, namuose, ruošiantis kibti į suplanuotus savaitės darbus prasidėjo spazmai skrandžio srityje. Negalėjau nei atsisėsti, nei atsigulti mane tiesiog surietė į kamuoliuką"", - naujienų portalui Žmonės.lt kalbėjo Artūras. Iš pradžių jis nusprendė pasikonsultuoti su šeimos gydytoja, tačiau skausmams didėjant jam buvo liepta išsikviesti greitąją pagalbą. „Pasiskambinus šeimos gydytojai maniau, kad lieps ateiti apžiūrai, jau rezgiau mintis, kaip reikės apsirengti, nusileisti iš 18 aukšto ir perėjus gatvę pasiekti gydytoją. Tačiau ji išklausiusi manęs, dėl nesiliaujančių spazmų man rekomendavo skubiai išsikviesti greitąją pagalbą. Džiaugiuosi, kad taip ir padariau"", - teigė jis. Asmeninio archvyo nuotr./Artūras Čižiūnas Atvykus į ligoninę vyrui buvo skubiai atlikti kraujo tyrimai, pirminė apžiūra, tačiau skausmų priežasties nerado, todėl apžiūrą tęsė chirurgai: „Po ilgu paieškų visgi aptiko pasislėpusius akmenis tulžyje."" Vyrui teko gultis į ligoninę ir ruoštis operacijai. „Sulašino porą lašelinių ir buvau greitai supakuotas į ligoninės pilvo chirurgijos skyrių. Buvo ruošiamasi, kaip įmanoma skubiau daryti operaciją, pašalinti akmenis"", -kalbėjo interjero dizaineris. Tačiau viskas pasisuko netikėta linkme. „Tuomet paėmė kraują, atliko tyrimus ir paaiškėjo, kad kraujo rodikliai pakito bei rodė pablogėjimą. Tad operacija buvo atšaukta ir perkelta į kitą dieną"", - teigė vyras. Asmeninio archvyo nuotr./Artūras Čižiūnas Nors diena Artūrui buvo nenusisekusi ir pilna baimės bei skausmo jis džiaugiasi sutiktu šiltu ligoninės personalu. „Personalas pasirūpino papildomais užklotais, vaistais ir net apkamšė lovoje, pasijaučiau kaip mažas vaikas. Labai miela paslaugu ir žmogiška"", - su šypsena teigė jis. Tiesa, liga pakoregavo ir didelius planus. „Labai apmaudu, kad planas aplankyti Milano dizaino savaitę „Salone Del Mobile"" žlugo, tad naujienas seku socialiniuose tinkluose, nes sveikata ir gera savijauta svarbiau už viską"", - kalbėjo jis.","Artūras Čižiūnas, susidūręs su staigiais skrandžio spazmais, buvo priverstas vykti į ligoninę, kur jam diagnozavo tulžies akmenis ir atšaukė planuotą operaciją dėl pablogėjusių kraujo rodiklių; nepaisant to, jis džiaugėsi šiltu ligoninės personalu ir suprato sveikatos prioritetą prieš planus."
"„Žiūrėkit, sutarkim - negalima atsivesti vaikų ir negalima dovanoti gėlių. Na, kas yra?!"" - sušuko „Muzikinės kaukės"" komisijos pirmininkas Paulius Vaitiekūnas. Tokias emocijas sukėlė faktas, kad studijoje lankėsi vieno atlikėjo sūnus, o operos solistė Emilija Finagėjevaitė nuo savo sužadėtinio, taip pat projekto dalyvio Jono Sakalausko, sulaukė didžiausios puokštės gėlių. „Repetuodamas supratau, kad yra daug reikalų - netinginiauja jie ten ant scenos. Šita daina tokia - neleidžia niekada atsikvėpti, pailsėti, visada yra choreografija, visada yra judesiai, visada skamba tas priedainis „Mažule, mažule..."". Klausau to priedainio ir galvoju - o kada man atsikvėpti per šitą priedainį? Svarbiausia - nepadusti per šitą pasirodymą"", - sakė aktorius Pijus Narijauskas prieš „Antikvarinių Kašpirovskio dantų"" įkūnijimą. Šou „Muzikinė kaukė"" 13 sezono 8 laida / Simono Barono nuotr. O gerai pasirodyti jam šį kartą buvo labai svarbu - tarp žiūrovų sėdėjo ir jo mylimoji, ir sūnus. „Pijus yra fantastiškas aktorius, bet šiandien viskas, man atrodo, buvo labai iš širdies, nes salėje yra jo sūnus, kuris yra „Mažulės"" gerbėjas. Ir Pijus žinojo, kad, nors jis yra prieš keturis komisijos narius, svarbiausias komisijos narys stebi ir vertina mūsų studijoje"", - sakė Indrė Kavaliauskaitė. „Tai tikrai buvo aukščiausio lygio performansas, o kai pamačiau sūnų - išvis susigraudinau. Vaikas mato tokį tėtį ir taip gali juo didžiuotis"", - besigraudindama sakė Toma Vaškevičiūtė. Savo pasirodymo su nekantrumu laukė ir dainininkas Anatolijus Oleinik. „Nežinau, kaip čia seksis - gal plaukai bus gražūs, iki žemės. Bet pažiūrėjus rimčiau į pasirodymą ir paanalizavus stebuklus, kuriuos išdarinėja grupė „Europe"" savo koncertų metu - nežinau... Nerandu aukso viduriuko tarp pilno balso ir rėkiančio falceto, tai einu į sceną rimtai pasiryžęs ir viską apgalvojęs"", - su nerimu prieš pasirodymą kalbėjo dainininkas Anatolijus Oleinik. Tačiau jo pasirodymas nepaliko abejingų - plaukus purtė ir komisijos nariai, ir žiūrovai. „Anatolijus turi viską - balsą, judesį, išvaizdą, bet vis kažkur ne iki galo susprogsta, kaip turėtų. Šį kartą įvyko sprogimas. Tai geriausia pradžia, kokia yra buvusi per du šios laidos sezonus, kiek aš čia esu"", - sakė komisijos narys Dainius Kazlauskas. Šou „Muzikinė kaukė"" 13 sezono 8 laida / Simono Barono nuotr. Prieš žengdamas į „Muzikinės kaukės"" sceną jaudulio neslėpė ir Jonas Sakalauskas. Jam šįkart burtai lėmė įkūnyti visų mylimą Lietuvos atlikėją Saulių Prūsaitį. „Beje, įdomus faktas - kai buvo COVID pandemija, buvo mano trisdešimt devintasis gimtadienis. Aš dariau nuotolinį koncertą, ir, aišku, dainavau klasiką, visokią muziką ir taip toliau, o pabaigoje padainavau būtent dainą „39"". Paprašiau Sauliaus Prūsaičio, ar galima padainuoti"", - atskleidė Jonas Sakalauskas. Šou „Muzikinė kaukė"" 13 sezono 8 laida / Simono Barono nuotr. Jo pasirodymas buvo šventiškas ir nuotaikingas. „Sakiau ir sakysiu - esi didžiausias šio projekto bebaimis! Teko būti viename Sauliaus Prūsaičio koncerte, kuriame jis, tik įėjęs į sceną, visų paprašė atsistoti, nors koncertas dar neprasidėjo. Tai ir tu tą padarei. Vienintelis dalykas, ko pritrūko tavo pasirodyme - tai „Marijampolės"". Tave norisi pagirti, kad tavo virsmas į kitą atlikėją yra visiškai kitoks - tu tampi visiškai kitoks nei esi iš tikrųjų. Tai yra labai aukšta klasė"", - sakė Paulius. Aktorius Kasparas Varanavičius atliko grupės „A-HA"" kūrinį ir pasirodymo metu nesusilaikė nepademonstravęs simpatijų komisijos narei Indrei Kavaliauskaitei. Žavioji komisijos narė buvo ne tik apgobta jo švarku, bet ir apdovanota meilės simboliu - širdute. Neseniai laidoje pati Indrė prisipažino jaučianti simpatiją Kasparui. Šou „Muzikinė kaukė"" 13 sezono 8 laida / Simono Barono nuotr. „Aš išgirdau tave, aš labai žaviuosi tavim ir šiame pasirodyme norėjau tai parodyti"", - po pasirodymo, kuris, rodos, buvo skirtas tik Indrei, šypsojosi aktorius. Šou „Muzikinė kaukė"" 13 sezono 8 laida / Simono Barono nuotr. Šou „Muzikinė kaukė"" 13 sezono 8 laida / Simono Barono nuotr. „Ai, galima, aš nieko nevertinsiu"", - be žodžių liko Indrė. Šou „Muzikinė kaukė"" 13 sezono 8 laida / Simono Barono nuotr.","Šou „Muzikinė kaukė“ 13 sezono 8 laidoje dalyviai emocingai įsikūnijo į įvairius atlikėjus, o žiūrovus ir komisiją sujaudino ypatingos akimirkos, tokios kaip Pijaus Narijausko sūnaus buvimas salėje ir Anatolijaus Oleiniko įspūdingas pasirodymas. Jonas Sakalauskas ir Kasparas Varanavičius taip pat sulaukė dėmesio už savo unikalius pasirodymus, o komisijos nariai neliko abejingi parodytoms emocijoms ir talentui."
"Daugiau apie automobilius - rubrikoje Gazas.lt Atšilus orams, vieni vairuotojai iš garažų išvairuoja sezoninius automobilius, kiti po žiemos vėl pradeda aktyviau naudotis savo transporto priemonėmis. Specialistai kviečia įsitikinti, kad automobiliai yra techniškai tvarkingi ir saugūs eksploatuoti. Degalinių tinklas kartu su bendrove UAB „Tuvlita"" organizuoja „Nemokamas techninės būklės įvertinimo dienas"", kurių metu tikrins, ar transporto priemonė tinkamai paruošta šiltojo sezono kelionėms. Akcijos metu bus tikrinami šie transporto priemonės saugumo parametrai: transporto priemonės žibintų bei atšvaitų būklė, padangų būklė, išorinė transporto priemonės rėmo arba kėbulo būklė, vairuotojų matomumui įtaką darančių transporto priemonės komponentų -valytuvų, priekinių stiklų ar galinio vaizdo veidrodžių - būklė. Vairuotojai nemokamai pasitikrinti automobilių techninę būklę galės trijose degalinėse: • Balandžio 8 d. - degalinė „Circle K Tūkstantmetis"" (Prūsų g. 26-a, Vilnius); • Balandžio 9 d. - degalinė „Circle K Tarandė"" (Sudervės g. 2g, Avižieniai); • Balandžio 10 d. ¬- degalinė „Circle K Elektrėnai"" (Sabališkių g. 1f, Elektrėnai). UAB „Tuvlita"" specialistai nurodytose degalinėse vairuotojų lauks nuo 10 iki 19 val. Automobiliu įprasta rūpintis tik prieš privalomąją techninę apžiūrą Lietuvos techninės apžiūros įmonių asociacijos internetiniame tinklapyje skelbiami statistiniai duomenys už 2024 m. rodo, kad transporto priemonių valdytojai dažniausiai savo automobilio technine būkle susirūpina likus paskutiniam mėnesiui iki techninės apžiūros (TA) galiojimo pabaigos. 2 iš 3 vairuotojų (67,7 proc.) atvyksta su galiojančia TA iki 1 mėn. Ir tik maždaug kas 15-to (6,7 proc.) vairuotojo TA atvykus patikrai galioja virš 1 mėn. Neretai pasitaiko ir vėlavimų: maždaug kas 6-as transporto priemonės valdytojas atlikti apžiūrą vėluoja iki 1 mėn., o kas 10-as - daugiau nei 1 mėn. UAB „Tuvlita"" Vilniaus techninės apžiūros centro vadovas Tomas Bagdanavičius, pabrėžia, kad rūpintis transporto priemonės technine būkle svarbu nuolat, o ne tik prieš privalomąją techninę apžiūrą. Circle K iliustr./Skirmantas Mačiukas „Reguliari priežiūra padeda išvengti nemalonių netikėtumų ir užtikrina didesnį saugumą kelyje. Džiugu matyti, kad vis daugiau transporto priemonių valdytojų techninės apžiūros stotis aplanko ne tik dėl privalomosios techninės apžiūros, bet ir siekdami profilaktiškai įvertinti konkrečių, nerimą keliančių automobilio mazgų būklę ar net viso automobilio techninę būklę dar nepasibaigus galiojančiai techninei apžiūrai. Tai rodo vis didėjantį valdytojų sąmoningumą ir atsakingą požiūrį į eismo saugumą"", - teigia T. Bagdanavičius. Canva iliustr./Automobilio techninė patikra „Ši iniciatyva - tai galimybė prevenciškai pasirūpinti automobilio saugumu artėjant šiltajam sezonui, kai kelionių automobiliu srautai išauga. Nors dalies transporto valdytojų sąmoningumas auga, vis dar matome, kad vairuotojai dažniausiai atidėlioja techninės apžiūros klausimą, tačiau tai vienas esminių rodiklių, padedančių užtikrinti saugų ir atsakingą vairavimą. Todėl ši rekomendacinio pobūdžio apžiūra gali padėti išvengti ne tik papildomų išlaidų, bet ir pavojingų situacijų kelyje - skirdami 10 minučių savo laiko šiandien, vairuotojai galės leistis į saugesnes rytojaus keliones"", - sako „Circle K"" degalinių tinklo generalinis direktorius Skirmantas Mačiukas. Svarbiausia - užtikrinti matomumą Statistikos duomenimis, net kas 8-tas automobilis Lietuvoje techninės apžiūros nepraeina dėl blogai sureguliuotų artimųjų šviesų žibintų - tai vienas dažniausių ir lengvai išvengiamų techninės būklės trūkumų, kuris gali būti nesudėtingai pašalintas. „Vienas svarbiausių aspektų dalyvaujant eisme - matomumas. Dėl šios priežasties vairuotojas turėtų reguliariai tikrinti ir įsitikinti, kad visi automobilio išorėje esantys žibintai veikia tinkamai ir yra geros būklės. Tai itin svarbu ne tik jo paties, bet ir kitų eismo dalyvių saugumui"", - pasakoja T. Bagdanavičius. Ekspertas išskiria ir kitus svarbius rodiklius, į kuriuos vairuotojams verta atkreipti dėmesį. „Matomumui užtikrinti itin svarbus stiklo valytuvų ir apiplovimo sistemos efektyvus veikimas, nepaliekantis stiklo valomame plote nenuvalytų ruožų. Kitas esminis saugumo aspektas - stabdžiai. Vairuotojai turėtų įvertinti, kaip automobilis reaguoja stabdant: jei stabdžių pedalas atrodo „minkštas"" arba stabdant automobilį traukia į šoną, būtina kreiptis į specialistus. Nevertėtų pamiršti ir reguliariai patikrinti garso įspėjimo signalo veikimą bei saugos diržų (ypatingai užsegimo sagties) būklę. Šie komponentai dažnai lieka nepastebėti, nors yra itin svarbūs visų eismo dalyvių saugumui. Svarbu prisiminti, kad savarankiška apžiūra nepakeičia profesionalios techninės patikros, tačiau gali padėti iš anksto pastebėti trūkumus ir jais laiku pasirūpinti. Tai ne tik taupo laiką ir pinigus, bet ir prisideda prie visų eismo dalyvių saugumo"" - sako T. Bagdanavičius. Tikrins padangų būklę Apžiūros metu specialistai vertins transporto priemonių padangų būklę. Lietuvoje keisti žiemines padangas į vasarines galima jau nuo balandžio 1 d., o jeigu žieminės padangos dygliuotos - tai privaloma padaryti iki balandžio 10 d. Minimalus leistinas vasarinių padangų protektoriaus gylis yra 1,6 mm. „Padangų būklę vizualiai įsivertinti gali ir patys vairuotojai. Dažniausiai ant jų būna gamintojo indikatoriai, jeigu pasiekta minimali riba - tai ženklas, jog padangas reikia keisti. Tačiau svarbu atlikti ir bendrą apžiūrą, įvertinti ar nėra įkirtimų, nelygumų. Automobilio skydelyje taip pat yra tam tikros saugumo sistemos, taigi jei važiuojant užsidega padangų slėgio lemputė, nereikėtų jos ignoruoti, o būtina sustoti ir pasitikrinti"", - pataria UAB „Tuvlita"" atstovas. Rekomendacijos vairuotojams Kiekvienas vairuotojas per akciją degalinėse gaus specialistų rekomendacijas, ką reikėtų sutvarkyti, kad automobilis būtų techniškai tvarkingas ir saugus kelyje. Informacija atvykusiems vairuotojams bus pateikiama kaip rekomendacija, į ką vairuotojas turi atkreipti dėmesį. „Kviečiame pasinaudoti šia galimybe ne tik patiems, bet ir prisidėti prie artimųjų saugumo - paskatinkite savo senelius, vyresnio amžiaus tėvus ar jaunimą, kurie automobiliais dažniausiai naudojasi tik šiltuoju sezonu, atvykti į apžiūras ir įsitikinti, kad jų automobiliai yra saugūs važiuoti keliais"", - priduria S. Mačiukas. Daugiau apie automobilius - rubrikoje Gazas.lt","Straipsnyje aptariamas degalinių tinklo ir UAB „Tuvlita"" organizuojamas „Nemokamas techninės būklės įvertinimo dienas"" renginys, skirtas padėti vairuotojams įvertinti savo automobilių techninę būklę prieš prasidedant šiltajam sezonui. Akcijos metu vairuotojai trijose degalinėse galės gauti specialistų rekomendacijas dėl automobilių saugumo ir techninės būklės pagerinimo."
"„Grupė 2 - Karolis ir Donatas"" narys Karolis Akulavičius scenoje išgyvena tikrą pakilimą: jo kalendorius užpildytais koncertais, o planuose - dar daugiau pasirodymų. Atlikėjas šįkart kreipėsi į gerbėjus ir pasidalijo atviru įrašu. Įrašu Karolis Akulavičius pasidalijo su portalu Žmonės.lt. „Daryk tai, ką mėgsti - ir turėsi viską, ko tau reikia. Šita nuotrauka - ne šiaip sau. Tai akimirka, kai širdis pakyla nuo žemės. Kai aplink - šilti žmonės, šeima, muzika, tėvai, tikri draugai. Kai jautiesi apkabintas gyvenimo. Bet yra dar viena labai svarbi priežastis, kodėl kylu aukštyn. Tai mano brolis kelyje, mano kolega, talentingas ir nuoširdus žmogus -Donatas Balvočius. Kai stovi šalia tokia energija, tokia jėga - scena tampa ne scena, o tikru skrydžiu. O šie metai - ypatingi. Laukia ne šiaip koncertai. Mūsų laukia susitikimai, kurie keičia vidų. Tai bus vakarai, kai GARSAS virs JAUSMU, o scena - BENDRYSTE. Aš tikiu, kad visi kartu šiemet kilsim aukščiau debesų"", - rašė Karolis Akulavičius.","Karolis Akulavičius iš „Grupė 2 - Karolis ir Donatas"" džiaugiasi sėkmingu koncertų sezonu ir dalijasi įkvepiančiu įrašu apie bendrystę, energiją ir artėjančius ypatingus pasirodymus su kolega Donatu Balvočiumi."
"Nesidrausti - prabanga „Mažų verslų savininkai neretai yra linkę nuvertinti jų veiklai būdingas rizikas. Manant, kad mažas verslo dydis tarsi gali padėti išvengti nelaimių, pamirštami įvykiai, nuo kurių nė vienas verslas nėra apsaugotas. Nesvarbu, ar įmonėje dirba keli darbuotojai ar jų yra šimtai - verslo patalpose gali nutikti incidentas, vandentiekio avarija, kilti gaisras, o darbuotojai ar klientai susižeisti įvairiausiose situacijose"", - sako Simonas Lisauskas, „Lietuvos draudimo"" verslo klientų departamento vadovas. Dažnai tokios nelaimės, kaip gaisras ar užliejimas vandeniu, gali sukelti tokią žalą, kurios finansinių padarinių mažesnio dydžio įmonė gali ir nepakelti. Nors draudimo paslaugas smulkus verslas neretai dar vertina kaip nebūtinas, tinkamai pasvėrus rizikas paaiškėja, jog tai veikiau - ne prabanga, o būtinybė. „Verslai dažnai nepagaili lėšų, pavyzdžiui, moderniai biurų įrangai ar baldams įsigyti, tačiau draudimą vis dar laiko nereikalingu, nesusimąstydami, jog vienas incidentas jų veikos tęstinumui ar reputacijai gali kainuoti daugiau nei kelerių metų draudimo apsauga"", - pastebi S.Lisauskas. Rizikingiausios verslo sritys Verslo civilinės apsaugos draudimą aktualu turėti visiems verslams, tačiau visgi egzistuoja sritys, kuriose veikiančios įmonės nesidrausdamos rizikuoja labiau nei kitos. „Pavyzdžiui, gamybos sritis visada bus rizikingesnė už, tarkime, administracinę veiklą. Ypač, jei gamyboje naudojami „karšti"" procesai, kuomet išauga gaisro, galinčio persimesti į šalia esančius pastatus, tikimybė. Jei gamyboje naudojamos cheminės medžiagos - kyla tikimybė užteršti gamtą, pakenkti žmonių sveikatai. Daugelis turbūt dar prisimena ekologinę nelaimę, kai prieš kelerius metus Alytuje degė padangų sandėliavimo vieta - įmonė tąkart tapo atsakinga ne tik už gaisrą, bet ir už oro taršą"", - pastebi S.Lisauskas. Pasak eksperto, itin aktualu apsidrausti ir vykdantiems maisto produktų ir supakuotų maisto gaminių prekybą. Su padidinta rizika taip pat susiduria tos įmonės, kurių didesnė apyvarta bei produktų ir paslaugų apimtys - tokiu atveju didesnė tikimybė padaryti klaidą, nepastebėti broko ir panašiai. „Nėra įmonių, kurioms, rizikų vertinimo požiūriu, verslo civilinės atsakomybės draudimas būtų mažiau reikalingas. Tiesiog atsižvelgiant į įmonės dydį, veiklos specifiką ir galimas rizikas, skiriasi sumos, kurioms draudžiamasi"", − komentuoja „Lietuvos draudimo"" verslo klientų departamento vadovas. Svarbu įvertinti pokyčius Eksperto teigimu, kasmet svarbu peržiūrėti įmonės veiklą ir įvertinti rizikų lygio pokyčius. Smulkios ir vidutinės įmonės nurodo vidutiniškai susiduriančios su penkiomis išorinėmis verslo rizikomis, rodo tyrimo rezultatai. „Kasmet atnaujindami sutartis klausiame verslo įmonių, kaip pasikeitė jų verslo apimtys, kokias naujas rizikas verslai gali identifikuoti, galbūt atsirado naujų vidinių ar išorinių dirgiklių saugiai jų veiklai. Skatiname verslo atstovus apie reikšmingus veiklos pokyčius pranešti ir savarankiškai, nelaukiant draudimo poliso atnaujinimo meto"", - sako S.Lisauskas. Pasak „Lietuvos draudimo"" atstovo, itin svarbu atsižvelgti į įvairius įmonės veiklos aspektus. Kartais įmonės nutyli svarbias detales, kurias paprasčiausiai laiko nereikšmingomis: „Pasitaiko, kad įmonės pamiršta paminėti visą savo vykdomą veiklą. Pavyzdžiui, buvome apdraudę lengvųjų automobilių remontu užsiimančią įmonę, o vėliau buvo kreiptasi dėl žalos, padarytos sunkiasvorei transporto priemonei. Paaiškėjo, kad įmonė pamiršo paminėti, jog retkarčiais remontuoja ir tokius automobilius, tad draudimas tuo atveju negaliojo. Taigi, labai svarbu draudimo atstovams detaliai pristatyti savo veiklos niuansus, kad šie galėtų įvertinti visas potencialias grėsmes."" „Lietuvos draudimo"" užsakymu 2025 m. vasario mėnesį KOG institutas atliko smulkaus ir vidutinio verslo tyrimą apie išorines rizikas ir jų valdymą. Buvo apklaustos smulkaus ir vidutinio verslo įmonės, kuriose dirba iki 250 darbuotojų; iš viso buvo atliktos 402 apklausos.","Mažų verslų savininkai dažnai nuvertina rizikas ir nelaimes, kurios gali kilti jų veikloje, todėl draudimas tampa ne prabanga, o būtinybe. Verslo civilinės atsakomybės draudimas yra svarbus visoms įmonėms, ypač tiems, kurie veikia rizikingesnėse srityse, kaip gamyba ar maisto produktų prekyba, nes vienas incidentas"
"4-6 porcijos, kurių užteks visai šeimai. Reikės: 340 g agurkų; 1/4 arbatinio šaukštelio druskos ir pipirų; 2 valgomieji šaukštai citrinos sulčių; 1 arbatinis šaukštelis medaus; 2 valgomieji šaukštai alyvuogių aliejaus; 1 valgomasis šaukštas kaparėlių; 1/4 arbatinio šaukštelio džiovintų raudonėlių; 1/2 labai mažo raudonojo svogūno; 1 jalapenas; 425 g virtų avinžirnių; 340 g vyšninių ir/arba vynuoginių pomidorų; 1/2 puodelio susmulkintų petražolių; Fetos sūrio (patiekimui). Gaminimo eiga: Supjaustykite agurkus. Dubenyje sumaišykite citrinos sultis ir medų (medus turi ištirpti). Įpilkite alyvuogių aliejaus, įmaišykite stambiai supjaustytus kaparėlius, raudonėlius ir po 1/4 arbatinio šaukštelio druskos bei pipirų. Sudėkite smulkiai supjaustytą svogūną, jalapenus (be sėklų), avinžirnius ir išmaišykite. Palikite pastovėti bent 10 minučių. Galiausiai į paruoštą dubenėlį sudėkite agurkus. Sudėkite supjaustytus pomidorus, petražoles ir viską išmaišykite. Patiekite su fetos sūriu. Rekomenduojama leisti visoms gardžioms daržovėms marinuotis padaže bent 10 minučių, bet galima skirti ir daugiau laiko! Kuo ilgiau viską laikysite, tuo labiau atsiskleis sodrūs skoniai. Jei manote, kad salotos jūsų nepasisotins, leiskite priminti, kad avinžirniai ne tik pagardina skonį, bet yra puikus baltymų ir skaidulų šaltinis, todėl šios salotos - skanios, sočios ir maistingos.","Receptas skirtas 4-6 porcijoms, kuriam reikės įvairių šviežių daržovių ir prieskonių, o paruoštos salotos bus gardžios, sočios ir maistingos dėl avinžirnių ir fetos sūrio."
"Anot lyčių lygybės ekspertės Rugilės Zmitrevičiūtės, nemažai jaunuolių linkę painioti pavydą ir norą valdyti žmogų su meile ir dideliu rūpesčiu. Asmeninė nuotr./Rugilė Zmitrevičiūtė Moterų informacijos centre dirbanti ir mokymus jauniems žmonėms vedanti specialistė sako, kad prašymai ar spaudimas dalintis intymiomis nuotraukomis, internetinių paskyrų slaptažodžiais ar buvimo vieta dažnai laikomas „pasitikėjimo sutvirtinimu"", o ne kontrole, rašoma Lietuvos žmogaus teisių centro pranešime žiniasklaidai. - Kaip jauni žmonės identifikuoja smurtą? Ar jie pakankamai raštingi šiuo klausimu? Kur dažniausiai susiduriama su smurtu? - Atlikome tyrimą ir pamatėme džiugių dalykų - jauni žmonės moka atpažinti, suprasti ir atskirti įvairias smurto rūšis. Tačiau liūdna, kad nemažai respondentų teigė anksčiau patyrę vienokį ar kitokį smurtą. Galėčiau išskirti dvi vietas, kurias apklaustieji įvardijo kaip smurto židinius. Neatsitiktinai tai yra vietos, kur praleidžiama daugiausia laiko - šeima ir mokykla. Deja, dažniausiai smurto šaltiniu tampa artimiausi žmonės - tėvai, partneriai. Neretai pasitaiko atvejų, kai smurtas kyla ir mokykloje. Labai liūdna, kad šios artimiausios erdvės vis dar nėra laikomos besąlygiškai saugiomis. Jauni žmonės kokybiniame tyrime pabrėžė, kad smurtas romantiniuose santykiuose irgi yra opi problema. Galima tik apgailestauti, kad didžioji dauguma apklaustųjų teigė negalintys apie tai atvirai kalbėtis su mokytojais - tai rimtas pavojaus signalas. - Iš jūsų tyrimo rezultatų atrodo, kad jauni žmonės geriau atpažįsta kibernetinio smurto apraiškas. Ar tai geras ženklas, rodantis, kad naujoji karta yra labiau sąmoninga, ar atvirkščiai - signalas, jog su smurtu virtualioje erdvėje gali susidurti ne tik jaunuoliai, bet ir mažamečiai vaikai? - Labai norėčiau tikėti, kad tai yra švietimo rezultatas - vaikai daugiau žino, yra atsargesni, moka atpažinti smurto apraiškas virtualioje erdvėje. Tačiau tyrime buvo atradimų, kurie nustebino ir mane pačią. Pavyzdžiui, paaiškėjo, kad būtent mažesnių miestų ir miestelių merginos geriau atpažįsta smurtą virtualioje erdvėje nei jų bendraamžės didmiesčiuose. Iš pirmo žvilgsnio kaip tik atrodytų, kad didžiuosiuose miestuose turėtų būti daugiau informacijos šia tema. Vis dėlto daug kas priklauso nuo to, kokią dalį jauno žmogaus gyvenime užima virtuali erdvė - kada pradedama naudotis socialinėmis medijomis ir kaip intensyviai. Jaunus žmones tokiu būdu pasiekia labai įvairus turinys, ir, tikėtina, kad dalis jo turi ugdomąjį pobūdį, suteikiantį įrankius geriau atpažinti įvairias smurto formas. Kokybiniame tyrime pastebėjome dar vieną ryškią tendenciją - universitetų studentai daug aiškiau ir išsamiau kalbėjo apie smurtą nei bendrojo lavinimo mokyklų moksleiviai. Tai rodo, kad jų žinios yra gilesnės, įgytos tikslingai ir sąmoningai siekiant suprasti šią temą. - Kaip manote, ar kibernetinis smurtas mokyklose ir universitetuose yra integrali patyčių problemos dalis, ar tai atskiras reiškinys su savo taisyklėmis - kažkas, kas prasideda užvėrus klasės duris ir namuose įsijungus kompiuterius? - Sakyčiau, kad tai labai integralus dalykas. Labai daug apklaustųjų, kalbėdami apie tai, kaip įsivaizduoja ir mato kibernetinį smurtą, atsakė, kad tai iš esmės tas pats smurtas, tik kitoje plotmėje. Jauni žmonės nevertina internete vykstančių neigiamų dalykų kaip kažko lengvesnio ar mažiau žalojančio. Kibernetinio smurto veiksmai, pavyzdžiui, susiję su seksualiniu smurtu - intymių nuotraukų išprašymas iš savo partnerių, jų panaudojimas, šantažas ar patyčios, kylantys dėl tų nuotraukų platinimo be sutikimo - visi šie veiksmai turi labai rimtų pasekmių nukentėjusiam žmogui ir realiame pasaulyje - mokykloje, draugų aplinkoje. Tikrai žinome nemažai atvejų, kai nuo to nukentėję jaunuoliai, turėjo keisti mokyklą, susidūrė su daugybe rimtų problemų. Kaip bebūtų, tai, kas prasideda interneto erdvėje, galiausiai gali rimtai paveikti jų realų gyvenimą. - Kaip dirbtinio intelekto (DI) atsiradimas paveikė kibernetinį smurtą? Galbūt pastebėjote naujų jo formų ar sklaidos kanalų? - DI neišvengiamai suteikė naujų įrankių kibernetiniam smurtui pasireikšti. Ypač tai palietė seksualizuotas patyčias - dabar nesunkiai galima sukurti pornografinį turinį, naudojant artimo ar net vos pažįstamo žmogaus nuotraukas. Tokie vaizdai, ypač jauniems žmonėms, gali būti itin žeidžiantys, net ir tais atvejais, kai akivaizdu, jog juos sukūrė kompiuterinė programa ir jie neatitinka tikrovės. Neretai tai tampa patyčių katalizatoriumi realiame gyvenime. Daug apie tai diskutuojame su mokiniais mūsų švietimo projektų metu. Kalbame apie abipusį sutikimą ir jo svarbą. Taip pat primename, kur gali atsidurti net pačios nekalčiausios nuotraukos, išsiųstos labai artimam žmogui, kai santykiai nutrūksta. Tiesa tokia, kad jos gali tapti šantažo įrankiu. - Technologijoms sparčiai progresuojant, atrodo, kad bandymai suvaldyti kibernetinį smurtą gerokai atsilieka nuo šio progreso. Ar šiuo metu yra efektyvių priemonių smurtui virtualioje erdvėje kontroliuoti? Jei taip, kokių? - Tai labai sudėtinga tema. Manau, kad dalį atsakomybės turėtų prisiimti didžiosios technologijų kompanijos, tačiau, deja, pasigendame proaktyvių jų veiksmų. Pavyzdžiui, „Meta"", valdanti „Instagram"" ir „Facebook"", vangiai reaguoja net į tai, kas vyksta viešai prieinamose grupėse. Ypač lėtos reakcijos į neapykantos kalbą (angl. hate speech) ir patyčias lyties pagrindu. Pastaruoju metu šių reiškinių kontrolė buvo dar labiau sušvelninta, nors ir anksčiau buvo beveik neegzistuojanti. Jau nekalbant apie tai, kas vyksta kitose socialinių tinklų platformose, kur anonimiškumo išlaikymas tik dar labiau skatina smurtinį elgesį. Taip, didžiosios technologijų bendrovės gana greitai reaguoja į pornografinio turinio platinimą, tačiau tai yra tik nedidelė dalis kibernetinio smurto problemų socialiniuose tinkluose. Valstybei taip pat sudėtinga įvesti efektyvų reguliavimą, kai didžiosios platformos jų realiai neįgyvendina. Taip, galima bandyti drausti tam tikrų platformų naudojimą, tačiau tokie draudimai dažnai pasirodo neveiksmingi ir lengvai apeinami. Ką patys mokiniai įvardija kaip veiksmingą smurto prevenciją? Švietimą. Bendravimo kultūros ugdymą, sąmoningumo didinimą, stereotipų mažinimą ir patyčių prevenciją. - Ar galėtumėte išskirti, kurios platformos yra pavojingiausios, kur kibernetinio smurto apraiškų yra daugiau ir jis greičiau plinta? - Tai neabejotinai tos platformos ir socialiniai tinklai, kur suteikiama galimybė išsaugoti anonimiškumą. Ten, kur lengvai keičiami slapyvardžiai ir vartotojas gali „pasislėpti"", išties susidaro palanki terpė platinti niekuo nepagrįstus melus, skleisti išgalvotus gandus ar užsiimti moterų gėdinimu (angl. slut-shaming). Esame girdėję, kad tam tikros „Instagram"" paskyros yra kuriamos mokyklos mastu, kuriose dalijamasi gandais ir neigiama informacija. Kalbant apie kibernetinį persekiojimą, nėra vienos platformos, kuri būtų ypatingai palanki tokių veiksmų prevencijai. Dažnai, jei norima atakuoti žinutėmis, persekiojimas vyksta ne tik vienoje socialinėje platformoje. Kitas svarbus aspektas - geolokacijos stebėjimas ir per didelė partnerio kontrolė. Tam labai palanki yra „Snapchat"" programa, nes ji gana tiksliai nurodo vartotojo buvimo vietą. Jei žmogus nėra užsislaptinęs, jo vieta būna lengvai atsekama. - Kokios žinios jauniems žmonėms galėtų padėti išvengti kibernetinio smurto? - Mokymuose stengiamės supažindinti jaunuolius su pagrindiniais principais, padedančiais atpažinti ir identifikuoti įvairias smurto formas bei laiku jų išvengti. Taip pat daug kalbame apie toksiškų santykių atpažinimą, įvardijimą. Pasakojame apie ribas - kodėl jos yra svarbios, aiškiname, kaip atrodo sveiki santykiai. Galima teigti, kad Lietuvoje jauni žmonės pakankamai gerai atpažįsta smurtą. Tačiau viena iš aktualesnių ir ilgalaikių problemų - kontrolės aspektai. Vis dar nemažai jaunuolių linkę painioti pavydą ir norą valdyti žmogų su meile ir dideliu rūpesčiu. Shutterstock nuotr./Komentarai internete Atrodo, kad dalijimasis savo buvimo vieta, socialinių tinklų ar telefonų slaptažodžiais su partneriu yra „nieko tokio"", nes „neturi ką slėpti"", tačiau tai ydinga praktika. Prašymai ar spaudimas iš antrosios pusės „sutvirtinti pasitikėjimą ir nieko neslėpti"" tikrai nėra sveikų santykių požymis. Mūsų telefonuose ir socialiniuose tinkluose yra labai daug jautrios informacijos apie mus pačius. Kai kitas žmogus turi prieigą prie viso jūsų gyvenimo ir pernelyg spaudžia, reikalaudamas šios informacijos, tai jau rimtas signalas, kad po skyrybų ar nesutarimų dalis tos informacijos gali tapti šantažo ar keršto įrankiu. - Ar yra kokios nors taisyklės intymioms nuotraukoms, patarimai, kad šios vėliau netaptų ginklu prieš asmenį? - Pirmoji ir svarbiausia taisyklė - tokių nuotraukų išvis neturėtų būti. Tačiau suprantame, kad jauni žmonės dažnai nesilaiko šio patarimo. Labai skatinu, kad nepilnamečiai išvis nedarytų tokių nuotraukų ir jomis nesidalytų. Būnant jaunesnio amžiaus, sunku kritiškai įvertinti žmones aplink, sunku numatyti galimas problemas. Intymios nuotraukos tokiame amžiuje gali lengvai tapti dideliu patyčių objektu, sukeldamos pašaipų bangą, kuri galiausiai gali privesti net prie psichikos problemų. Vyresniems taip pat patarčiau kritiškai įvertinti savo santykius, pasitikėjimo lygį ir tai, ar nuotrauka siunčiama tikrai savo noru. Ar nėra spaudimo iš šono, reikalavimo „atsidėkoti"" tuo pačiu, gavus panašaus pobūdžio vaizdų? Jei vis dėlto norisi pasidalinti tokiu turiniu, labai rekomenduoju, kad nuotraukose nebūtų matomi veidas, tatuiruotės ar kiti skiriamieji ženklai, kurie padėtų lengvai atpažinti konkretų asmenį. Tokio pobūdžio nuotraukų nutekėjimas į viešą erdvę gali būti net ne partnerio tyčinis veiksmas. Paklauskite savęs, ar tikrai esate tikri, kad kito žmogaus telefono nepavogs ar į jo paskyrą nebus įsilaužta? Įsilaužimas į socialinių tinklų paskyras - dar viena kibernetinio smurto forma, ji pasitaiko itin dažnai. Todėl rekomenduojame užtikrinti visas įmanomas apsaugas - taip vadinamą dviejų faktorių autentifikaciją (angl. two factor authentication), pasirinkti saugų slaptažodį, įsitikinti, kad atsijungėte iš savo profilio, jei tikrinote jį ne savo kompiuteryje. Shutterstock nuotr./Kibernetinės patyčios - Kalbant apie paauglius, kaip tėvams rasti tą ribą tarp visiškos kontrolės, pažeidžiančios vaikų teisę į privatumą, ir to, kad vaikai neliktų vieni interneto erdvėje? Ką reikėtų daryti ir kaip elgtis? - Mokymuose susiduriame su tokio amžiaus jaunuoliais ir galiu pasakyti, kad efektyviausias būdas tėvams apsaugoti savo vaiką yra būti atviriems ir kurti pasitikėjimu paremtą ryšį. Paaugliui tikrai yra geriau, kai jis žino, kad gali pasakyti mamai ar tėčiui, kad kažkas atsitiko, ir nebus už tai aprėktas - tėvai nekaltins ir nekels didžiulės dramos, o ieškos būdų padėti. Pasitikėjimas ir tėvų palaikymas yra daug svarbesni nei perdėtas kišimasis ar itin griežta kontrolė. Visi žinome, kas yra paaugliai - galiausiai, juk prisimename save, kai patys tokiais buvome. Kuo daugiau kas nors kišasi jėga, tuo labiau kyla noras slėptis ir nepasitikėti. Tikrai dideliu asmeninės erdvės pažeidimu būtų žinučių skaitymas - tai labai destruktyvus žingsnis santykyje su vaiku. Žinoma, taip pat labai svarbu šviesti, kalbėtis su vaiku apie sutikimą ir privatumą. Tačiau, bandant išmokyti vaiką asmeninių ribų pajautimo ir išsaugojimo, svarbu ir pačiam jų nepažeidinėti.","Jauni žmonės dažnai painioja pavydą ir kontrolę su meile, o dalijimasis asmeninėmis detalėmis, tokiomis kaip nuotraukos ar slaptažodžiai, laikomas pasitikėjimo ženklu, nors tai gali sukelti kibernetinio smurto grėsmę. Nors tyrimai rodo, kad jauni žmonės vis geriau atpažįsta smurto formas, vis"
"„Marius Marcinkevičius - vienas ryškiausių ir kūrybiškiausių dabartinių vaikų literatūros rašytojų. (...) Nuoširdžiai stebina tiek daug aprėpianti bibliotekininkės Kristinos Brazauskienės veikla. Matome, kiek daug šiandien gali nuveikti darbštus ir aktyvus mokyklos bibliotekininkas"", - trečiadienį išplatintame ministerijos pranešime cituojamas viceministras Jonas Petkevičius. Kaip skelbė BNS, M. Marcinkevičiaus kūryba įvertinta už istorinių ir pilietinių temų brandų ir įtaigų plėtojimą vaikų literatūroje, tuo metu, K. Brazauskienei premija skiriama už nuopelnus populiarinant vaikų literatūrą ir skaitymą. Pasak ministerijos, K. Brazauskienės iniciatyva Lapių pagrindinėje mokykloje vyksta daug vaikams skaitymo skatinimo renginių, akcijų, integruotų pamokų. Laureatė taip pat yra Tarptautinės mokyklų bibliotekininkų asociacijos konferencijų dalyvė, inicijuoja nemažai renginių ne tiktai savo mokykloje, bet ir Lietuvoje, jos mokiniai dalyvauja ir tarptautiniame projekte. Gydytojas M. Marcinkevičius, kaip rašytojas debiutavęs 2016 metais, anot ministerijos, šiuo metu laikomas vienu ryškiausių vaikų literatūros kūrėjų Lietuvoje. Ne viena autoriaus knyga nominuota ar apdovanota svarbiomis premijomis, kūryba pelnė apdovanojimus ne tik Lietuvoje, bet ir užsienyje, knygos išverstos į 25 kalbas. Vaikų literatūros premiją 2004 metais įsteigė Švietimo ir mokslo ministerija. Premija teikiama kasmet, minint Tarptautinę vaikų knygos dieną. Ja norima paskatinti kokybiškų kūrinių vaikams ir paaugliams atsiradimą, įvertinti švietimo, visuomeninių ar privačių įstaigų, asmenų indėlį populiarinant vaikų literatūrą, ugdant estetines, bendražmogiškas ir pilietines vertybes, skleidžiant originalias iniciatyvas. Šios premijos laureatais yra tapę Kęstutis Kasparavičius, Vytautas V. Landsbergis, Vytautė Žilinskaitė, Ramutė Skučaitė, Violeta Palčinskaitė, Ignė Zarambaitė, dailininkė Zofija Vainilaitienė, Tomas Dirgėla, Justinas Žilinskas, Eglė Baliutavičiūtė ir daugelis kitų vaikų literatūros rašytojų, skaitymo skatintojų ir populiarintojų.","Marius Marcinkevičius ir Kristina Brazauskienė apdovanoti už svarų indėlį vaikų literatūroje ir skaitymo skatinimą; Marcinkevičius pripažintas kaip vienas ryškiausių vaikų rašytojų Lietuvoje, o Brazauskienė įvertinta už aktyvias iniciatyvas populiarinant vaikų literatūrą."
"Jau pirmose ketvirtfinalio rungtynėse netrūko staigmenų ir netikėtų rezultatų. Vienintelis Kauno „Granitas-Karys"" pateisino favorito vardą. Antrą vietą reguliariajame sezone užėmę kauniečiai pirmose ketvirtfinalio rungtynėse namuose 36:31 (16:14) įveikė septintoje vietoje likusią LRL naujokę Varėnos „Ūlos"" komandą. Nugalėtojams Marius Kairys ir Modestas Štarolis pelnė po 8 įvarčius, Simas Butkus įmetė 7 įvarčius, Titas Janušonis - 5, Manvydas Lazauskas - 4. „Ūlos"" komandai rezultatyviausias LRL rankininkas Deivas Eidukonis pelnė 11 įvarčių, Matas Daškevičius - 7, Tomas Valentukevičius - 4. Didžiausia staigmena užfiksuota Alytuje. LRL naujokė Pasvalio „Pieno žvaigždžių"" komanda išvykoje 27:24 (11:13) nugalėjo lygos senbuvę Alytaus „Varsa-Stronglasas"" ekipą. Reguliariajame sezone trečią vietą užėmę alytiškiai, šį sezoną pasvaliečius buvo nugalėję visus tris kartus ir už varžovus surinko beveik dvigubai daugiau taškų. Tačiau reguliariajame sezone tik šeštą vietą užėmusi „Pieno žvaigždžių"" ekipa pirmose ketvirtfinalio rungtynėse paneigė visas išankstines prognozes. Tai buvo ir nacionalinės Lietuvos rinktinės vyriausiojo trenerio Gintaro Savukyno trenerio asistentų dvikova. Joje „Pieno žvaigždžių"" treneris Gintaras Paškevičius pranoko „Varsos-Stronglaso"" komandą treniruojantį Egidijų Petkevičių. Nugalėtojus į priekį vedė ukrainiečiai. Broliai Andrijus ir Oleksandras Kasai, pelnė atitinkamai 7 ir 5 įvarčius. 5 įvarčius prie pergalės pridėjo ir jų tautietis Maksimas Vakula, o vartininkas iš Ukrainos Oleksijus Novikovas atrėmė net 20-imt metimų iš 44-ių (45 proc.). Alytaus komandai Žygimantas Micevičius pelnė 8 įvarčius, po 4 įvarčius įmetė Karolis Grigas ir Eimantas Tumasonis. Pirmųjų ketvirtfinalio rungtynių nepavyko laimėti ir kitai aukštesnę vietą reguliariajame sezone užėmusiai komandai. Ketvirtą vietą užėmęs HC „Vilnius"" svečių aikštelėje 30:36 (15:18) pralaimėjo penktoje pozicijoje likusiai Vilniaus „Šviesa-TOKS"" komandai. Čempionės titulą ginančios „Šviesos"" gretose rezultatyviausiai žaidė Valdas Drabavičius, pelnęs 8 įvarčius, Matas Aukštikalnis prie pergalės pridėjo 6 įvarčius, Skirmantas Plėta ir Tadas Rasakevičius įmetė po 5 įvarčius. „Šviesos"" vartininkas Giedrius Morkūnas atrėmė net 17-a varžovų metimų iš 42-iejų (40 proc.). „Vilniaus"" ekipai Vaidas Drevinskas pelnė 7 įvarčius, Rolandas Bernatonis ir Mindaugas Urbonas įmetė po 6 įvarčius. Antros LRL ketvirtfinalio rungtynės vyks balandžio 16 d. Jeigu prireiks lemiamų trečiųjų serijos rungtynių, jos numatytos balandžio 19 d.","Pirmose LRL ketvirtfinalio rungtynėse netrūko staigmenų: Kauno „Granitas-Karys"" pateisino favorito vardą įveikdamas Varėnos „Ūlą"", tačiau Pasvalio „Pieno žvaigždės"" ir Vilniaus „Šviesa-TOKS"" netikėtai nugalėjo aukštesnes vietas reguliariajame sezone užėmusias komandas."
"Nesusimąsto apie pavojų aplinkai Nors artėjant padangų keitimo metui aplinkosaugos specialistai primena apie pamiškėse, pakelėse ar tiesiog šalia buitinių atliekų surinkimo konteinerių paliktų senų automobilių padangų žalą aplinkai, šis reiškinys Lietuvoje vis dar dažnas. Aplinkos apsaugos agentūros apskaitos duomenimis, prieš dešimtmetį, 2013 metais, Lietuvos vidaus rinkai buvo patiekta 22,6 tūkst. tonų padangų, o surinkta 19,3 tūkst. tonų padangų atliekų. 2023 metais mūsų šalies rinkai patiektas padangų kiekis pasiekė 38,7 tūkst. tonų, o naudoti netinkamų padangų surinkta 35,3 tūkst. tonų. Į šiuos duomenis neįtrauktos padangos, kurios į Lietuvą įvežamos su transporto priemonėmis ar patenka nelegaliai. Vadinasi, tūkstančiai tonų senų padangų, užuot tinkamai sutvarkytos, mėtosi prie pastatų, pakelėse ar pamiškėse, vandens telkiniuose ir teršia aplinką. Gamintojų ir importuotojų asociacijos (GIA) direktorės Astos Pakštaitės-Marcinkienės žodžiais, dalis gyventojų ir autoservisų, nors ir turėdami visas galimybes civilizuotai atsikratyti naudoti netinkamų padangų, vis dar elgiasi priešingai, pamiršdami, jog gamtoje padangos gali irti net 140 metų - tiek laiko jos ne tik darko vaizdą, bet ir teršia aplinką, išskiria sveikatai pavojingų toksinių ir cheminių medžiagų, gali tapti gaisrų priežastimi. „Jei padangos nelegaliai deginamos tam nepritaikytose krosnyse ar laužuose, į aplinką išsiskiria daugybė kenksmingų medžiagų. Galiausiai, už ne vietoje išmestų padangų surinkimą ir tvarkymą mokama iš visų mokesčių mokėtojų pinigų"", - teigė GIA direktorė A. Pakštaitė-Marcinkienė. Administracinių nusižengimų kodekso 247 straipsnyje nustatyta, kad priklausomai nuo išmestų padangų atliekų kiekio bauda gali siekti nuo 30 iki 4,3 tūkst. eurų. Už ne vietoje išmestą vieną padangą papildomai reikės susimokėti 44 eurus už žalą aplinkai. Vietų, kur palikti nebenaudojamas padangas, pakanka Vairuotojams, keičiantiems padangas, vis dar kyla klausimas - kur dėti nebetinkamas naudoti? Padangas keičiant autoservise, senosios turi būti priimamos nemokamai. Prekybininkai iš kliento taip pat privalo nemokamai priimti nenaudojamas padangas, jeigu jos skirtos to paties tipo transporto priemonei ir jų atiduodama tiek, kiek perkama. Vairuotojai, kurie padangas keičia patys, turėtų įsidėmėti, kur įsikūrusi artimiausia stambiagabaričių atliekų surinkimo aikštelė, kurioje 4-5 padangas per metus galima pristatyti nemokamai, arba atliekų tvarkymo įmonė. „Vairuotojai turėtų prisiminti pagrindinę taisyklę: autoservisams draudžiama netinkamas eksploatavimui padangas atiduoti jų naudotojui, todėl keičiant padangas autoservise, senosios turi būti priimamos nemokamai. Autoservisai ir kitos nedidelės dirbtuvės privalo priimti tiek senų padangų, kiek jų keičia. Maža to, autoservisai, kaip ir padangų gamintojai bei importuotojai, privalo pasirūpinti, kad senos padangos būtų tinkamai utilizuotos ar perdirbtos"", - teigia A. Pakštaitė-Marcinkienė. Panaudoja naujiems gaminiams Transporto priemonių padangos, pasibaigus jų eksploatacijai - viena iš problemiškiausių atliekų rūšių. Jei padangos perduodamos tvarkyti oficialiems atliekų tvarkytojams, perdirbtų senų padangų guma ir metalas panaudojami naujų gaminių gamybai, o tekstilė - energijai gauti. Senų padangų deginimo procese naudojami specialūs filtrai, kurie neutralizuoja į aplinką išsiskiriančias kenksmingąsias medžiagas. Perdirbtų padangų guma tinka sporto aikštynų ir žaidimų aikštelių dangai, automobilių kilimėliams, įvairiems automobilių statymo apsauginiams borteliams ir kitiems gaminiams, pavyzdžiui, batų padams gaminti ar keliams tiesti. Tokiu būdu taupomi gamtos ištekliai ir neteršiama aplinka. Po žiemos prireikia ir rimtesnio remonto Pavasarį, ypač planuodami ilgesnes keliones, atsakingi vairuotojai keičia ne tik padangas, bet ir tepalus bei filtrus, atlieka ir amortizatorių bei pakabos patikrą. Po transporto priemonių apžiūros ir remonto darbų autoservisuose susidaro įvairių atliekų, daugiausia - panaudotos alyvos ir jos talpų, taip pat filtrų, amortizatorių, akumuliatorių, stabdžių kaladėlių atliekų, kurias dėl aplinkai keliamo pavojaus būtina tinkamai sutvarkyti. „Tam, kad aplinka būtų apsaugota nuo taršos, visos šios pavojingos atliekos turi patekti pas teisėtai ir tvariai veikiančius atliekų tvarkytojus. Priduoti tokias atliekas dažniausiai kainuoja, todėl kai kurie automobilių priežiūros specialistai susigundo sistemą apeiti ir nebereikalingas detales išvežti kur nors į atokesnę vietą. Visiems vairuotojams, kurie yra pasiruošę techninei apžiūrai, profilaktikai ir remontui, rekomenduoju rinktis tik tuos autoservisus, kurie deklaruoja savo veiklą aplinkosaugai ir neslepia veiklos apimčių. Taip būsite tikri, kad senos jūsų automobilio detalės atsidurs pas atliekų tvarkytojus, o ne kur nors pamiškėje ir terš aplinką"", - teigė A. Pakštaitė-Marcinkienė. Legaliai veikiančių (aplinkosaugai veiklą deklaravusių) autoservisų sąrašą galima rasti puslapyje. Patikėję savo automobilį atsakingiems specialistams, vairuotojai galės būti ramūs, kad visos susidariusios atliekos bus sutvarkytos tinkamai. Visą informaciją vienoje vietoje, kur ir kokias atliekas priduoti, galima rasti tinklapyje www.atliekos.lt.","Lietuvoje vis dar dažnai senos padangos metamos pamiškėse ar pakelėse, nelegaliam jų utilizavimui keliant grėsmę aplinkai, nors yra sudarytos visos sąlygos tinkamam jų tvarkymui bei perdirbimui. Nepaisant galimų baudų, dalis gyventojų ir autoservisų ignoruoja civilizuotus padangų atsikratymo būdus, kas kenkia gamtai ir padidina mokesčių mokėtojų išlaidas."
"„Grainytės ir Murauskaitės paraiška išsiskyrė brandžia idėja, natūraliai susijungiančia su rezidencijos konkurso gairėmis - projekte aktualizuotos idėjos jungiasi į daugiasluoksnę, atvirą ir formos prasme įdomią koncepciją. Nors buvo ir kitų stiprių bei išvystytų idėjų, komisijos nuomone, šių kūrėjų dueto darbas daugiausiai atliepė rezidencijos konkurso idėjas"", - sako komisijos pirmininkė Kristė Agota Savė. Pasak STAGES rezidencijos konkurso organizatorių, mintis sukurti tekstą ar spektaklį, skirtą būtent fojė, kurios vienas iš ryškiausių simbolių - Stanislovo Kuzmos skulptūra „Versmė"", sklandė jau seniai - čia ne kartą atlikti performansai, vaidinti kai kurie repertuariniai LNDT spektakliai, tačiau dar nebuvo kūrinio, kuris susikoncentruotų į fojė erdvę kaip pagrindinę kūrinio veikėją. Organizatorių nuotr./Rezidencijos laimėtojos Gali skambėti neįtikimai, bet prieš du šimtus metų vietoje Vytauto ir Algirdo Nasvyčių sukurto fojė, tekėjo upelio Kačiarga atšaka ir vešėjo kopūstų laukas. Vėliau, Vilniaus miestui plečiantis, šioje vietoje atsirado kiemas, kuriuo dalijosi Amatininkų rūmai, lenkų muzikos draugija „Liutnia"" ir Žemės bankas. Lietuvos nacionalinis dramos teatras atsikraustė į rekonstruotą pastatą po Antrojo pasaulinio karo, o fojė, kokia yra dabar, iš atviro pasažo buvo sukurta tik po brolių architektų Nasvyčių rekonstrukcijos 1981 metais. Pafantazuoti, kuo ši erdvė gali virsti dar po 10, 50 ar 100 metų, buvo prašoma menininkų STAGES konkurso metu. Bendrakūrėjos - rašytoja Vaiva Grainytė ir saugumo ekspertė Eglė Elena Murauskaitė - pasiūlė į LNDT fojė pažvelgti kaip į sanatorijos erdvę. Jų pjesėje šioje rekreacinėje aplinkoje persipintų įvairių personažų - žmonių, šmėklų, gyvūnų - baimės dėl ateities bei jau išgyventų karinių konfliktų patirtys. Legendinė S. Kuzmos „Versmės"" skulptūra taptų viena iš veikėjų ir/ar jų pokalbių temas kreipiančiu ir keičiančiu erdvės elementu. Pjesė kviestų susimąstyti ir apie buitinius, deherojizuotus, net banalius karo aspektus, įveiklinant jau esamą erdvę - LNDT fojė. Šiuo kūriniu autorės siekia atskleisti mažiau žinomus karo aspektus, plėsti Lietuvoje dominuojančius, aktyviai medijų ir kariuomenės palaikomus naratyvus. Taip pat įgarsinti atotrūkį tarp karo nepatyrusiųjų patriotinio entuziazmo ir santūresnio veteranų bei nuo žiaurumų nukentėjusiųjų požiūrio. Pjesėje būtų kalbama apie ciklišką patirčių pasikartojimą laike ir erdvėje, kintant visuomenės normoms ir vertybėms: kokį santykį su priešu kuria kalavijas, šautuvas, ar dronas; kaip konfliktas veikia nykstančios gyvūnijos atstovus, mikroorganizmus; kuo skiriasi LGBT asmenų ar neįgaliųjų nuogąstavimai artėjančio fronto akivaizdoje. „Ikoniška S.Kuzmos skulptūra „Versmė"" ir žiūrovų judėjimo choreografiją veikianti erdvė aplink „fojė daubą"" - dar iš studijų laikų į atmintį giliai įsirėžęs architektūrinis LNDT elementas. STAGES rezidencija sudomino kvietimu įveiklinti kolektyvinės atminties ir kultūrinių įpročių vietą - teatro fojė - ir leisti jai tapti organiška naratyvo dalimi, nemėginant sukurti papildomos scenografijos. Tai, kad diskusijų patriotizmo, karo ir heroizmo temomis metu su E.E.Murauskaite identiškai „išvydome"" atgijusią „Versmės"" skulptūrą, priėmiau kaip ženklą tęsiniui ir susikalbėjimui. Brolių Nasvyčių suformuota architektūrinė stotelė atrodo kaip tinkama vieta įsikurti dabartinio nerimo sanatorijai - skambėti jos balsams ir skleistis jos paradoksams"", - sako viena iš konkurso laimėtojų, rašytoja Vaiva Grainytė. „Ilgus metus dirbdama saugumo srityje siekiau demitologizuoti karą, padaryti jį suprantamesnį visuomenei ir plėsti saugumo koncepciją - nuo ginklavimosi iki kasdienių, socialinį atsparumą stiprinančių integracijos aspektų. Savo pastarųjų metų kūrybiniuose tekstuose ir meniniuose tyrimuose ieškau naujų būdų ir žanrų kalbėti apie traumas, konfliktus bei šiuolaikinės visuomenės iššūkius. Tikiu, kad Lietuvos kūrėjos (-ai) gali ženkliai prisidėti prie šiandienos sociopolitinių realijų permąstymo atskleidžiant situacijos daugialypiškumą meninėmis priemonėmis"", - sako Eglė Elena Murauskaitė. Laimėtojas rinko komisija, kurią sudarė LNDT generalinis direktorius Martynas Budraitis, LNDT meno vadovė Eglė Švedkauskaitė, LNDT meno vadybos skyriaus vadovė Kristė Agota Savė, scenografas Naglis Kristijonas Zakaras ir miesto antropologė, viešųjų erdvių gaivinimo praktikė dr. Jekaterina Lavrinec. STAGES - Tvaraus teatro aljansas žaliai aplinkos kaitai, prie kurio Lietuvos nacionalinis dramos teatras prisijungė 2022 metais. Bendradarbiaujant su užsienio partneriais LNDT įgyvendino jau ne vieną tvarumą skatinantį projektą - parodė tausiais būdais sukurtą spektaklį „Pjesė gyvenantiems išnykimo laikais"", surengė du tvarumo forumus šalies teatro profesionalams, peržiūrėjo savo veiklas ir įvykdė veiklos savianalizę, sukūrė gaires menininkams, dirbantiems LNDT, rengia mokslo ir meno rezidencijas (pirmąją laimėjo Paulius Markevičius, pristatęs „Ataka Fungus"" instaliaciją). Vaiva Grainytė - prozininkė, poetė, dramaturgė, įvairių tekstų ir tarpdisciplininių projektų autorė. Lietuvos muzikos ir teatro akademijoje studijavo teatrologiją, o Centrinėje dramos akademijoje, Pekine - kinų kalbą. Jos knygos - esė „Pekino dienoraščiai"" (2012) ir poezijos rinkinys „Gorilos archyvai"" (2019) - nominuotos „Metų knygos"" rinkimuose ir įtrauktos į Lietuvių literatūros ir tautosakos instituto renkamą kūrybiškiausių knygų dvyliktuką. 2022 m. pasirodė dvikalbis koliažinis romanas „Rožės ir bulvės/Roses and Potatoes"". Rašytoja yra šiuolaikinių operų libretų autorė ir koncepcijos bendraautorė (kartu su menininkėmis Rugile Bardžiukaite ir Lina Lapelyte): „Geros dienos!"" (2013 m.) pelnė šešis tarptautinius apdovanojimus Europoje, o opera-performansas „Saulė ir jūra"" 2019 m. Venecijos šiuolaikinio meno bienalėje buvo apdovanota „Auksiniu liūtu"". Abu kūriniai aktyviai gastroliuoja ir yra rodyti svarbiausiuose teatro, šiuolaikinio meno festivaliuose bei kontekstuose Europoje, JAV, Australijoje, Pietų Amerikoje bei Azijoje. Autorės kūryba versta į daugybę kalbų. Šiemet kartu su Arturu Bumšteinu už radijo teatro spektaklio „Dvidešimt keturi"" dramaturgiją buvo nominuota „Auksiniam scenos kryžiui"". Eglė Elena Murauskaitė - buvusi Merilando universiteto vyriausioji mokslininkė, saugumo ekspertė, keturių monografijų ir daugybės akademinių straipsnių autorė. Baigusi tarptautinių santykių magistro studijas Paryžiaus Sciences Po universitete ir ekonomikos studijas SSE Riga universitete, ji daugiau nei penkiolika metų aktyviai veikė tarptautinio saugumo srityje. Eglė Elena Murauskaitė kuria poeziją, meninius tekstus ir tekstus apie meną, taip pat aktyviai verčia poetinius ir prozos kūrinius. Ji taip pat yra tarpdisciplininių praktikų atstovė, daug metų dirbanti su intuityviu garsu ir judesiu. Kūrybiniuose tekstuose Lietuvos kultūrinėje spaudoje ji dalinasi refleksijomis apie vizualiuosius menus, Vakarų queer ir feministinės poezijos vertimais bei savo poezija.","Vaiva Grainytė ir Eglė Elena Murauskaitė laimėjo STAGES rezidencijos konkursą su projektu, kuriame Lietuvos nacionalinio dramos teatro fojė vaizduojama kaip sanatorija, kur susipina įvairių personažų baimės dėl ateities ir kariniai išgyvenimai. Jų pjesė, akcentuojanti mažiau žinomus karo aspektus ir skulptūros „Versmė“ vaid"
"„Didžiausia žmonių problema, kad jie yra idiotai. Nežinau, gal čia juokingai sakau, bet neprisiėmimas atsakomybės sau už gyvenimą... Oi, mažos algos - tai eik į kitą darbą! Oi, aš nemoku - tai eik, mokykis. Ai, per vėlu, aš jau senas, nesimokysiu. Tai problema, kad neprisiimam atsakomybės už gyvenimą ir kaltinam išorę. Visada veidrodį reikia prieš save statyti, žiūrėt, ko aš nemoku, ir eit daryti. Viskas iš tiesų labai paprasta atrodo, kad mes tiesiog turime lavinti save ir stiprinti, kad būtume šitam pasaulyje pasiruošę gyventi, o šitas pasaulis gana atšiaurus ir nėra teisingas"", - sako asmeninio ugdymo specialistas T.Saparis. LNK nuotr./Tomas Saparis Tiesa, savęs gyvenimo guru Tomas nevadina, jis asmeninio ugdymo specialistas, besiremiantis veidoskaita, santykių psichologija, psichosomatika ir daugeliu kitų mokslų, kuriuos teko studijuoti. Tuo metu 24-erių Rūta Stirbytė - puikus pavyzdys, kaip, rodos, mažareikšmį pomėgį paversti sėkmingu ir perspektyviu verslu. Universitete gimusį projektą mokyti moteris vaikščioti su aukštakulniais Rūta pavertė pirmąja aukštakulnių platforma Lietuvoje „Aš irgi galiu"". Sėkmingas verslas vos po pusmečio gyvavimo pradėjo augti neįtikėtinu greičiu. Aukštakulniais ir tuo, kaip moters eisena ir laikysena pasikeičia juos avint, Rūta pasakos susižavėjusi dar vaikystėje. Žurnalo „Happy 365"" redaktorė, rašytoja Jurga Baltrukonytė, profesionalus fotografas, koučeris Tomas Saparis ir pirmosios aukštakulnių platformos kūrėja Rūta Stirbytė - trys visiškai skirtingi, tarpusavyje nesusiję žmonės. Bet būtent jie yra puikus pavyzdys ką daryti tuomet, kai svyra rankos ir nesinori nieko. Kaip savo mėgstamas veiklas paversti pinigų šaltiniu? Kaip tapti sėkmingu ir pripažintu? Užsidirbti ir sukurti svaiginančią karjerą? Ir kur ieškoti tikros meilės, jei asmeniniame gyvenime nesiseka? Gyvenimo būdo laida „Nuo... Iki..."" - pirmadieniais, 20 val., per LNK.","Asmeninio ugdymo specialistas Tomas Saparis pabrėžia atsakomybės prisiėmimo svarbą gyvenime, o Rūta Stirbytė pateikiama kaip sėkmingo pomėgio pavertimo verslu pavyzdys, demonstruojantis, kaip pasiekti sėkmės ir užsidirbti iš savo mėgstamos veiklos."
"Sveikatos sprendimų centro „Antėja"" abdominalinės chirurgijos gydytojas dr. Vytautas Lipnickas sako, kad pilvo skausmas dažniausiai nėra pirmasis pilvo išvaržos simptomas. Kur kas dažniau pacientai pirmiausia pastebi guzą, patinimą, pakitusią pilvo formą ar asimetriją. „Sunerimti reikėtų tuomet, kai šiuos pokyčius ima lydėti ir pilvo skausmas - tai jau rimtas signalas, kad būtina kreiptis į medikus"", - pabrėžia gydytojas. Priežasčių gali būti įvairiausių Pilvo išvaržos atsiradimą gali lemti daugybė priežasčių, todėl nėra vieno universalaus būdo, kaip jos visiškai išvengti. Vis dėlto tam tikri kasdieniai įpročiai gali sumažinti išvaržos atsiradimo ar paūmėjimo riziką, sako dr. Vytautas Lipnickas. „Plačiai žinoma, kad sunkus ir intensyvus fizinis krūvis, taip pat situacijos, kai pilvo ertmėje natūraliai padidėja spaudimas - pavyzdžiui, esant stipriam kosuliui, vidurių užkietėjimui ar apsunkintam šlapinimuisi, kai reikia stangintis - didina išvaržos riziką. Tačiau ne mažiau svarbi yra ir jungiamojo audinio kokybė, ypač kolageno I ir kolageno III santykis. Šiems audinio pokyčiams labai didelę įtaką turi rūkymas, todėl norint sumažinti išvaržos atsiradimo tikimybę, rekomenduojama nerūkyti arba mesti rūkyti bei vengti minėtų rizikos veiksnių"", - pataria gydytojas. Pilvo išvarža dažniausiai nustatoma atlikus klinikinį paciento ištyrimą, tačiau yra ir papildomų tyrimų, padedančių tiksliai patvirtinti diagnozę. „Kai kuriais atvejais papildomai atliekamas ultragarsinis tyrimas - dinaminė sonoskopija. Sudėtingesniais atvejais gali prireikti ir kompiuterinės tomografijos ar magnetinio rezonanso tyrimo"", - aiškina V. Lipnickas. Gydymas parenkamas individualiai Išsamesni tyrimai leidžia tiksliai nustatyti išvaržos turinį, vartų dydį ir padeda parinkti tinkamiausią chirurginio gydymo taktiką. Nors pilvo išvaržos dažniausiai gydomos chirurginiu būdu, pasitaiko atvejų, kai operacijos galima išvengti - pavyzdžiui, jei išvarža nustatoma atsitiktinai, profilaktinio patikrinimo metu, ir nesukelia jokių nusiskundimų. Tokiais atvejais gali būti taikoma stebėjimo ir laukimo taktika arba alternatyvios priemonės, gerinančios paciento gyvenimo kokybę. Vis dėlto, pasireiškus aiškiems išvaržos simptomams, chirurginis gydymas dažniausiai tampa vienintele išeitimi. „Po operacijos pacientai dažniausiai jaučiasi gerai, o atsistatymo laikotarpis, ypač po laparoskopinių operacijų, nėra ilgas - daugeliu atvejų jis trunka apie 2-4 savaites. Visos pooperacinės rekomendacijos ir galimos situacijos aptariamos individualiai su operavusiu specialistu"", - priduria „Antėja"" chirurgas. Šaltinis: https://sc.bns.lt/view/item/patinimas-diskomfortas-spaudimas-ar-tai-isvarza-504964","Gydytojas dr. Vytautas Lipnickas paaiškina, kad pilvo išvarža dažniausiai pasireiškia guzu ar pakitusia pilvo forma, o pilvo skausmas gali būti rimtas signalas kreiptis į medikus. Riziką didina fizinė įtampa, jungiamojo audinio kokybė ir rūkymas, o gydymas dažniausiai yra chirurginis, priklausomai nuo individual"
"Specialistai - gydytojai, treneriai, psichologai - vieningai sutaria, kad net trumpas buvimas gamtoje gali pagerinti nuotaiką ir suteikti energijos. Svarbiausia, kad šis laisvalaikio būdas prieinamas visiems - nuo vaikų iki senjorų - ir nereikalauja jokio specialaus pasiruošimo. Žygiavimo terapija - nauda kūnui ir sielai Nuolat spartėjantis gyvenimo tempas verčia daugelį žmonių ieškoti būdų, kaip atgauti vidinę pusiausvyrą. Gamta tampa ne tik prieglobsčiu nuo kasdienio streso, bet ir vieta, kur galima atsipalaiduoti, pasisemti įkvėpimo ir atgauti jėgas. Žygiai tampa vis populiaresni ne tik kaip fizinė veikla, bet ir kaip psichologinė terapija. Jie leidžia atsitraukti nuo kasdienybės, nuraminti mintis ir pasimėgauti šia akimirka. Vis daugiau žmonių įsitraukia į masinius žygius, kurie ne tik suburia gamtos mylėtojus, bet ir skatina atrasti unikalius Lietuvos kampelius bei pažinti vietos kultūrą. Tokie renginiai dažnai suteikia galimybę rinktis maršrutą pagal savo fizines galimybes, todėl juose gali dalyvauti visi - nuo vaikų iki senjorų. Nuo pomėgio iki sėkmingo verslo Vienas didžiausių masinių žygių organizatorių Baltijos šalyse - „TrenkTuras"" - kasmet suburia daugiau nei 80 tūkstančių žygeivių. Ši iniciatyva prasidėjo prieš dešimtmetį iš asmeninės aistros žygiams ir siekio sukurti bendruomenę, vertinančią gamtą bei aktyvų laisvalaikį. Įmonės bendraįkūrėjas Deividas Urbonavičius užsimena, kad dažnai su draugais dalyvaudavo įvairiuose žygiuose, o galiausiai ir jie patys nusprendė suorganizuoti kokybišką žygį. 2015 metais įvykęs pirmasis „Pėsčiomis pajūriu"" žygis pranoko lūkesčius - jame dalyvavo virš 500 žmonių. „Planavome žygį tik sau ir draugams, tačiau didžiulis susidomėjimas paskatino plėsti veiklą. Dabar organizuojame žygius ne tik Lietuvoje, bet ir Latvijoje bei Lenkijoje, kiekvieną kartą pasiūlydami net po keturis ar daugiau skirtingų maršrutų pagal kiekvieno žygeivio galimybes"", - dalijasi D. Urbonavičius. „TrenkTuro"" misija niekada nebuvo susijusi su sportiniais pasiekimais ar greičiu. Svarbiausia - laikas, praleistas gamtoje, bendrystės jausmas ir atsipalaidavimas. „Niekada neskatinome kuo greičiau įveikti trasas - mums svarbiausia, kad dalyviai patirtų džiaugsmą ir gerai praleistų laiką, nežiūrint į įveiktų kilometrų skaičių"", - sako „TrenkTuro"" benraįkūrėjas. Be to, „TrenkTuro"" žygiai yra draugiški augintiniams - dalyviai kviečiami į gamtą leistis kartu su savo keturkojais bičiuliais. Organizatoriai pabrėžia, kad gamtoje praleistas laikas naudingas ne tik žmonėms, bet ir jų augintiniams, kurie žygiuose patiria naujų įspūdžių, gerina savo fizinę būklę ir džiaugiasi kartu praleistu laiku su šeimininkais. Anykščiai - savaitgalio žygeivių sostinė Šį šeštadienį Anykščiai tapo tikru vaikščiojimo pėsčiomis centru, kuriame susirinko daugiau nei 5000 žygiavimo entuziastų. „TrenkTuro"" žygio dalyviai žygiavo net penkiais skirtingais maršrutais, kurie vedė per vaizdingiausias ir istorines Anykščių vietas - nuo istorinio Puntuko akmens ir Lajų tako iki Bučinių ir Dainuvos slėnių bei Šventosios upės pakrantės. Šio žygio metu taip pat buvo paminėtas 125-asis garsiojo Siauruko jubiliejus. Žygeiviai turėjo unikalią galimybę pirmąjį žygio kilometrą įveikti keliaudami istoriniu siauruoju geležinkeliu. Tai buvo išskirtinė patirtis, kuri leido ne tik išgirsti traukinio ritmingą dundesį, stebėti vingiuojančius geležinkelio bėgius, bet ir pro langą grožėtis kerinčia Anykščių gamta. „TrenkTuras"" Anykščiuose rengia žygius jau ne pirmus metus, tačiau kas kartą stengiasi pateikti naujų maršrutų ir veiklų, kurios nustebintų net patyrusius žygeivius. Organizatoriai tiki, kad kiekvienas turi savo priežastį žygiuoti. „Jeigu po mūsų renginio žmogus pradeda daugiau vaikščioti gamtoje, tai jau laikome dideliu pasiekimu"", - sako „TrenkTuro"" komanda. „Lietuva apdovanota keturiais metų laikais, todėl tie patys maršrutai kiekvieną sezoną suteikia vis naujų įspūdžių. Kviečiame žygeivius sugrįžti ir atrasti jau pažintas vietas iš naujo"", - teigia organizatoriai. Jie priduria, kad jausmas pasiekus finišą, nepriklausomai nuo įveiktų kilometrų, yra nepakartojamas - jį turėtų patirti kiekvienas.","Specialistai pabrėžia gamtos svarbą gerinant nuotaiką ir suteikiant energijos, o „TrenkTuras“ organizuoja masinius žygius, kurie suburia tūkstančius žmonių ir skatina aktyvų laisvalaikį gamtoje. Anykščiuose vykę žygiai įtraukė per 5000 žygeivių, kurie galėjo rinktis iš įvairių maršrutų ir patirti unikalią kelionę siauruoju geležinkeliu."
"Džiugia žinia Ieva Ravan sutiko pasidalinti su portalu Žmonės.lt. Ji socialiniuose tinkluose šeštadienį paviešino įrašą ir nuotrauką, kurioje matyti jos suapvalėjęs pilvukas. „Iš pirmo žvilgsnio mūsų čia trys… Bet iš tiesų - keturi. Po širdimi nešioju dar vieną stebuklą - mūsų šeimos meilės pratęsimą. Mažytė gyvybė jau keliauja su mumis, kvėpuoja mūsų džiaugsmu ir šiluma. Na ir žinoma -su gimtadieniu, brangusis! Būk laimingas. Linkiu, kad visi tavo troškimai išsipildytų ir kad toliau sėkmingai žengtum savo svajonių link. Mylim tave ir palaikom kiekviename gyvenimo žingsnyje"", - rašė Ieva. Primename, kad 2023 m. rudenį porai gimė pirmagimė. Tąkart džiugia naujiena mama tapusi Ieva Ravan sutiko pasidalinti su portalu Žmonės.lt. Ji atskleidė, kad jų šeimai gimė mergytė. „Šiuo metu esame neapsakomai laimingi. Tiek daug turime gerų emocijų ir pasaulio tyrinėjimo drauge, jog kiekviena minutė mums yra svarbi"", - kalbėjo pašnekovė. Ieva portalui Žmonės.lt atskleidė, kad dukrytei suteikė Adrijos vardą. „Aišku, jausmas keistas, juk dabar, kažką planuojant, reikia ir Adriją įtraukti į planus. Tačiau, kad ir kas benutiktų, trokštame kuo daugiau laiko praleisti su savo mažuoju stebuklu"", - pridūrė ji. Ievos ir Andžėjaus Ravanų vestuvės / Irmanto Gelūno nuotr. Džiaugsmu praėjus vos kelioms dienoms po gimdymo Ieva dalijosi ir socialianiuose tinkluose. „Vis dar sunku patikėti, kad pirminis etapas, vadinamas „kūdikio laukimu"" jau įveiktas ir verčiame visiškai naują savo šeimyninio gyvenimo lapą. Gyvenimo, kuriame pagaliau esame trys. Patikėkite žodžiais neįmanoma nupasakoti paskutinių 3 parų emocinės amplitudės ir potyrių, kuriuos išgyvenome gimdymo namuose. Tai tiesiog reikia patirti. Ir štai sugrįžome į savo namus, mama, tėtis ir nuostabi mūsų dukrytė - be galo laiminga jauna šeima"", - feisbuke dalijosi Ieva Ravan. Fotogalerija:","Ieva Ravan socialiniuose tinkluose pasidalino žinia apie antrąjį nėštumą, o su portalu Žmonės.lt priminė, kad 2023 m. rudenį susilaukė pirmagimės dukters Adrijos."
"„(Pirmąsias dvi dienas - BNS) niekas neišrašys pažymėjimo. Tai reiškia, kad tais atvejais, kai žmogui, na, peršalimo sezonais, gripo sezono metu pakilo temperatūra, sloga, gal karščiuoja ir skauda gerklę žmogui, prastai jaučiasi ir negali ateiti į darbą, (...) tai žmogus paskambina savo darbdaviui ir pasako, kad sergu. Ir ši tvarka pakeistų tą reikalavimą, kad dėl pirmo to slogos bėgimo reiktų bėgti pas gydytoją"", - Žinių radijui ketvirtadienį sakė ministrė Marija Jakubauskienė. Pasak jos, šiuo metu galiojanti tvarka pasirodyti gydytojui pirmąją nedarbingumo dieną užkrauna medikams didelę administracinę naštą. „Mes siūlome pasitikėjimo kreditą ir pasitikėjimo santykį tarp gydytojo, paciento, žmogaus, mūsų piliečio ir darbdavio"", - kalbėjo ministrė. Jos teigimu, SAM jau derina siūlymą su Socialinės apsaugos ir darbo ministerija bei darbdavių atstovais. Anot M.Jakubauskienės, svarstoma, ar nereikėtų šios tvarkos dėl pirmųjų dviejų nedarbingumo dienų riboti iki tam tikro kartų kiekio per metus. SAM teigia, kad siūloma modelis gali padėti sumažinti eiles gydymo įstaigose. BNS jau rašė, kad Gintauto Palucko vadovaujama Vyriausybė savo programoje yra įsipareigojusi ieškoti būdų mažinti eiles.","Siūloma tvarka leistų pirmąsias dvi nedarbingumo dienas dėl peršalimo ar gripo nedelsti pas gydytoją ir tiesiog informuoti darbdavį, taip sumažinant administracinę naštą medikams ir eiles gydymo įstaigose. Šį pasiūlymą SAM derina su kitomis institucijomis, svarstydama riboti tokią galimybę per metus."
"„Nieko jam neduokite, nieko nerodykite"", - šie nejautrūs vienos mokytojos žodžiai, ištarti edukacinės parodos mokykloje metu apie autizmo spektro sutrikime esantį mokinį, skaudžiai įsirėžė Aistės Kančauskaitės-Vaitiekūnės atmintyje ir tapo lemiamu posūkiu jos pačios profesiniame kelyje. 2014 metais, baigusi verslo vadybos studijas universitete, anuomet ji tvirtai sau prisiekė daugiau niekada nesėdėti akademiniame suole, tačiau šiandien ji - ir vėl studentė, su užsidegimu studijuojanti specialiąją pedagogiką. Aistė rengė edukacines drugelių parodas / Asmeninė nuotr. Kelias, atvedęs ją į Vytauto Didžiojo universiteto (VDU) Švietimo akademiją, prasidėjo nuo jos organizuojamos edukacinės drugelių parodos. Būtent čia, stebėdama, kokie mokytojai yra sutrikę ir pasimetę, bandydami į veiklas įtraukti specialiųjų mokymosi poreikių turinčius vaikus, Aistė suprato savo tikrąjį pašaukimą - padėti tiems, kurie neretai vis dar lieka švietimo sistemos nuošalyje, rašoma pranešime žiniasklaidai. Buvo tarp neapsisprendusiųjų „Aš iki pat paskutinės dienos galvojau, kad studijuosiu psichologiją, bet kai jau reikėjo pildyti prašymus, suabejojau, kad tai yra tai, ko aš noriu"", - pasakoja Aistė, prisimindama savo svarstymus, bebaigiant mokyklą, kur stoti ir kokį universtetą bei studijų kryptį pasirinkti. Daugelis jos bendraklasių, atrodė, tvirtai žinojo, ko nori - vieni buvo apsisprendę siekti medicinos diplomo, kiti rinkosi ekonomiką ar verslo vadybą, o Aistė buvo tarp neapsisprendusiųjų. „Mano tėvai buvo verslūs žmonės, turėjo savo verslus, valdė įvairias įmones, parduotuves ir pan. Atrodė, gal ir man neblogas kelias būtų rinktis verslo vadybą. Mano sesuo yra baigusi kūno kultūros studijas tuometiniame Vilniaus pedagoginiame universitete, brolis - telekomunikacijų inžineriją, taigi šeimoje mes, vaikai, rinkomės labai skirtingas kryptis. Jokio spaudimo, ką rinktis, tėvai nedarė, tiesiog tai buvo laikas, kai turėjau pati pasirinkti ir bandyti atrasti savąjį kelią"", - sako A.Kančauskaitė-Vaitiekūnė. Galiausiai, pasirinkusi verslo vadybos studijas Vilniaus universitete, ji aktyviai įsitraukė į universiteto gyvenimą, dalyvavo ir studentų atstovybės veikloje, tačiau tie metai nestokojo ir kartėlio. Baigusi studijas, ji tvirtai sau pasakė, kad universiteto suole daugiau niekada nebesėdės. „Universitetas man paliko įspūdį kaip vieta, kur gaunamos tik teorinės, pernelyg nuo realaus gyvenimo atitolusios žinios"", - mena ji. Aistė / Asmeninė nuotr. Graikijoje išmoktos pamokos Neilgai trukus po studijų baigimo Aistė išvyko gyventi į užsienį - trejus metus praleido Graikijoje. Iš pradžių dirbo barmene, vėliau ėmėsi ir organizacinių, su planavimu bei komunikacija susijusių darbų. „Graikijoje labiausiai išmokau vertinti šeimą. Kai per metus į Lietuvą grįždavau vos kelioms savaitėms, kaip niekad ryškiai mačiau, kaip greitai bėga laikas - vieno susitikimo metu, rodos, sesės ir brolio vaikai dar vaikai, o netrukus, žiūrėk, jie jau beveik paaugliai"", - dalijasi Aistė. Graikų gyvenimo epicentre yra šeima, taigi ten pagyvenusi ji išmoko vertinti laiką drauge, betarpiškai kitais rūpintis ir padėti: „Mačiau, kaip betarpiškai ir artimai jie bendrauja šeimose, mums, lietuviams, to dar mokytis ir mokytis. Jei net neprašai pagalbos, nors jie mato, kad nesusitvarkai ir turi sunkumų, jie patys ateina tau geranoriškai padėti. Ši šalis mane visų pirma išmokė dėkingumo"". Nustumti į užribį Grįžusi iš Graikijos į Lietuvą, Aistė su šeima ėmėsi verslo - pradėjo organizuoti edukacines drugelių parodas. „Iš pradžių tai buvo tiesiog tropinių drugelių paroda, bet ilgainiui pamatę, koks didelis yra darželių bei mokyklų susidomėjimas, įtraukėme daugiau edukacinių elementų. Dabar išsamiai pasakojame vaikams apie drugelio gyvenimo ciklą, jų svarbą gamtoje, mūsų gyvenime, simbolinę reikšmę literatūroje ir panašiai"", - pasakoja pašnekovė. Nuo 2018 metų šis projektas buvo įtrauktas į Kultūros paso programą, taigi edukacinių renginių mokyklose bei darželiuose itin padaugėjo. Būtent darbas su vaikais, turinčiais specialiųjų mokymosi poreikių, kuriuos sutikdavo edukacijose, ir paskatino Aistę grįžti į universiteto suolą. „Ypač po COVID-19 pandemijos, kai intensyviau pradėjome važinėti po šalies darželius ir mokyklas, pamatėme, kokia didelė tai yra problema - labai daug mokytojų vis dar nežino, kaip dirbti su mokymosi sunkumų turinčiais vaikais. Man buvo skaudu matyti, kai, pavyzdžiui, autizmo spektrą turinčius vaikus edukacijų metu buvo bandoma palikti nuošalyje, nebuvo norima įtraukti jų į bendras veiklas drauge su jų bendraklasiais. Kartą tiesiog buvo pasakyta „jam nieko neduokite, nieko nerodykite"". O man svarbu juos įtraukti. Norėjau išmokti būdų, kaip juos įtraukti, sudominti, perteikti jiems visa tą informaciją"", - akcentuoja A.Kančauskaitė-Vaitiekūnė. Tikslas - keisti visuomenės požiūrį Pradėjusi VDU Švietimo akademijoje Vilniuje studijuoti Specialiąją pedagoginę pagalbą: specialiąją pedagogiką, Aistei iš pradžių atrodė, kad pagrindinis jos tikslas - išmokti dirbti su specialiųjų poreikių turinčiais vaikais, tačiau ilgainiui ji suprato, kad ne ką mažesnis iššūkis - ir keisti visuomenės požiūrį. Būtent šis požiūris, Anot Aistės, iš dalies lemia ir tai, kad mūsų šalyje specialiųjų pedagogų itin trūksta - vos pradėję šias studijas nepatyrę pirmakursiai jau sulaukia kvietimų dirbti darželiuose bei mokyklose. „Didelė dalis mokytojų vis dar neturi reikiamų kompetencijų dirbti su šiais vaikais, integruoti juos į kasdienes veiklas. Visuomenė taip pat dar nepasiruošusi šiai integracijai"", - neabejoja ji. Kalbėdama apie nepakankamą visuomenės supratimą, Aistė dalijasi asmenine patirtimi: „Mano sesuo neseniai išgirdo, kad jos vaikui reikia logopedo. Iš pradžių ji išsigando, nes ne visai buvo aišku, kodėl to reikia, kas ta vaiko gerovės komisija ir kaip ji veikia, kodėl reikia vaiką tikrinti ir specifiškai su juo dirbti. Visuomenei logopedas vis dar yra kaip baubas. Jei vaikams prireikia specialiojo pedagogo pagalbos, tai, atrodo, tie vaikai tarsi nustumiami į paraštes, tarsi jie būtų su intelekto negalia, nors toli gražu to nėra"". Paklausta, kokia specialioji pedagogė ji pati norėtų būti, Aistė šypteli ir atsako paprastai „Gera"". Ir netrukus priduria: „Norėčiau daryti įtaką kitiems, keisti tiek vaikų šeimų, tiek pedagogų, tiek visuomenės požiūrį. Labiausiai norėtųsi matyti vaiko sėkmę - kai jis yra įtrauktas, matomas, matyti, kad jis supranta. Ne kad išmoksta dalykų, bet kad supranta"", - pabrėžia pašnekovė. Chore ji dainoja nuo devynerių metų / Asmeninė nuotr. Kasmet išbandyti kažką naujo Nors studijos ir darbas užima daug laiko, Aistė savo kasdienybėje randa laiko ir mylimiems pomėgiams. Ji nuo 9 metų dainuoja chore - dabar lanko suaugusiųjų chorą, kuriam vadovauja ta pati vadovė kaip ir mokykloje.","Aistė Kančauskaitė-Vaitiekūnė, baigusi verslo vadybą ir patyrusi nejautrią reakciją edukacinės parodos metu į mokinį su autizmo spektru, nusprendė studijuoti specialiąją pedagogiką, siekdama padėti vaikams su specialiaisiais poreikiais ir keisti visuomenės požiūrį į jų integraciją. Po gyvenimo Graik"
"„Lietuva turi visas galimybes tapti vėjo energetikos lydere regione. Sparčiai auganti vėjo elektrinių plėtra rodo, kad atsinaujinanti energetika ne tik didina elektros gamybos apimtis, bet ir stiprina šalies ekonominį bei geopolitinį saugumą. Matome aiškią tendenciją, kad Lietuvoje vėjo energetika sparčiai vystosi ir tampa pagrindiniu žaliosios elektros energijos gamybos šaltiniu. Tai - svarbus žingsnis šalies energetinės nepriklausomybės link"", - teigia tarptautinės žaliosios energetikos bendrovės „Ignitis renewables"" vėjo elektrinių eksploatacijos valdymo vadovas Virginijus Jagela. Kaip keičiasi Lietuvos elektros gamyba? Pastaraisiais metais Lietuvoje atsinaujinančios energetikos sektorius augo itin sparčiai, o vėjo elektrinės tapo svarbiausiu šio augimo varikliu. Lyginant 2023 ir 2024 m., vėjo elektrinių pagaminamos elektros energijos kiekis padidėjo 1,38 karto, o tai - reikšmingas pokytis siekiant mažesnės priklausomybės nuo iškastinio kuro. „Atsinaujinančių išteklių elektrinės per 2024 m. pagamino 35 proc. daugiau elektros energijos nei ankstesniais metais. Lyginant su kitomis Europos šalimis, šiuo aspektu Lietuva lenkia daugelį regiono kaimynių. Visgi, būtent vėjo elektrinės Lietuvoje pagamino daugiausiai elektros - net 46 proc. arba 27 proc. viso suvartojimo. Pagal šią dalį, elektros gamyboje mes priartėjame prie tokių šalių kaip Vokietija ar Nyderlandai. Tokie duomenys aiškiai parodo, kad Lietuva turi potencialą tapti vėjo energetikos lydere Baltijos regione"", - pasakoja „Ignitis renewables"" ekspertas V.Jegela. „Atsinaujinančių išteklių elektrinės per 2024 m. pagamino 35 proc. daugiau elektros energijos nei ankstesniais metais. Viena iš stipriausių šio sektoriaus augimo varomųjų jėgų yra nuoseklios investicijos į naujus vėjo parkus ir inovatyvius sprendimus, leidžiančius efektyviau išnaudoti šį atsinaujinančios energijos šaltinį. Per metus - 513 megavatų (MW) naujų vėjo elektrinių. Bendra Lietuvos vėjo elektrinių galia siekia apie 1 740 MW - tai yra beveik 3 kartus daugiau nei Latvijoje ir Estijoje kartu sudėjus. Planuojama, kad artimiausiais metais vėjo elektrinių pagaminamos elektros kiekis dar labiau augs, nes šiuo metu statomi dideli vėjo elektrinių parkai, vienas iš jų - Kelmės rajone „Ignitis renewables"" statomas didžiausias Baltijos šalyse vėjo elektrinių parkas. Kelmės vėjo elektrinių parke, vienos vėjo elektrinės galia siekia iki 7 MW. Tai didžiausios ir galingiausios bendrovės statomos vėjo elektrinės. Veikiant maksimaliu pajėgumu, vienas tokios elektrinės menčių apsisukimas pagamina tiek elektros energijos, kad jos pakanka aprūpinti vieną namų ūkį elektra visą dieną. Kitaip tariant, viena vėjo jėgainė per metus gali elektra aprūpinti 8 tūkst. namų ūkių. Baigus statybas, 300 MW galios Kelmės parko pagaminama energija galės aprūpinti net 250 tūkst. namų ūkių Lietuvoje, kas prilygsta Kauno apskrities dydžio teritorijai. Svarbu pastebėti, kad elektros energijos gamyba pasitelkiant vėją jūroje yra efektyvesnė bei pastovesnė nei naudojant vėją sausumoje, nes atviroje jūroje nėra kliūčių, galinčių slopinti vėjo srautą. Vėjo elektrinės iškeltos į didelį aukštį jūroje gali išnaudoti greitesnį ir stabilesnį vėją, įprastą tokiai aplinkai. Todėl jos gali gaminti elektros energiją net 90 proc. laiko - net tuo metu, kai krante nebūna vėjuota. „Ignitis renewables"" Baltijos jūroje vystomas 700 MW „Curonian Nord"" vėjo elektrinių parkas galėtų pagaminti apie 3 teravatvalandes (TWh) žaliosios elektros energijos per metus. Toks kiekis galėtų užtikrinti net apie ketvirtadalį viso dabartinio Lietuvos elektros energijos poreikio. „Ignitis"" nuotr./„Ignitis Renewables"" statomas didžiausias Lietuvoje vėjo elektrinių parkas Kelmės rajone Vėjo energija dabar reikalinga labiau nei bet kada anksčiau Vėjo energetika yra ne tik švari, bet ir strategiškai svarbi Lietuvai, siekiant energetinės nepriklausomybės. Pastarųjų metų geopolitiniai iššūkiai parodė, kad, kuo daugiau elektros energijos gaminame patys, tuo mažiau esame priklausomi nuo išorinių tiekėjų ir kainų svyravimų. Vėjo elektrinės veikia be iškastinio kuro, neskleidžia teršalų ir mažina priklausomybę nuo importuojamos energijos, todėl tampa svarbiausiu vietiniu elektros gamybos šaltiniu. Lietuvos elektros perdavimo sistemos operatorės „Litgrid"" duomenimis, kovo 6 d. tarp 13 ir 14 val., kai saulės ir vėjo elektrinių momentinė gamyba viršijo 1,4 gigavato (GW), elektros energijos kainos buvo itin mažos - 13 val. jos siekė 0,59 Eur/MWh, o iki 14 val. nukrito net iki 0,27 Eur/MWh. Tokie skaičiai įrodo, kad atsinaujinančių išteklių teikiama energija padeda išlaikyti konkurencingas elektros kainas. Lietuva turi išskirtines sąlygas plėsti vėjo energetiką tiek sausumoje, tiek Baltijos jūroje. Ateinančiais metais vėjo energetikos plėtra tik stiprės, užtikrindama stabilesnes elektros kainas ir didesnį šalies energetinį ir ekonominį saugumą. Investicijos į vėjo energetiką skatina ne tik technologinę pažangą, bet ir sukuria naujas darbo vietas, stiprina vietos ekonomiką ir leidžia mažinti šiltnamio efektą sukeliančių dujų emisijas. Ilgainiui tai padės Lietuvai pasiekti klimato neutralumą ir užtikrins žalią ir saugią energetikos ekosistemą dabarties ir ateities kartoms.​","Lietuva turi galimybę tapti vėjo energetikos lydere Baltijos regione, sparčiai plėtojant vėjo elektrinių parkus tiek sausumoje, tiek jūroje, kas padeda užtikrinti energetinę nepriklausomybę ir mažinti priklausomybę nuo iškastinio kuro bei importuojamos energijos. Investicijos į šį sektorių ne tik didina elektros gamybą ir mažina kainas, bet ir skatina ekonominį augimą bei klimato neutralumo siekius."
"Instagrame atvirai prakalbusi Agnė Litvinienė neslėpė - ašaras po mylimo vyro Manto Litvino mirties lieja kiekvieną dieną. „Viskas, kas nutiko, yra net baisiausiame košmare nesusapnuota tragedija, niekada negalvojau, kad teks išgirsti tokus žodžius iš medikų, - instagrame kalbėjo A.Litvinienė. - Kai palaidoji vyrą, kuris tau buvo ir geriausias draugas, ir patikėtinis, ir viskas viename, kuris buvo vyras iš didžiosios V ir tėtis iš didžiosios T, tai yra kažkokia neišmatuojama, neišregėta, nemoku pasakyti, kokio didumo tragedija."" Asmeninio albumo ir 123RF.com nuotr./Mantas Litvinas, Agnė Litvinienė Moteris dėkojo visiems už palaikymą. Tiesa, pridūrė, kad kalbėti viešai po tokios skaudžios netekties praėjus tik kiek daugiau nei savaitei tikrai nėra lengva. Agnė taip pat parodė, kad nuo tada, kai Mantas buvo paguldytas į reanimaciją, ant kaklo visada nešiojasi jo žiedą. „Visą laiką ji nešiosiuosi"", - patikino. O atkreipusi dėmesį į tai, kad už lango graži diena, A.Litvinienė prisiminė, kaip mylimas vyras laukė saulėto laikotarpio: „Po Kalėdų sausio pradžioj iškart sako - aš taip laukiu pavasario, mocą išsitraukti, važiuoti į darbą su mocu..."" Agnė taip pat sureagavo į kai kurių kalbas, neva ji iš vyro tragedijos darosi reklamą - moteris pabrėžė, kad jei to būtų norėjusi, tai dar sutuoktiniui esant sunkios būklės jau būtų viešai dėl to liejusi skausmą. A.Litvinienė paaiškino, ir kodėl pasidarė nuotrauką iš reanimacijos su Mantu: „Tam, kad paskui žiūrėdami į ją lengvai pasijuoktume, kiek streso mes apturėjome, kiek prisimeldėme ir kaip galvojome, kad viskas blogai pasibaigs. Vien tik dėl to tą nuotrauką norėjau turėti."" A.Litvinienė instagrame plačiau papasakojo, ką išgyveno, kai pablogėjo Manto būklė. „Kai jam labai blogai pasidarė, sėdėjau už ligoninės skyriaus vedėjos durų valandą ir laukiau, kol ji su manimi pasikalbės apie visus galimus variantus. Paskui trečiadienį manęs laukė visas daktarų konsiliumas su transplantologais, reanimatologais, skyriaus vedėjais ir gydančiais daktarais, - pasakojo Agnė. - Jis gulėjo panašiai kaip dirbtinėje komoje, seduotas su intubacija, pajungtais dirbtiniais plaučiais, jo krūtinė kilnojosi vien tik nuo aparatų."" Pastaruoju metu Mantas buvo prijungtas prie EKMO aparato, kuris palaikė jo gyvybę. Be to, jam net du kartus buvo atlikta sunki operacija. „Ji buvo padaryta tam, kad galėtume eiti kitus kitus žingsnis, tai yra, kad jis būtų įtrauktas į recipientų sąrašą ir skubos tvarką gautų „HeartMate 3"" aparatą, kur namuose galėtų gyventi su dirbtine širdimi ir būtų nepririštas prie aparatų. Šitas aparatas pavaduoja kairįjį širdies skilvelį. Pas jį buvo tokia prasta situacija, kad buvo prastas ir dešinysis širdies skilvelis. O kai prastas ir dešinysis ir neužtenka kairiojo širdies skilvelio, plius pakeistų vožtuvų, palaikyti gyvybei ir laukti namuose donoro, tai žmogus dar būna papildomai pajungtas prie EKMO aparato ir donoro laukia ligoninėje. Išloši tik tiek, kad atsiduri pačiame recipientų sąrašo viršuje ir tau greičiau atsiranda donoras"", - dalijosi Agnė, kurios vyras, donoro, deja, nesulaukė. Kaip pasakojo A.Litvinienė, situacija ėjo prastyn: „Realiai mes neatlaikėme pačio pirmo žingsnio. Tie žingsniai turėjo būti trys ar keturi, nekalbant apie tai, kad su persodinta širdimi irgi yra galybė komplikacijų. Plius Mantui įsimetė kažkokia bakterija. Kiek parašyta mirties liudijime, suprantu, kad tai yra sepsis. Jam dar pilnai išsivystė ir inkstų nepakankamumas, ir labai didelis širdies nepakankamumas. Šeštadienį ir sekmadienį mes turėjome tokį menką pagerėjimą, jisai buvo kaip ir sąmoningas, viską darė labai iš lėto, padėdavau atsigerti. Sekmadienį pats bandė ir valgyti, neleido man daktarai jo maitinti, kad nedaryčiau meškos paslaugos. Buvo toks piktesnis, bet nusišypsodavo. Sekmadienį vakare jam buvo sugalvota pakeisti EKMO sistemą. Nors jinai tarnauja ir mėnesį, bet jau buvo apsinešusi dėl kažkokios bakterijos. Kaip įtariama, tai galėjo būti ir sepsis, ir kažkas ant plaučių, nors pasėlis neišaugo. Tai sugalvojo pakeisti EKMO apararą, o tas EKMO aparato pakeitimas yra labai lengva procedūra. Aišku, jis labai brangiai kainuoja, bet nieks į kainą tokioje situacijoje nežiūri, ir keičia į naują aparatą."" „Esmė ta, kad aš jau nebūčiau jo parsivežusi iš ligoninės tokio pat, kad jis būtų lakstęs, ėjęs šašlykų kepti, su motociklu važinėjęs ir taip toliau. Jis jau būtų buvęs truputį kitoks. Nežinau, kaip būtų buvę, jeigu būtų persodinę širdį. Manau, kad po kažkiek laiko, po reabilitacijos jis būtų gyvenęs plius minus tikrai kokybišką ir pilnavertį gyvenimą, bet paprasčiausiai neatlaikė"", - nuoskaudų neslėpė A.Litvinienė. Shutterstock ir asmeninio albumo nuotr./Mantas Litvinas, Agnė Litvinienė Agnė prisiminimais nusikėlė į tą lemtingą sekmadienį ir pasidalijo paskutiniais žodžiais, kuriuos ji ir jos mylimas vyras ištarė vienas kitam: „Sakiau - Mantuk, aš tave labai myliu. Ir jis atsakė - ir aš tave labai myliu. Tai buvo paskutiniai vienas kitam ištarti žodžiai iš visos širdies."" Vėliau Agnė laukė medikų skambučio. Nesulaukusi, bandė prisiskambinti į ligoninę pati, tačiau susiekti su medikais vis nepavykdavo. Kol galiausiai A.Litvinienė išgirdo širdį veriančią žinią - Mantas mirė. Žmonės.lt primena, kad apie vyro netektį Agnė Litvinienė pranešė kovo 17 dieną savo instagramo paskyroje. „Su begaliniu liūdesiu ir skausmu dalinuosi žinia, kurios nesinorėjo rašyti… Mantas - mano vaikų tėtis, brangus žmogus, mūsų gyvenimo dalis - išėjo anapilin. Niekas negali paruošti tam momentui, kai prarandi žmogų, kuris buvo šalia tiek daug akimirkų, tiek daug metų. Skausmas, tuštuma ir begalinis ilgesys… Dėkoju visiems už palaikymą, už gražius žodžius ir už buvimą šalia. Laikykime brangius žmones arti, mylėkime juos garsiai ir vertinkime kiekvieną akimirką kartu. Ilsėkis ramybėje, Mantai. Tavo pėdsakai liks amžinai mūsų širdyse"", - instagrame rašė A.Litvinienė. Pora sulaukė dviejų sūnų. Pastaruoju metu M.Litvinas dirbo „Vilniaus football adademy"" administratoriumi. „Vilnius Football Academy"" nuotr./Mantas Litvinas Per savo futbolininko karjerą M.Litvinas atstovavo Panevėžio „Ekranui"", Pakruojo „Kruojai"" ir Vilniaus „Vėtrai"", buvo kviečiamas į įvairaus amžiaus Lietuvos jaunimo rinktines. Baigęs karjerą vyras nuo futbolo nenutolo ir Darvydo Šerno įkurtoje jaunųjų futbolininkų kalvėje ėjo administratoriaus pareigas. Dėl širdies problemų futbolininkas atsidūrė ligoninėje, o kovo 16 dieną mirė.","Agnė Litvinienė „Instagram“ pasidalino skausminga žinia apie savo vyro Manto Litvino mirtį, išreikšdama gilų liūdesį ir dėkodama už aplinkinių palaikymą. Ji prisiminė jų paskutinius kartu praleistus momentus ir išreiškė ilgesį bei tuštumą, kurią paliko Manto netektis."
"Ką konkrečiai siūlo NVO Nevyriausybinės organizacijos pateikia aiškią reformų kryptį: Nevyriausybinių organizacijų atstovai pabrėžia, kad nepakankamai progresinė ir socialinio teisingumo neužtikrinanti Lietuvos mokesčių sistema yra viena iš pagrindinių priežasčių, lemiančių aukštą pajamų nelygybę šalyje. 2023 m. pajamų atotrūkis tarp daugiausiai ir mažiausiai uždirbančiųjų siekė 6,32 karto ir buvo vienas aukščiausių Europos Sąjungoje. Mokesčių sistemos spragos pakerta teisingumo jausmą Duomenys rodo, kad didžiausia mokestinė našta tenka vidurinei klasei, o labai dideles pajamas gaunantys asmenys mokesčių procentiškai sumoka mažiau. Viena esminių įsisenėjusių spragų - gyventojų pajamų apmokestinimas pagal kiekvieną pajamų šaltinį atskirai, todėl vienodo dydžio pajamas gaunantys asmenys moka skirtingus mokesčius. „Pasisakome už teisingą mokesčių sistemą, t.y. mokesčiai turi priklausyti nuo gaunamų pajamų dydžio, o ne nuo pajamų rūšies, o didesnes pajamas ir galimybes turintys asmenys turi prisidėti daugiau prie bendro valstybės saugumo ir gerovės. Taigi, pasisakome už visų rūšių pajamų apjungimą jas apmokestinant ir už progresyvų pajamų apmokestinimą"", - teigia Nacionalinio skurdo mažinimo organizacijų tinklo vadovė Aistė Adomavičienė. „Daugelis galiojančių lengvatų yra fragmentiškos, socialiniu požiūriu neteisingos. Jos iškreipia mokestinės naštos pasiskirstymą. 2021 m. Finansų ministerijos buvo paskaičiuota, kad įvairios mokestinės išimtys lemia apie 790 mln. eurų nesurenkamų pajamų per metus"", - teigia Vartotojų aljanso viceprezidentas ir Europos ekonomikos ir socialinių reikalų komiteto narys Kęstutis Kupšys. Nesurenkama būtiniausioms reikmėms A.Adomavičienė pabrėžė ir bendrojo vidaus produkto (BVP) perskirstymo neteisingumą. Lietuvoje bendras perskirstymas per biudžetą lyginant su kitomis ES valstybėmis yra itin mažas. 2023 m. duomenimis Lietuva perskirstė 32,4 proc. BVP, o ES vidurkis siekė 40 proc. „Dėl nepakankamo perskirstymo ir mažo biudžeto kenčia sveikatos, švietimo, socialinės apsaugos finansavimas, o tai reiškia, kad didelei daliai Lietuvos gyventojų paslaugos yra neprieinamos arba nekokybiškos, o viešąsias paslaugas teikiančių darbuotojų atlyginimai yra itin menki"", - komentavo ji. Mokesčių pertvarkos vaisiai - ir gynybai, ir viešosioms paslaugoms Pastaraisiais metais jaučiamas vis didesnis poreikis finansuoti gynybą. Nacionalinio švietimo NVO tinklo vadovės Juditos Akromienės teigimu, būtina užtikrinti, kad papildomai į biudžetą surinktos lėšos būtų efektyviai panaudojamos ir tiesioginiam gynybos finansavimui, ir ilgametėms viešojo sektoriaus finansavimo problemoms spręsti. „Stiprinant Lietuvos socialinę ir sveikatos apsaugą, švietimą bei aplinkosaugą ne tik kursime solidaresnę ir atsparesnę visuomenę, bet ir užtikrinsime ilgalaikį šalies augimą"", - įsitikinusi J.Akromienė. Pasak jos, nors Lietuva švietimui skiria panašią BVP dalį kaip vidutiniškai ES, tačiau dėl mažesnio vienam gyventojui tenkančios finansavimo apimties šių lėšų nepakanka, norint užtikrinti kokybišką švietimą. PVM didinimas - ne išeitis Nevyriausybinės organizacijos pasisako prieš PVM didinimą, nes šis mokestis labiausiai paveikia mažas pajamas gaunančius gyventojus. Vietoj to, verta plėsti pajamų bazę per teisingesnį pajamų, kapitalo ir turto apmokestinimą, užtikrinti griežtesnę PVM grobstymo kontrolę bei griežtinti atsakomybę už ūkinę veiklą šešėlyje. Organizacijos taip pat atkreipia dėmesį, kad iki šiol neišnaudojami aplinkosaugos mokesčiai. Siūloma įgyvendinti principą „teršėjas moka"", pagal kurį teršėjas turėtų sumokėti taršos prevencijos, kontrolės ir taisomųjų priemonių išlaidas. NVO ragina užtikrinti, kad mokesčių pertvarkos nauda būtų aiškiai matoma - papildomos biudžeto pajamos turi būti nukreiptos į gynybą ir viešųjų paslaugų gerinimą.","Nevyriausybinės organizacijos kritikuoja Lietuvos mokesčių sistemą dėl socialinio neteisingumo ir siūlo reformuoti ją, įvedant progresyvų pajamų apmokestinimą bei apmokestinant visas pajamų rūšis vienodai, taip pat siūlo užtikrinti, kad papildomos biudžeto lėšos būtų skirtos gynybai ir viešųjų paslaugų gerinimui, o ne PVM didinimui."
"Dainininkai Marijonas Mikutavičius ir Aistė Smilgevičiūtė Kaune, „Žalgirio"" arenoje, atsisveikino su savo kultiniais vaidmenimis legendinėje roko operoje „Jūratė ir Kastytis"". Nepaisant netradicinės parodymo dienos - sekmadienio - salė buvo pilna. Paskutinį sykį pamatyti auksinės sudėties roko operą susirinko tūkstančiai šio istorinio kūrinio gerbėjų. Iš žiūrovų reakcijos buvo aišku - daugelis stebi jį ne pirmą kartą. Plojimai aidėjo po kiekvienos arijos ir virto ovacijomis, aidint finalinei dainai „Dievas davė"". Tai buvo ne tik atsisveikinimas su mylimais pagrindinių vaidmenų atlikėjais, bet ir visos turtingos muzikinės epochos, kuri prasidėjo su „Jūrate ir Kastyčiu"" pabaiga. Miuziklo „Jūratė ir Kastytis"" atsisveikinimo koncertas / Organizatorių nuotr. Roko operą „Jūratė ir Kastytis"" sukūrė kompozitorius Rokas Radzevičius ir libreto autorius Rimvydas Stankevičius. Pirmą kartą ji buvo parodyta prieš 23 metus Klaipėdoje, Jūros šventėje ir išsyk užsitarnavo begalinę žiūrovų meilę. Marijono ir Aistės atliekamas Jūratės ir Kastyčio „Meilės duetas"" tapo viena gražiausių visų laikų lietuviškų dainų. Roko operos istorija ir virsmas simboliškai atspindi pastarųjų dešimtmečių visos Lietuvos augimą. Startavusi gana kukliai - be lėšų kostiumams, scenografijai, besilaikiusi daugiausia ant jos kūrėjų ir atlikėjų entuziazmo, per dešimtmečius roko opera augo, stiprėjo ir subrendo iki visiškai išbaigto aukščiausio lygio sceninio kūrinio. Miuziklo „Jūratė ir Kastytis"" atsisveikinimo koncertas / Organizatorių nuotr. Šiandien jam akompanuoja orkestras, rinkiniams solistams pritaria choras, šoka profesionali trupė, su vaizdu, garsu ir šviesomis dirba talentinga komanda. Visas šis didelio profesionalumo, atsidavimo ir investicijų reikalaujantis kolektyvinis darbas pristato išties įspūdingą ir emociškai paveikų vaizdą, jaudinantį tūkstančius. Po pirmojo parodymo, roko opera su pertraukomis ir skirtingų sudėčių buvo rodyta nedidelėse salėse. Dabartinį galingą vaizdą, ji po truputį pradėjo įgyti 2016-aisiais, kai jos režisūros ėmėsi Kostas Smoriginas, o prodiusavimo - koncertų agentūra „Promostar"". Buvo sukurta papildomų arijų, muzikos intarpų, garso takelis praturtintas natūraliais gamtos ir gyvūnų garsais. Taip pat Rokas Radzevičius ir Rimvydas Stankevičius 2016-aisiais pristatė naują, labai svarbų, elementą - finalinę roko operos dainą „Dievas davė"". Pastaroji šiandien laikoma viena giliausių ir paveikiausių lietuviškų patriotinių dainų. Kūrinys tarsi paskutinis vėrinio deimantas tobulai užbaigė visą roko operos veiksmą. Atgimusi opera su naujais kostiumais, scenografija, šviesų spektakliu ir šokiais atrodė ir skambėjo puikiai, tačiau jai trūko vieno esminio dalyvio: Kastyčio vaidmens atlikėjo Marijono Mikutavičiaus. Jis į roko operos sceną, po ilgokų įkalbinėjimų, grįžo tik 2022-aisias. Miuziklo „Jūratė ir Kastytis"" atsisveikinimo koncertas / Organizatorių nuotr. Po jo sugrįžimo kūrinys tapo išbaigtu ir triumfavo ne tik Lietuvos miestuose, bet ir buvo nukeliavęs į JAV bei sėkmingai parodytas su vietos šokių kolektyvu „Suktinis"". Grįžus Marijonui, roko opera dažniausiai buvo rodoma taip vadinamos „auksinės sudėties"": Jūratė - Aistė Smilgevičiūtė, Kastytis - Marijonas Mikutavičius, Kastyčio motina - Karina Krysko, Perkūnas - Tadas Juodsnukis, Neptūnas - Jeronimas Milius, Kopų senis - Kostas Smoriginas ir Gyčio Ivanausko teatro šokėjų trupė (choreografas Gytis Ivanauskas). Prieš gerus metus prie roko operos prisijungė Kauno bigbendas (naujas aranžuotes jam sukūrė Jievaras Jasinskis) ir choras „Vilnius Voices"", vadovaujamas Kristinos Žaldokaitės. Miuziklo „Jūratė ir Kastytis"" atsisveikinimo koncertas / Organizatorių nuotr. Scenografija - pilna pagonybės stabų, pajūrio žvejų buities atspindžių - Marijaus Jacovskio, kostiumai - drabužių dizainerės Liukos Songailaitės. Spektaklio garso režisierius - Tomas Ždanovičius. Šviesų dailininkas - Darius Malinauskas. Būtent tokios sudėties roko opera visiškai gyvai ir skambėjo paskutinį kartą Kaune „Žalgirio"" arenoje. Tiesa, su viena priverstine korekcija: aktorius Kostas Smoriginas dėl ligos savo paties režisuotame spektaklyje vaidinti negalėjo. Jį Kopų senio vaidmenyje pakeitė Vladas Kovaliovas. Aistė Smilgevičiūtė visuomet pabrėždavo, koks svarbus ir išskirtinis jai Jūratės vaidmuo. Juk kitaip ir būti negalėjo: kūrinį specialiai jai parašė jos vyras Rokas Radzevičius. „Man itin brangiu atsiminimu liks paskutinis pasirodymas. Galima sakyti, laiko ratas užsidarė: kartu su Marijonu pradėjome, kartu ir užbaigėme. Ar gi tai ne simboliška ir gražu? Pradžia ir pabaiga susiliejo į vieną"", - sakė A.Smilgevičiūtė. „Džiaugiuosi, kad leidausi įkalbamas grįžti. Įsitikinau: žmonės laimingi, žiūrėdami šį kūrinį. O ir mes išsaugojome savyje tą šventą jausmo ugnį, kuri paliečia žiūrovo sielą. Nežinau, kada ir kokios sudėties atgims ši roko opera. Nežinau, tiesą sakant, ar atgims iš viso... Tačiau slapta viliuosi, kad toks puikus kūrinys gyvens amžinai ir jaudins vis naujas žiūrovų kartas"", - sakė M.Mikutavičius. Miuziklo „Jūratė ir Kastytis"" atsisveikinimo koncertas / Organizatorių nuotr.","Roko opera „Jūratė ir Kastytis“, sukurta Roko Radzevičiaus ir Rimvydo Stankevičiaus, atsisveikino su žiūrovais Kaune, „Žalgirio“ arenoje, kur Marijonas Mikutavičius ir Aistė Smilgevičiūtė paskutinį kartą atliko savo kultinius vaidmenis. Po 23 metų sėkmingo gyvavimo, opera simboliškai užbaigė savo epochą, palikdama gilų įspūdį ir viltį, kad šis kūrinys gyvens amžinai."
"Įvairiuose Lietuvos ir užsienio futbolo klubuose žaidęs 34-erių vartininkas paskelbė apie profesionalaus futbolininko karjeros pabaigą ir nuo šiol koncentruosis į sporto direktoriaus darbą „Vilnius Football Academy"" organizacijoje. Profesionalo kelią Panevėžio „Ekrane"" pradėjęs vartų sargas vėliau žaidė Latvijoje, Lenkijoje, Kipre, Danijoje, Izraelyje, Turkijoje ir Portugalijoje. Su „Ekranu"" jis tris kartus 2010-2012 m. laimėjo Lietuvos čempionatą, du kartus (2010 ir 2011 m.) iškovojo šalies taurę. Su Tel Avivo „Bnei Yahuda"" klubu E.Zubas laimėjo Izraelio taurę 2017 ir 2019 m. Facebook.com/Emilijus Zubas E.Zubas dusyk per karjerą buvo rinktas geriausiu šalies čempionato vartininku. 2012 metais jis tokio pripažinimo sulaukė Lietuvoje, 2013 m. - Lenkijoje. Lietuvos rinktinėje vartininkas iš viso sužaidė 19 rungtynių, kuriose praleido 17 įvarčių, o 8 kartus išlaikė savo vartus sausus. Nacionalinėje komandoje jis debiutavo 2013 metais, o paskutinį kartą Lietuvos vartus gynė 2024 m. kovą per akistatas su Gibraltaru. LFF nuotr./Emilijus Zubas Pateikiame „Vilnius Football Academy"" atliktą interviu su karjerą baigusiu kitą karjeros žingsnį pasirinkusiu E.Zubu. - Emilijau, kas paskatino padėti tašką profesionalaus futbolininko karjeroje? Visgi pačiam dar tik 34-eri, vartininkui toks amžius - pats žydėjimas. - Su profesionaliu futbolu atsisveikinu ne dėl amžiaus, o dėl sveikatos. Beveik prieš metus žaisdamas Tel Avivo „Hapoel"" komandoje patyriau sunkią traumą, plyšo priekiniai kryžminiai kelio raiščiai, teko atlikti operaciją, o po jos turėjau daug laiko įvairiems apmąstymams. Jei ne trauma, tikrai dar būčiau žaidęs, bet medikų verdiktas buvo negailestingas. Jie kategoriškai uždraudė tęsti karjerą dėl sveikatos. Nors jaučiu, kad viduje dar dega aistra futbolui, bet dabar mano vaidmuo keičiasi. Visgi, svarbiausia, kad nors ir nebūsiu aikštėje, bet vis tiek liksiu arti futbolo. - Per savo karjerą teko žaisti įvairiose šalyse - ne tik Lietuvoje, bet ir Lenkijoje, Turkijoje, Izraelyje, Portugalijoje, taip pat 19 kartų gynėte Lietuvos rinktinės garbę. Kokie liko ryškiausi atsiminimai iš profesionalaus futbolininko karjeros etapo? - Futbolas man davė labai daug. Buvo ir labai saldžių pergalių džiaugsmo, bet taip pat ir skaudžių pamokų. Negaliu išskirti kažkokio vieno epizodo, mano atmintyje liks visi tie momentai, kai su komanda sieki bendro tikslo, kai stovi prieš tūkstantinę sirgalių minią ir girdi savo šalies himną. Tai yra neįkainojama patirtis. Ir ji išliks visam gyvenimui. Giedriaus Vaitkevičiaus/Futbolo.TV nuotr./Emilijus Zubas - Tad kas toliau? - Toliau futbolas, tik jau iš kitos perspektyvos. Tapsiu „Vilnius Football Academy"" sporto direktoriumi - tai didelis iššūkis, bet kartu ir nauja galimybė prisidėti prie jaunų futbolo talentų ugdymo, kurti struktūrą, kuri leistų klubui augti. - Kodėl būtent „Vilnius Football Academy""? Kokie argumentai lėmė tokį pasirinkimą? - Pradėkime nuo to, kad „Vilnius Football Academy"" per pastaruosius penkerius metus išaugo į vieną profesionaliausių futbolininkų ugdymo organizacijų Lietuvoje. Tai yra didžiulio darbo bei aiškios vizijos rezultatas, kurį neabejotinai lėmė akademijos įkūrėjų - Darvydo Šerno, Tomo Staniūno ir Roberto Šuškevič atkaklumas ir užsispyrimas. Taip pat verta pabrėžti ir viso trenerių kolektyvo darbą, nuolatinį siekį tobulėti. Manau, kad visa tai ir buvo kertinis akademijos augimo veiksnys. Neabejotinai, įtakos šiam sprendimui turėjo ir geri santykiai su D.Šernu. Su juo mane sieja ilgametė draugystė tiek aikštėje, tiek už jos ribų, tad net ir aktyviai žaisdamas aš nuolat sekiau VFA veiklą. Puikiai prisimenu 2020 metus, kai kartu su juo užsukome į buvusį Panerio, o dabar jau „VFA-Hanner"" stadioną. Tada Darvydas, su jam būdinga energija ir entuziazmu, pasakojo apie steigiamą akademiją ir jos ateities planus, o aš tyliai sau galvojau, kad tai yra nerealu, tokios idėjos man atrodė absoliučiai neįtikėtinos. Tačiau šiandien jos tapo realybe! Elvio Žaldario nuotr./Emilijus Zubas pradėjo kitą gyvenimo etapą - Koks bus paties vaidmuo ir atsakomybės akademijoje? - Prie VFA prisijungiu kaip sporto direktorius. Tai didžiulė atsakomybė, bet kartu ir galimybė prisidėti prie akademijos augimo. Manau, kad savo patirtimi ir žiniomis galiu sustiprinti vadovų komandą, tuo pačiu ir padėti jauniesiems futbolininkams siekti aukščiausių rezultatų. Iš tiesų, nuoširdžiai džiaugiuosi būdamas šios organizacijos dalimi ir galėdamas prisidėti prie jos ateities. - Šį sezoną „Vilnius Football Academy"" pagrindinė komanda debiutuoja LFF Antros lygos B divizione. Ko tikitės, kokius tikslus keliate sau ir komandai? - Pirmiausia - stabilumas ir augimas. Noriu, kad komanda turėtų aiškią kryptį, identitetą ir ilgalaikę viziją. Kadangi tai yra pirmas sezonas vyrų futbole, manau, kad svarbiausia - suburti vieningą kolektyvą, kuris ne tik kovotų dėl pergalių, bet ir nuolat tobulėtų. Rezultatai ateis per discipliną, tinkamą požiūrį ir sunkų darbą. Mano tikslas - sukurti žaidėjams tokias sąlygas, kad jie galėtų maksimaliai atsiskleisti ir jaustųsi motyvuoti kiekvieną dieną. - VFA komandos debiutas pirmenybėse neprisvilo, kovo 29 dieną pirmose rungtynėse 5:0 buvo įveikta Kauno „Fortūna"". Kokie įspūdžiai, pastebėjimai? - Pirmos rungtynės buvo tikrai kokybiškos, komanda atrodė puikiai ne tik fiziškai, bet ir taktiškai, žaidė gražiai, brandžiai ir užtikrintai laimėjo. Matosi, kad trenerių štabas labai rimtai padirbėjo, futbolininkai taip pat nuoširdžiai stengėsi. Tačiau tai tik pradžia. Laukia ilgas sezonas, turėsime kiekvienose rungtynėse įrodinėti savo vertę, bet jei išlaikysime tokį užsidegimą ir motyvaciją, neabejoju, kad pasieksime savo užsibrėžtus tikslus. Elvio Žaldario nuotr./Emilijus Zubas pradėjo kitą gyvenimo etapą - Pradedate nuo LFF Antros lygos B diviziono, o kur norėtumėte būti po 3 - 5 metų? - Mūsų ambicijos didelės. Norime, kad po kelerių metų VFA komanda kovotų aukštesniame lygyje, kad būtų stiprus, konkurencingas klubas. Bet tam reikia sistemingo darbo - tiek su jaunimu, tiek su visa organizacija. Visgi esu tikras, kad su tokia komanda ir žmonėmis, kurie dirba „Vilnius Football Academy"" organizacijoje viskas yra įmanoma! - Pabaigai, tradicinis klausimas. Gal visgi futbolo mėgėjai dar pamatys Emilijų Zubą vartuose su VFA apranga? - Žinote, širdyje visada būsiu žaidėjas, bet realybė tokia, kad mano vieta dabar jau ne aikštėje, o šalia jos. Aišku, futbolas niekada neišnyks iš mano gyvenimo, bet į aikštę jau nebesugrįšiu. O pasinaudodamas proga, noriu pakviesti futbolo mėgėjus šį penktadienį, balandžio 4 dieną atvykti į „VFA-Hanner"" stadioną, kur nuo 19.30 val. žais VFA komanda ir Kuršėnų „Venta"". Tai bus pirmosios mūsų komandos rungtynės namuose, tad žiūrovų laukia ne tik futbolas, bet ir tam tikros staigmenos, pramogos bei žaidimai! - Dėkoju už pokalbį!","34-erių Emilijus Zubas baigė profesionalaus futbolininko karjerą dėl sveikatos problemų ir tapo „Vilnius Football Academy"" sporto direktoriumi, siekdamas prisidėti prie jaunų futbolo talentų ugdymo."
"„Gera matyti, kaip per kelerius pastaruosius metus pasikeitė visa aplinkinė erdvė. Buvusios gamyklos teritorijoje iškilo šiuolaikiški namai su erdviais vidiniais kiemais - skverais, nuo kurių ir kilo viso kvartalo - „Vilnelės skverai"" - pavadinimas. Pastatėme čia 20 namų, 750 butų, kurių didžiojoje dalyje jau įsikūrė naujakuriai "", - pasakoja Saulius Putrimas, MERKO Lietuvoje vadovas. Dviejų ankstesnių etapų namuose yra 447 butai, visi jie jau parduoti. Neatpažįstamai pasikeitusi teritorija Nuo 2020 metų, kai MERKO pradėjo statyti pirmus „Vilnelės skverų"" namus, ši vietovė neatpažįstamai pasikeitė. Vilniaus savivaldybės inicijuoto „Architektūros parko"" teritorijoje, tarp Senamiesčio ir žaliųjų Vilniaus parkų, kuriasi unikalus šiuolaikinio miesto centras su moderniais namais, naujomis gatvėmis, dviračių ir pėsčiųjų takais, vedančiais tiesiai į Vilniaus senamiestį. Pirmuose daugiabučių aukštuose duris atvėrė kavinės, parduotuvės, įstaigos, teikiančios paslaugas aplinkinių namų gyventojams. Šį rajoną pamėgo žmonės, ir vertinantys aktyvų laisvalaikį gamtoje, ir norintys gyventi šalia Senamiesčio. 2023 metais Lietuvos nekilnojamojo turto plėtros asociacija „Vilnelės skverus"" pripažino geriausiu gyvenamuoju projektu Lietuvoje. Butai - ir su daline apdaila, ir pilnai įrengti Dabar baigtame „Vilnelės skverų"" etape iškilo aštuoni šešių-septynių aukštų modernūs, ekonomiški, energinio naudingumo A+ klasės namai. Butų plotas siekia nuo 32 iki 100 kv. metrų. Pirkėjai gali rinktis vieno - keturių kambarių butus tik su daline apdaila arba pilnai įrengtus. Po namais - požeminė automobilių aikštelė, pageidaujantiems yra įrengtos elektromobilių įkrovimo stotelės. Aktyvų laisvalaikį mėgstantiems gyventojams įrengtos individualios ir bendros dviračių saugyklos. Kaip ir ankstesnių, taip ir šio etapo namai susibūrė aplink bendrą kiemą - skverą, kuriame įrengtos poilsio vietos, vaikų žaidimo aikštelės. Atsipūsti kvies ir šalia tekanti upelio atkarpa - į paviršių iškeltas po žeme vingiuojantis upelis. Čia jis pasirodo trumpam, vinguriuoja atkartodamas Vilnelės vingius, teka jos nuolydžiu ir greičiu, o paskui vėl slepiasi po žeme ir įsilieja į upę. Kūrinio autorius - architektas Tadas Balčiūnas. Sugrįžta buvę pirkėjai Pasak S. Putrimo, statant šią „Vilnelės skverų"" gyvenvietę teko praeiti sudėtingus laikus: koronaviruso pandemiją, Rusijos pradėtą karą Ukrainoje, geopolitinių pokyčių sukeltus ekonominius iššūkius. Nepaisant šių nepalankių veiksnių, statybos darbai nestojo, jie buvo atlikti laiku, tesėti visi pažadai pirkėjams. Pastarieji pirko butus net iš brėžinių, nenutraukė nei vienos preliminarios buto pardavimo-pirkimo sutarties. „Manau, pasitikėjimo pirkėjams suteikė tai, kad iš pradžių jie galėjo apžiūrėti netoliese esančius kito mūsų projekto - „Vilnelės slėnio"" namus, o paskui - jau pastatytų „Vilnelės skverų"" etapus. Taip pat žinia, kad MERKO Lietuvoje jau veikia daugiau nei dvidešimt penkerius metus, kad esame pastatę Vilniuje daug daugiabučių gyvenamųjų namų, viešbučių, mokyklų"", - sakė MERKO Lietuvoje vadovas. Pasak pašnekovo, neretai pirkėjai sugrįžta - pirkę butus kituose MERKO projektuose, kreipiasi vėl, kai išleidę vaikus į gyvenimą ieško mažesnių butų, arba, priešingai, didesnių, šeimai pagausėjus. Apie MERKO grupę: UAB Merko statyba ir UAB Merko būstas akcininkė - AS Merko Ehitus, kurios akcijomis prekiaujama NASDAQ OMX vertybinių popierių biržoje. Visose Baltijos šalyse veikiančios grupės apyvarta 2024 metais buvo 539 mln. eurų, grupėje dirbo 605 darbuotojai. Šaltinis: https://sc.bns.lt/view/item/baigti-statyti-projekto-vilneles-skverai-kaukysos-etapo-namai-503761","„Vilnelės skverai“ projektas Vilniuje, vadovaujamas MERKO Lietuvoje, per kelis metus transformavo buvusią gamyklos teritoriją į modernų gyvenamąjį rajoną su 750 butų ir įvairiomis paslaugomis. Projektas buvo pripažintas geriausiu gyvenamuoju projektu Lietuvoje 2023 metais, nepaisant pandemijos ir geopolitinių iššūkių, o pirkėjai pasitikėjo MERKO patirtimi ir kokybe."
"Jau šį trečiadienio vakarą, 20 val. LNK laidoje „Šeškinės 20"" jis pravers duris į savo asmeninį gyvenimą ir atvirai papasakos apie šeimą ir kasdieninius iššūkius. Vilniaus meras pasidalino, kodėl vaikystėje svajojęs tapti politiku, pasirinko teisės studijas. „Nesvajojau būti meru, bet svajojau būti politiku. Mokyklos laikais aš pradėjau žaisti tuos žaidimus kaip taryba, mokinių prezidentai ir panašiai. Man tie dalykai jau tada buvo įdomūs, bet kai reikėjo rinktis, kur studijuoti, tai nors pats norėjau stoti į politikos mokslus, tėvai pasisodino ir sakė: „Ką tu veiksi baigęs tą politologiją? Ką dirbsi? Imk kokį žemiškesnį amatą."" Šeimoj nutarėm, kad stosiu į teisę. Tai nėra tiesiogiai susiję su politika, bet žinių davė. Už šį sprendimą esu dėkingas tėvams, nes tos teisinės žinios man dabar labai padeda dirbant ir valdant tikrai didelę administraciją"", - pasakojo politikas. LNK nuotr./Valdas Benkunskas Laidoje „Šeškinės 20"" netrūko ir humoro - Valdas Benkunskas papasakojo, kaip penktoje klasėje suprato, kad muzikantas tikrai nebus. „Su muzika viskas baigėsi tuo, kad penktoje klasėje atrinkinėjo į chorą muzikos mokytoja ir ten reikėjo prieiti prie pianino, kelias natas sugroti ir „lia lia lia"" padainuoti, aš kelis kartus išsižiojau ir man sako: „Eik į klasės galą, sėsk ir nebandyk daugiau."" Man gal net šiek tiek psichologinę traumą įvarė"", - juokėsi politikas. Tačiau gyvenime toli pabėgti nuo muzikos Valdui nepavyko - jo žmona Vismantė operos solistė. „Jeigu trumpai apie mūsų su žmona susipažinimą, tai buvo politinis renginys, mano organizuotas, kur reikėjo muzikinės, meninės dalies ir tuo metu taip sutapo, kad pasiūlė atlikėją ir mes tame renginyje susitikom. Iš esmės mus suvedė muzika ir politika. Mano gyvenimas ir jos gyvenimas tapo mūsų bendru gyvenimu"", - su šypsena veide pasakojo V.Benkunskas. Kalbėdamas apie šeimą, meras pabrėžė, kad tėvystė pakeitė jo požiūrį į laiką. „Turiu dvi mažytes dukras, tai dar sunku apibendrinti, koks aš tas tėvas, bet supratau vieną labai svarbų dalyką, kad darbai darbais, karjeros karjeromis, bet ant vaikų matos labai aiškiai, kaip bėga laikas. Tai va tas akimirkas bandau pagauti ir suprantu, kad kaip ten bebūtų, bet tai yra patys svarbiausi dalykai gyvenime - šeima, vaikai, taip kaip tu juos auklėji, taip kaip tą tarpusavio meilę kuri ir jokios kadencijos ar darbai to nepakeis"", - atviravo meras. Laisvalaikiu politikas mėgsta sportą, augina daržoves šiltnamyje ir kolekcionuoja vinilines plokšteles. „Deja, dabar yra nelabai daug laiko, kai galima saugiai atsidaryti grotuvą"", - sakė jis. Politikas laidoje taip pat kalbėjo ir apie svarbiausius Vilniaus projektus. „Nacionalinė koncertų salė - aukštos akustinės klasės, ant Tauro kalno, kurioje bus pusantro tūkstančio sėdimų vietų, tai viena didžiausių visų laikų Vilniaus investicija, atsieisianti 120 mln. Tai tikrai leis pritraukti ir turistų, kurie važiuoja paskui garsius kolektyvus ir atveža savo pinigus, palieka viešbučiuose, baruose ir panašiai"", - dalijosi meras. Nepraleiskite progos išvysti Vilniaus merą kitame amplua laidoje „Šeškinės 20"" - jau šį trečiadienio vakarą, 20 val., per LNK.","Vilniaus meras Valdas Benkunskas LNK laidoje „Šeškinės 20"" atvirai dalijasi savo asmeninio gyvenimo detalėmis, įskaitant vaikystės siekius, šeimyninį gyvenimą su operos soliste žmona ir tėvystės patirtis. Taip pat jis aptaria savo pomėgius bei svarbiausius Vilniaus projektus, p"
"Šia iniciatyva fondas siekia stiprinti Lietuvos mokslo potencialą ir sudaryti palankias sąlygas mokslininkams grįžti bei kurti Lietuvoje. „Prisidėdami prie intelektualinio kapitalo pritraukimo į Lietuvą, jau matome apčiuopiamą poveikį ir šalies ekonomikai. Per visus fondo veiklos metus MJJ fondas šiai krypčiai skyrė daugiau nei 1 mln. eurų, o juos gavę 45 mokslininkai Lietuvoje dirba, kuria, dėsto, o kai kurie jų jau yra pritraukę daugiau nei 5 mln. eurų Europos Sąjungos fondų lėšų savo tyrimams"", - sako fondo vadovė. Mokslo krypties grantus gavę mokslininkai Dr. Miglė Kazlauskienė, Vilniaus universiteto Medicinos mokslų centras Po doktorantūros stažuotės Ciuricho universitete, prestižinėje prof. Jinek laboratorijoje, kur dirbo su pažangiausiomis baltymų analizės technologijomis ir krioelektronų mikroskopija, dr. Kazlauskienė grįžo į Lietuvą įkurti savo tyrimų grupės VU Medicinos mokslų centre. Ji tiria žmogaus RNR adenozinų N6-metilinimo sistemos molekulinius mechanizmus, susijusius su ląstelių funkcijomis ir neurologinių ligų raida. Mokslininkė yra prestižinių žurnalų Science ir Molecular Cell publikacijų bei kelių patentų bendraautorė, gavusi EMBO ir HFSP finansavimus. Jos tikslas - sujungti fundamentinius tyrimus su klinikine praktika. Dr. Nemira Žilinskaitė-Tranas, Vilniaus universiteto Gyvybės mokslų centras Dr. Žilinskaitė-Tranas doktorantūros studijas baigė Kembridžo universitete, kur tyrinėjo neuroninių kamieninių ląstelių vystymosi genetinius mechanizmus. Grįžusi į Lietuvą, į VU Gyvybės mokslų centrą, ji tęsia tyrimus apie sinapsių plastiškumą ir neuropsichiatrinių ligų molekulinius pagrindus, taikydama pažangius transkriptomikos bei RNR reguliacijos analizės metodus. Ji taip pat yra gyvybės mokslų bendruomenę Baltijos šalyse vienijančios iniciatyvos „Nucleate Baltics"" įkūrėja ir vadovė. Dr. Mehdi Alizadeh, Vilniaus universiteto Lazerinių tyrimų centras Dr. Alizadeh, į Vilniaus universiteto Lazerinių tyrimų centrą atvyksta iš Otavos universiteto Kanadoje. Mokslininkas specializuojasi netiesinės optinės mikroskopijos srityje. Jo tyrimų objektas - technologijos, leidžiančios vaizduoti gyvas ląsteles ir audinius jų nepažeidžiant. Jis dirba su antrosios ir trečiosios harmonikų generavimo (SHG, THG), multifotoninės fluorescencijos (MPEF) ir CARS metodais. Lietuvoje jis vystys diagnostikos sprendimus, bendradarbiaudamas su universitetais, gydymo įstaigomis ir pramonės partneriais. Prof. Artūras Petronis, Vilniaus universiteto GMC Biotechnologijos institutas Po trisdešimties metų mokslinės veiklos Toronto universitete ir Kanados Psichiatrijos institute, prof. Petronis grįžęs į Lietuvą įkūrė Chrono-epigenomikos laboratoriją. Jo tyrimai siekia atskleisti, kaip epigenetiniai procesai keičiasi laiko tėkmėje ir kaip tai susiję su žmogaus vystymusi, senėjimu bei ligomis. Profesoriaus vadovaujama komanda taiko tarpdisciplininį požiūrį, jungdama molekulinius tyrimus, neurovaizdinimą ir klinikinius duomenis. Prof. Viktorija Overčiuk, Lietuvos mokslininkų sąjunga Prof. Overčiuk - habilituota mokslininkė iš Ukrainos, turinti ilgametę patirtį krizių psichologijos srityje. Lietuvoje ji įgyvendins projektą, kuriuo siekiama stiprinti visuomenės psichologinį atsparumą, pasitelkiant karo kontekste sukurtus efektyvios pagalbos modelius. Tyrimo rezultatai bus taikomi kuriant metodinius įrankius savipagalbai ir emocinės sveikatos stiprinimui įvairioms visuomenės grupėms. „Šiandien dėl talentingų mokslininkų varžosi viso pasaulio šalys, todėl mums svarbu, kad Lietuva šioje kovoje būtų matoma ir patraukli. Norime padėti mūsų universitetams pritraukti mokslininkus, kurie ne tik turi tarptautinės patirties, bet ir yra atviri dalytis ja, bendradarbiauti ir įkvėpti. Grįžtantiems tyrėjams dažnai tenka rinktis tarp noro dirbti Lietuvoje ir geresnio finansinio atlygio užsienyje - mūsų tikslas yra sumažinti šį atotrūkį ir sudaryti sąlygas dirbti Lietuvoje"", - sako MJJ fondo vadovė Kotryna Stankutė-Jaščemskienė. Teisininko, investuotojo ir filantropo Mariaus Jakulio Jason fondas, įkurtas 2019 metais, teikia finansinę paramą gabiems verslo kūrėjams, akademikams ir studentams, kurie gali ir nori prisidėti prie Lietuvos ekonomikos augimo. MJJ fondas per daugiau nei penkerius veiklos metus jau suteikė daugiau nei 2 mln. eurų vertės grantų, stipendijų ir investicijų, iš jų daugiau nei pusė - mokslo krypties grantams","M. Jakulio Jason fondas siekia pritraukti ir remti tarptautinę patirtį turinčius mokslininkus, grįžtančius į Lietuvą, tam skirdamas daugiau nei 1 mln. eurų mokslo projektams, kurie prisideda prie šalies ekonomikos ir mokslo potencialo stiprinimo."
"„Mūsų verslo partnerė „Kinfirm"" baigė kurti naują mūsų klientų savitarnos portalą. Jis skirtas biurų nuomos paslaugoms užsakyti bei joms valdyti. Klientai portale galės paprastai ir greitai atlikti patalpų rezervacijas bei užsisakyti įvairias papildomas paslaugas"", - sakė „Lords LB Asset Management"" fondų valdytojas ir verslo parko „Simbiocity"" vadovas Rokas Adlis. „Lords LB Asset Management"" valdoma investicinė bendrovė „Baltic Opportunity"" iš suomių valdomos bendrovės „Technopolis Lietuva"" verslo parką „Technopolis Ozas"" sostinėje įsigijo daugiau nei prieš metus. Šių metų pradžioje buvo baigtos ir prekės ženklo iš „Technopolio"" į „Simbiocity"" keitimo procedūros. Tai padarius biurų parko savininkai ir ėmėsi kitų planuotų darbų - pasirūpino tuo, kad klientams būtų patogiau nei anksčiau valdyti nuomos procesus. Svarbūs darbai atlikti per išskirtinai trumpą laikotarpį Anot „Kinfirm"" įkūrėjo ir direktoriaus Luko Stacevičiaus, bendradarbiaujant su „Simbiocity"" nemažai darbo reikalaujantys IT sprendimai buvo įgyvendinti per santykinai trumpą laikotarpį - naujas klientų savitarnos portalas buvo pradėtas kurti praėjusių metų gruodį ir baigtas šių metų kovo pradžioje. „Jeigu remiantis įprastine praktika, tai trys mėnesiai tokioms IT idėjoms įgyvendinti - labai nedidelis terminas. Nepaisant to, mums vis tiek pavyko sukurti tokius IT sprendimus, kad ne tik verslo parko klientams būtų paprasta jais naudotis, bet ir pačiai „Simbiocity"" organizacijai būtų lengviau įgyvendinti naujus sumanymus"", - teigia L. Stacevičius. Vilniuje veikiantis „Simbiocity"" verslo parkas yra užsitarnavęs gerą vardą. Jame yra sėkmingai išplėtotas ir įtvirtintas klientams patrauklus biurų nuomos ir su ja susijusių paslaugų paketas. Tai ir konsultacijos klientams, kurių reikia norint tinkamai įvertinti jų verslą atitinkančio biuro poreikį, pilnas biurų įrengimas, baldų nuoma bei rūpestis įmonių - klienčių darbuotojų gerove jiems jau įsikūrus. „Norime kurti darbo, poilsio ir socialinį gyvenimą jungiančių erdvių simbiozę. Tikime, kad tai mums pavyks padaryti, nes subūrėme savo srities ekspertų komandą, kuri yra užsidegusi vesti „Simbiocity"" parką ir jo bendruomenę į sėkmę"",- sakė R. Adlis Šaltinis: https://sc.bns.lt/view/item/simbiocity-su-verslo-partnere-kinfirm-emesi-klientams-svarbiu-pokyciu-504161","„Kinfirm"" bendradarbiaujant su „Simbiocity"" sukūrė naują klientų savitarnos portalą, skirtą biurų nuomos paslaugoms paprastai ir greitai valdyti, kurio kūrimas užtruko tik tris mėnesius. Šis portalas padės klientams efektyviau atlikti patalpų rezervacijas ir užsisakyti papildomas paslaugas, o „Simbiocity"""
"Konkursas vyks balandžio 10-12 dienomis Vilniuje. Jaunieji reklamos kūrėjai konkurse spręs Šaulių sąjungos padiktuotą reklamos ir komunikacijos problemą. Konkreti užduotis paaiškės konkurso metu. „Kova už mūsų visų saugią ateitį šiandien vyksta ne apkasuose, o galvose. Priešo kulkos - tai melas, skaldymas, baimės ir nepasitikėjimo valstybe kurstymas. Mūsų ginklas - kūrybiškumas, drąsa ir tiesa. Mūsų stiprybė vienybėje ir visuotiniame pasiryžime ginti savo namus, savo šeimas, savo žemę. Kviečiu stoti į šį kūrybinį mūšį, tai ne tik proga laimėti konkursą, bet ir pažadinti tautą telktis į galingą kumštį"", - kviečia Lietuvos šaulių sąjungos vadas plk. ltn. Linas Idzelis. Roberto Riabovo / BNS nuotr./Linas Idzelis „Jaunųjų liūtų"" konkursas - tai platforma kartu su nevyriausybinėmis organizacijoms vystyti aktualias socialines idėjas ir kurti reklamos sprendimus, virsiančius nacionaline kampanija. O konkurso laimėtojams - tramplinas į tarptautinį „Jaunųjų liūtų"" konkursą Kanuose, Prancūzijoje. „Jaunųjų liūtų"" konkursą Lietuvoje organizuoja oficialūs „Kanų liūtų"" festivalio atstovai - „15min grupė"" kartu su reklamos ir rinkodaros mokykla „The Atomic Garden"". Roberto Riabovo / BNS nuotr./Gabrielė Burbienė „Gyvename neramiu laiku, kai privalome ne tik galvoti apie saugų rytojų, bet ir veikti šiandien. Tikiu, kad „15min grupės"" inicijuojamas socialinės reklamos konkursas ir po jo įgyvendinta kampanija padės geriau suprasti Šaulių sąjungą, jos veiklas, paskatins veikti. Mūsų visų tikslas - gerai informuota ir sutelkta visuomenė"", - sako „15min grupės"" rinkodaros ir vystymo vadovė Gabrielė Burbienė. Konkurso dalyviams padės reklamos ir rinkodaros mokyklos „The Atomic Garden"" mentoriai. Žygimanto Gedvilos / BNS nuotr./Aivaras Šičkus „Visi prisidedame tuo, kuo galime. Kūrybiškumas reklamoje taip pat gali paversti pasaulį geresne bei saugesne vieta - mes tuo šventai tikime. Mūsų mokytojai - reklamos ir komunikacijos profesionalai - drauge su konkurse dalyvaujančiais jaunaisiais kūrybininkais padės visuomenei pažvelgti kitu kampu į Šaulių sąjungą bei jos misiją. Jei konkurso dalyvių darbai paskatins prisijungti nors vieną Lietuvos pilietį prie Šaulių sąjungos, tai - jau maža pergalė"", - mintimis dalijasi reklamos ir rinkodaros mokyklos „The Atomic Garden"" direktorius Aivaras Šičkus. Registracija į konkursą vyksta iki balandžio 8 d. puslapyje www.kanuliutai.lt. Dalyvauti konkurse gali reklamos, žiniasklaidos planavimo, skaitmeninių sprendimų agentūrų atstovai bei laisvai samdomi kūrybininkai, kurie konkurso Kanuose metu bus ne vyresni nei 30 metų. Komandą sudaro du asmenys, gyvenantys Lietuvoje. Konkursas vyks gyvai, Vilniuje.","Balandžio 10-12 dienomis Vilniuje vyks „Jaunųjų liūtų“ konkursas, kurio metu jauni reklamos kūrėjai spręs Šaulių sąjungos reklamos problemą, o laimėtojai galės dalyvauti tarptautiniame konkurse Kanuose. Organizatoriai tikisi, kad ši iniciatyva prisidės prie visuomenės informavimo ir subūrimų, skatindama kūrybiškumą reklamoje kaip ginklą prieš melą ir nepasitikėjimą."
"Šiemet „Auksinių scenos kryžių"" apdovanojimų ceremonija surengta vos prieš metus po rekonstrukcijos atvertame Klaipėdos valstybiniame muzikiniame teatre. Lukas Balandis / BNS nuotr./„Auksinių scenos kryžių"" ceremonija Profesionaliojo scenos meno vertinimo komisija iš 93-ių pateiktų pasiūlymų išrinko „Auksinių scenos kryžių"" nominantus už 2024 m. kūrybą pagal atskiras kategorijas. Šiemet yra 20 kategorijų: vėl įtraukta nominacija už dramaturgiją bei mažos formos spektaklius. Apdovanojimų komisijos narys Gytis Padegimas teigė, kad kasmet vyksta diskusijų apie teatrinį sezoną, sulaukiama kritikos. Ir tai natūralu. Pradedančiuoju menininku šiemet tapo Justinas Vinciūnas už spektaklio „Atidaryk duris"" režisūrą, Nacionalinis Kauno dramos teatras. Lukas Balandis / BNS nuotr./„Auksinių scenos kryžių"" ceremonija Kategorijoje „Lėlių ir objektų spektaklis"" laureatėmis tapo Kata Csató ir Julija Skuratova už lėlių spektaklį „Nuomojamas butas"", Vilniaus teatras „Lėlė"". J.Skuratova, atsiimdama apdovanojimą, pasiždžiaugė, kad Lietuvoje, kitaip nei Vengrijoje, saugomas laisvas žodis ir kūrėjai gali laisvai kurti. Lukas Balandis / BNS nuotr./„Auksinių scenos kryžių"" ceremonija Už „Technologijas ir dizainą"" įvertintas Eugenijus Sabaliauskas už spektaklio „Quanta"" šviesos dizainą, Lietuvos nacionalinis dramos teatre. Nominacijoje „Muzika"" apdovanotas Mantas Mockus, už muziką spektakliui „Atidaryk duris"", Nacionalinis Kauno dramos teatre. Pradėjusiais metais apdovanojimų organizatoriai buvo sulaukę nemažai kritikos, kad dramaturgai vis pamirštami. Lukas Balandis / BNS nuotr./„Auksinių scenos kryžių"" ceremonija Po metų pertraukos sugrįžo nominacija „Dramaturgija"". „Auksinis scenos kryžius"" atiteko Birutei Kapustinskaitei už pjesę „Stand-up'as prasmei ir beprasmybei"", Lietuvos nacionalinis dramos teatre. Lukas Balandis / BNS nuotr./„Auksinių scenos kryžių"" ceremonija Praėjusių metų geriausio moters vaidmens geriausia kūrėja tapo Vitalija Mockevičiūtė už Motinos vaidmenį spektaklyje „Stand-up'as prasmei ir beprasmybei"", Lietuvos nacionalinis dramos teatre. „Būsim laisvi, jei būsim drąsūs, būsim laisvi, jei aukosime Ukrainai"", - savo kalbą baigė aktorė. Lukas Balandis / BNS nuotr./„Auksinių scenos kryžių"" ceremonija Nominacijoje „Spektaklis vaikams ir jaunimui"" apdovanojimas atiteko Gabrieliui Zapalskiui už spektaklį „Aš vejuos vasarą"", Vilniaus Keistuolių teatre. Jis dėkojo savo tėvams, broliui - simboliška, bet dar vaikystėje jo tėvai mokykloje statė šią pjesę. „Ačiū ir Aidui Giniočiui, kad patikėjo"", - kalbėjo laureatas. Lukas Balandis / BNS nuotr./„Auksinių scenos kryžių"" ceremonija Teatro Mohikanui Valentinui Masalskiui buvo įteiktas „Auksinis scenos kryžius"" už nepagrindinį vyro vaidmenį. Apdovanojimas atiteko už Daktaro Hofrato Berenso ir Minhero Peperkorno vaidmenis spektaklyje „Užburtas kalnas"", Valstybinis jaunimo teatras. Šiuo metu aktorius vieši Ukrainoje, kur lanko savo buvusius studentus ir atvykti negalėjo. Nominacijoje „Nepagrindinis moters"" apdovanota Nijolė Mirončikaitė už Majos vaidmenį spektaklyje „Migla"", Valstybinis Šiaulių dramos teatre. „Noriu palinkėti jums kantrybės ir vilties. Sulauksite 84-erių metų, išdirbsite teatre 60 metų ir viskas bus gerai"", - juokavo aktorė. Lukas Balandis / BNS nuotr./„Auksinių scenos kryžių"" ceremonija Geriausiu Lietuvos baletu soliste tapo Julija Stankevičiūtė už vaidmenis baletuose „Parkas"" ir „La strada"", Lietuvos nacionalinis operos ir baleto teatre. Nominacijoje „Kostiumų dizainas"" įvertinimo sulaukė Liucija Kvašytė už spektaklio „Sugrįžimas"" kostiumų dizainą, Klaipėdos dramos teatre. Atsiimdama apdovanojimą ji padėkojo likimui už galimybę dirbti mėgstamą darbą. „Auksinis scenos kryžius"" atiteko solistei Gabrielei Bukinei už Mimi vaidmenį operoje „Bohema"", Kauno valstybinis muzikinis teatre, Sesers Andželikos vaidmenį operoje „Sesuo Andželika"", Antonijos vaidmenį operoje „Hofmano istorijos"", Lietuvos nacionalinis operos ir baleto teatre. Atsiimdama apdovanojimą ji prisiminė savo vaikystę ir nusiuntė linkėjimą savo mažajai „aš"" nei palinkėjo, kad meilė teatrui niekada neišblėstų. Lukas Balandis / BNS nuotr./„Auksinių scenos kryžių"" ceremonija Metų šokėja tapo Ester Bega už vaidmenį spektaklyje „Prarasti prisiminimai"", Kauno šokio teatre „Aura"". Dėkodama už apdovanojimą ji kalbėjo angliškai ir dedikavo šį apdovanojimą savo šeimai, padėkojo teatro vadovei Birutei Letukaitei. Lukas Balandis / BNS nuotr./„Auksinių scenos kryžių"" ceremonija Metų režisieriumi tapo Łukasz Twarkowski už spektaklio „Quanta"" režisūrą, Lietuvos nacionalinis dramos teatre, bendradarbiaujant su „Onassis Stegi"" menų centru Atėnuose, Antverpeno „De Singel"" teatru, tarptautiniu teatro festivaliu „Boska Komedia"", Nacionaliniu Brno teatru Čekijoje, Adomo Mickevičiaus institutu Lenkijoje. Vyro vaidmens nominacijoje „Auksinis scenos kryžius"" atiteko Arturui Svorobovič už Kaligulos vaidmenį spektaklyje „Kaligula"", Vilniaus senajame teatre. Tai buvo pirmas spektaklis šiame teatre kurtas lietuvių kalba. Kaip teigė teatro vadovas Audronis Imbrasis, dar ir dabar diskutuojama, kokia kalba kurti spektaklius. Choreografijos nominacijoje apdovanotas Lukas Karvelis. „Auksinis scenos kryžius"" jam atiteko už choreografiją šokio spektakliui „Kur krantas"" (Nepriklausoma šokio meno organizacija „Be kompanijos""). Lukas Balandis / BNS nuotr./„Auksinių scenos kryžių"" ceremonija Atminimo ženklas „Boriso Dauguviečio auskaras"" šiemet atiteko aktoriui Dominykui Vaitiekūnui, kuris neseniai kūrė muzikinį projektą kurtiesiems. „Noriu palinkėti, kad bent teatras turėtų erdvės žmogiškam kontaktui ir empatijos"", - sakė jis, atsiimdamas apdovanojimą. Nominacijoje „Scenografija"" laureatu tapo Fabien Lédé už spektaklio „Quanta"" scenografiją, Lietuvos nacionalinis dramos teatre. Mažos formos spektaklio nominacijoje „Auksinis scenos kryžius"" atiteko Pauliui Markevičiui už spektaklį „Café existans"", projektas „Tolyn Gilyn"". Jis padėkojo savo mokytojui Benui Šarkai ir prašė paploti visiems mokytojams. „Šį spektaklį kūrėme kaip užuovėją nuo to košmaro, kuris vyksta"", - teigė P.Markevičius. Lukas Balandis / BNS nuotr./„Auksinių scenos kryžių"" ceremonija Nominacija už viso gyvenimo nuopelnus atiteko aktorei legendai Reginai Varnaitei. Aktorė pati atsiimti neatvyko, atvažiavo atžalos. Padėkos kalbą sakė R.Varnaitės anūkas. „Būdavo keista ir labai malonu, kai einant pasivaikščioti - staiga nepažįstami žmonės šypsodavosi jai"", - kalbėjo R.Varnaitės vaikaitis.","„Auksinių scenos kryžių"" apdovanojimų ceremonija šiemet vyko Klaipėdos valstybiniame muzikiniame teatre, kur buvo apdovanoti geriausi teatro kūrėjai pagal 20 kategorijų. Tarp laimėtojų buvo pradedantysis menininkas Justinas Vinciūnas, geriausia aktorė Vitalija Mockevičiūtė ir metų režisierius Łukasz"
"Apie tai Ą.Misiukevičius pranešė socialiniame tinkle „Instagram"". Naujiena sutiko pasidalinti ir su naujienų portalo Žmonės.lt skaitytojais. „Instagram"" istorijose vyras parodė patalpas. Grožio salonas įsikūręs sostinės centre, Gedimino prospekte. Patalpose įrengtos vietos grožio meistrams, o norintiems pradėti dirbti Ąžuolas suteikia galimybę nusipirkti ir reikalingą įrangą. „Įdėjome daug meilės su mama. Patalpos yra tuščios ir galite jas išsinuomoti, palieku įrangą, kurią esant poreikiui galite nusipirkti. Salone yra kriauklė, virtuvė - viskas, ko reikia sėkmingam darbui. Vilniaus centre - vieta tobula"", - pasakojo Ą.Misiukevičius. Stop kadras./Ąžuolas Misiukevičius Vietą salone gali atrasti ne tik plaukų stilistai, bet ir kiti meistrai. „Kirpėjai gali vykdyti savo veiklą, kadangi yra įrengtos dvi darbo vietos. Taip pat dvi makiažo vietos, sandėliukas, kiti kabinetai, galvos zona, virtuvė ir dar vienas kabinetukas. Į šią vietą įdėta daug darbo ir meilės"", - „Instagram"" istorijose kalbėjo vyras. Naujienų portalui Žmonės.lt Ą.Misiukevičius papasakojo, kad plečia ne tik savo patalpas, bet ir paslaugas. „Augam todėl tenka keisti i patogesnes patalpas, kur galima atvykti ne tik į plaukų procedūras, bet ir įsigyti produktų"", - naujienų portalui Žmonės.lt kalbėjo plaukų stilistas. Stop kadras./Ąžuolas Misiukevičius Jis neslėpė, kad su vieta atsisveikinti sunku, nes joje liko daug prisiminimų. „Senajai vietai visada turėsiu tik geriausius prisiminimus. Atėjo metas atsisveikinti ir perleisti kitiems, tikiuosi, kad kažkam, tai bus gera, nauja pradžia"", - palinkėjimu būsimiems nuomininkams pasidalijo jis.","Ąžuolas Misiukevičius pranešė apie naują grožio saloną Vilniaus centre, Gedimino prospekte, kurį įrengė su mama, siūlydamas nuomotis patalpas ir įsigyti reikalingą įrangą įvairiems grožio meistrams. Naujajame salone įrengtos darbo vietos kirpėjams, makiažo meistrams ir kitiems specialistams, o"
"Avinas 15min nuotr./Avinas Šiandien gali atsirasti netikėtumų, kurie privers jus pergalvoti savo gyvenimo kryptį. Būkite atidūs ženklams ir neskubėkite priimti sprendimų. Bus svarbu išlaikyti kantrybę ir leisti įvykiams vystytis savo eiga. Jautis 15min nuotr./Jautis Diena bus palanki kūrybinėms idėjoms ir asmeniniam tobulėjimui. Šiandien neskubėkite įgyvendinti ilgalaikių tikslų, nes rezultatai gali būti negreitai. Atkreipkite dėmesį į savo sveikatą, kad išvengtumėte pervargimo. Dvyniai 15min nuotr./Dvyniai Galite jaustis šiek tiek pasimetę, nes šiandien viskas gali vykti greitai ir nenuspėjamai. Pasistenkite išlaikyti pusiausvyrą tarp profesinių ir asmeninių reikalų. Pasitikėjimas savimi ir gera nuotaika padės susidoroti su iššūkiais. Vėžys 15min nuotr./Vėžys Pabandykite šiandien sutelkti dėmesį į šeimą ir namų aplinką. Gali tekti priimti svarbų sprendimą, susijusį su gyvenamąja vieta. Šeimos nariai ar artimi žmonės gali suteikti daug emocinės paramos. Liūtas Shutterstock nuotr./Liūtas Jūsų komunikacija šiandien bus labai svarbi. Galite pasinaudoti savo įtaka aplinkiniams, tačiau nepamirškite atsakomybės. Šiandien gali atsirasti progų išreikšti savo mintis ir nuomonę, reikšdami idėjas nesivadovaukite jausmais. Mergelė 15min nuotr./Mergelė Šiandien rekomenduojama išlaikyti atsargumą ir nepasiduoti spontaniškiems pirkimams ar investicijoms. Rūpindamiesi savo materialine gerove nepamirškite, kad etinė gerovė yra taip pat labai svarbi. Svarstyklės 15min nuotr./Svarstyklės Jūsų santykiai su aplinkiniais šiandien bus pagrindinis dėmesio objektas. Galbūt susidursite su nesutarimais, tačiau jūsų gebėjimas rasti kompromisą ir pasitikėti kitais padės išspręsti kilusias problemas. Skorpionas 15min nuotr./Skorpionas Šiandien gali pasireikšti intensyvios emocijos, todėl geriau vengti konfliktinių situacijų. Skirkite laiko saviugdai ir atsigavimui. Jeigu jausitės per daug įsitempę tai pabandykite atsipalaiduoti medituojant ar dirbant fizinį darbą. Šaulys 15min nuotr./Šaulys Jūsų socialinis gyvenimas šiandien bus itin aktyvus. Pasinaudokite proga bendrauti su draugais, dalytis idėjomis ir kurti naujas pažintis. Tai puikus metas įgyvendinti savo kūrybines idėjas ir siekti ilgalaikių tikslų. Ožiaragis Ožiaragis Galbūt šiandien reikės priimti svarbius sprendimus, susijusius su profesine veikla. Galite jaustis pasiklydę ir jausti įtampos. Tai puikus laikas nustatyti aiškias prioritetų ribas ir į viską labiau pasigilinti. Vandenis 15min nuotr./Vandenis Šiandien jūsų protas ir kūrybinės idėjos bus aktyvios. Tai puikus metas svajoti, dėliotis planus ateičiai. Nepamirškite pasidalinti savo mintimis su artimais žmonėmis, nes tai gali atnešti naudos. Žuvys 15min nuotr./Žuvys Šiandien gali kilti vidinių abejonių dėl tavo tikslų ar sprendimų, tačiau labai svarbu pasikliauti savo intuicija. Jei susidursite su paslaptimis ar nežinomais dalykais, atsargiai reaguokite į šias situacijas ir pasistenkite nesielgti skubotai. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šis tekstas pateikia horoskopus kiekvienam zodiako ženklui, akcentuojant įvairias nuotaikas ir iššūkius, su kuriais jie gali susidurti šiandien, kartu skatindamas skaitytojus žiūrėti į astrologinę informaciją kritiškai."
"Patiks net ir išrankiausiems gurmanams Velykos tiesiog neįsivaizduojamos be kiaušinių, ypač margintų. Tačiau šventiniam stalui ryškių spalvų bei skonių suteikia ir patys įvairiausi mėsiški patiekalai. Vienas iš senųjų Velykų papročių sako, kad velykiniai patiekalai turi padėti užsitikrinti šeimos gerovę. Jie taip pat simbolizuoja laimę ir gerą derlių, o su sočiais mėsiškais ir kitais užkandžiais tai padaryti itin paprasta. Jau nuo šios savaitės visose „Lidl"" parduotuvėse ieškokite skonio receptorius džiuginančių mėsos produktų, papuošiančių tiek šventinį, tiek ir kasdienį stalą. Itin gardus bei nekasdieniškas „Deluxe"" karpačias, pagardintas alyvuogių aliejumi jūsų lauks vos už 3,99 Eur. Suklusti turėtų saliamio mėgėjai: tik už 1,99 Eur galėsite įsigyti trumais arba pistacijomis pagardinto saliamio. Dėmesio verta naujiena - saliamis su parmezano sūriu, kurį įsigysite už 2,49 Eur. „Lidl"" pasiruošęs pamaloninti ir paštetų gerbėjus, nes šių gardumynų asortimentas atrinktas itin kruopščiai. Daugelio pamėgtas „Deluxe"" paštetų rinkinys kainuoja tik 2,99 Eur. Dar pigiau - vos už 1,99 Eur - įsigysite vieną iš net septynių šventiškų ir išskirtinių paštetų: su šampanu, kalakutiena, elniena ir dar daugiau. Tikra fiesta jūrų gėrybių gerbėjams Tradiciškai, kai kuriose Europos, taip pat Lietuvos vietose Velykų rytą gali būti patiekiama žuvis. Tačiau ant šiuolaikinio šventinio stalo gali atsidurti ir kiti patiekalai iš jūrų gėrybių, o jų specialiame „Deluxe"" asortimente yra pačių įvairiausių. 100 g išskirtinės, sertifikuotos „Deluxe"" marinuotos laukinės lašišos įsigysite už 4,49 Eur, o 150 g rūkytos vaivorykštinio upėtakio filė, tiek klasikinės, tiek su krapais, kainuoja 4,99 Eur. Vertinantieji moderniąją virtuvę turėtų išmėginti „Deluxe"" lašišos filė tešloje: net 700 g šio gardumyno kainuoja 9,99 Eur, o išsirinkti galite iš dviejų skonių: su krapų padažu arba su špinatais. Pavasariška gaiva, lengvumas ir puošnumas - esminės priežastys, kodėl lašiša tešloje - tokia mėgstama per Velykas Šiaurės ir Vakarų Europoje. Artėjančių švenčių pažiba - virtas amerikinis omaras glazūroje. 11,99 Eur kainuojantis delikatesas papuoš net ir išrankiausių gurmanų stalą. Šiek tiek sviesto, druskos, česnako, petražolių, citrinos sulčių, ir beliks tik pirštus apsilaižyti iš malonumo! „Lidl"" nuotr./Grįžta ne tik paukščiai: šventiškas „Deluxe"" asortimentas - jau „Lidl"" lentynose Gurmaniškoms popietėms - saldūs „Deluxe"" atradimai Šventėms ieškantys gurmaniškų desertų turėtų užsukti į „Lidl"", kurio lentynose - daugiau nei kelios dešimtys gardžiųjų „Deluxe"" saldumynų. Nuo mažyčių pyragėlių iki egzotiškųjų datulių - kiekvienas ras sau tinkantį saldėsį. Velykos - naujumo, atgimimo šventė, todėl „Lidl"" kviečia išbandyti šventišką naujieną - vyniotinį su vaisiniu įdaru. Miško uogomis arba vaisiniu kremu pagardintas vyniotinis - už 6,99 Eur. Įdomu tai, kad tokių vyniotinių versijų yra ne viena, o ir skiriasi jos Europos regionuose, būtent vyniotiniai su vaisiniu įdaru - dažnas Velykų pasirinkimas rytinėje Europos pusėje. Be abejo, ir Lietuvoje. Deja, tiksliai nuspėti Velykų orų prognozės - beveik neįmanoma, tačiau žinome tai, kad šylant orams, norisi vis dažniau paskanauti ledų. Šventiniame „Deluxe"" asortimente - ir jau pažįstami, ir visiškai nauji šaltieji desertai. Už 2,99 Eur įsigysite vieną iš trijų sluoksniuotų ledų desertų, o vos už 1,49 Eur skanaukite gurmaniškų „Deluxe"" ledų desertų: su bananais ir karamele arba sausainiais ir šokoladu. Nepakartojama desertų klasika - „Creme Brulee"" desertas, kurį „Lidl"" parduotuvėse įsigysite vos už 1,99 Eur. Greta jos dera „Tiramisu"" desertas ir plikyti tešlos pyragaičiai „Profiteroles"": tiek vieni, tiek kiti kainuoja 3,49 Eur. Dėl savo lengvumo ir neįtikėtino gardumo jie puikiai vainikuos šventinius pietus. Šiuo metu Lietuvoje veikia 81 „Lidl"" parduotuvė 29 šalies miestuose: Vilniuje, Kaune, Klaipėdoje, Šiauliuose, Alytuje, Marijampolėje, Kėdainiuose, Telšiuose, Kretingoje, Mažeikiuose, Tauragėje, Jonavoje, Panevėžyje, Ukmergėje, Utenoje, Plungėje, Palangoje, Elektrėnuose, Visagine, Šilutėje, Radviliškyje, Vilkaviškyje, Druskininkuose, Rokiškyje, Kaišiadoryse, Nemenčinėje, Gargžduose, Molėtuose ir Jurbarke.","„Lidl“ parduotuvėse Lietuvoje siūlomas platus šventinis „Deluxe“ asortimentas, kuriame galima rasti įvairių gurmaniškų mėsos produktų, jūros gėrybių bei desertų, skirtų tiek Velykų, tiek kasdieniam stalui. Pirkėjai gali rinktis iš įdomaus ir įvairaus asortimento, atitinkančio įvairius skoni"
"Kaltinamajam pareikštas kaltinimas dėl to, kad jis, būdamas Europos aviganio mišrūno savininkas, pažeisdamas teisės aktuose nustatytus reikalavimus, elgdamasis neatsargiai, nuosavo namo teritorijoje, turėdamas pareigą užtikrinti, kad jo laikomas šuo nekeltų pavojaus kitiems aplinkui esantiems asmenims, ypač mažamečiams vaikams, šios pareigos neužtikrino, elgėsi neatsakingai ir nerūpestingai, t. y. šunį laikė nepririštą, be antsnukio ir be priežiūros kieme, dėl ko šis užpuolė, apkandžiojo ir nepataisomai subjaurojo pavėsinėje sėdėjusios mažametės veidą. Mažametei padaryti sužalojimai atitinka sunkų sveikatos sutrikdymą. Kaltinamajam kaltinimai pareikšti dėl sunkaus sveikatos sutrikdymo dėl neatsargumo (Lietuvos Respublikos baudžiamojo kodekso 137 straipsnio 1 dalis). Už šio nusikaltimo padarymą baudžiama laisvės apribojimu arba areštu, arba laisvės atėmimu iki trejų metų. Jaučio nepririšusiai ūkininkei - teistumas Sausį Klaipėdos apylinkės teisme buvo baigta nagrinėti byla, kurioje nuteista ūkininkė. Moteris neužtikrino, kad jos laikomas gyvulys būtų pririštas. 2023-iųjų metų lapkričio 16-ąją, apie 13 val., per nutrauktą elektrinį piemenį iš ganyklos, esančios Klaipėdos rajone, moteriai priklausantis jautis, atbėgo į tame pačiame kaime gyvenančio senolio kiemą ir jį traumavo. Vyras, vežamas į ligoninę, mirė. Teismas, įvertinęs nurodytas aplinkybes, kaltinamajai skyrė 4 metų laisvės atėmimo bausmę, kurios vykdymą atidėjo 2 metų laikotarpiui, įpareigojant per bausmės vykdymo atidėjimo laikotarpį neišvykti už gyvenamosios vietos miesto (rajono) ribų be nuteistosios priežiūrą vykdančios institucijos leidimo. Taip pat nuosprendžiu nuspręsta keturių nukentėjusiųjų civilinius ieškinius tenkinti iš dalies bei jų naudai priteisti 53 tūkst. eurų neturtinės žalos ir 2 740 turtinės žalos atlyginimą.","Kaltinamasis buvo pripažintas kaltu dėl neatsargumo, kai jo nepririštas šuo sunkiai sužalojo mažametę, už ką gresia laisvės apribojimas ar laisvės atėmimas iki trejų metų; taip pat ūkininkei paskirta 4 metų laisvės atėmimo bausmė su vykdymo atidėjimu, kai jos nepririštas jautis mirtinai sužeidė senolį."
"Ši garso kelionė - tai unikali patirtis, nukelianti į laivo-muziejaus M52 „Sūduvis"" gyvenimą. Ekskursijos dalyviai savo ausinėse išgirs pasakojimus apie laivo istoriją, misiją ir nuotykius Baltijos jūroje. Laivo erdvėse skambės jūrininkų pasakojimai apie tarnybą Lietuvos karinių jūrų pajėgų priešmininiame laive M52 „Sūduvis"". Laivas, kaip personažas, kvies pažinti savo praeitį - nuo tarnybos Vokietijoje iki atvykimo į Lietuvą. Kelionės garsinis pasakojimas sudarytas iš specialiai kiekvienai erdvei sukurtų edukacinių scenų, o judėjimo kryptį brėš paties laivo vingrūs koridoriai. Jo erdvėse atgims žmonių balsai: įgulos nariai pasakos apie save ir tarnybą laive. Lietuvos jūrų muziejaus nuotr./Ekskursija laive-muziejuje „Sūduvis"" „Jūros sagą"" kūrė edukatorius Mindaugas Žvirgždys, aktorius Mikalojus Urbonas, scenarijų ir tekstą - rašytoja Virginija Rimkaitė, muziką - kompozitorius Kristijonas Lučinskas, Ekskursijos dalyviai išgirs šių laive tarnavusių kariškių pasakojimus: Vitalijaus Aleksandravičiaus (Aprūpinimo tarnybos vadas - laivo bocmanas), Andriaus Kielos (sistemininkas), Dariaus Auškelio (Sistemininkų komandos vadas), Justo Žaglinskio (Elektromechaninės kovinės dalies vadas I), Tomo Abromavičiaus (Elektromechaninės kovinės dalies vadas II), Edgaro Padimansko (virėjas), Rimanto Preimanto (laivo vadas), Andriaus Galdiko (akustikas ir signalininkų komandos vadas), Andriaus Riaukos (Vairininkų navigatorių komandos vadas), Mariaus Safonovo (artirelistas), Dainiaus Jurevičiaus (naras). Buvęs laivo vadas R.Preimantas pasakoja, kaip pasirinko kariškio kelią: „Tarnaujant „Sūduvyje"" 2005-2014 metais, mano kajutės durys visada buvo atviros. Laivo vadas atsakingas už viską: įgulą, laivo saugumą, ginkluotę. Mano istorija prasidėjo toli nuo jūros. Gimiau Baisogaloje, Radviliškio rajone - mažame miestelyje, apie 200 kilometrų nuo jūros. Iki tol jūrą mačiau tik per trumpas vasaras, kartą per metus. Bet viskas pasikeitė 12 klasėje, kai tėvukas pastebėjo laikraštyje skelbimą, kviečiantį jaunuolius į atranką į Vokietijos Jūrų karo akademiją. Jūra atrodė tolimas pasaulis, bet, kaip sakoma, apetitas kyla bevalgant. Įstojau, ir gyvenimas pradėjo nebesiskirti nuo bangų ir vėjų. Baigiau Karinių jūrų pajėgų akademiją Vokietijoje kaip vienas geriausių užsienio studentų. Įdomu, kad būtent Vokietijoje pirmą kartą užlipau ant laivo „Sūduvis"". Tada buvau dar kariūnas, jaunas studentas, bet netrukus šis laivas tapo mano tarnybos namais"". Aurelijos Jašinskienės/15min.lt nuotr./Karinis laivas „Sūduvis"" virto muziejumi. Aprūpinimo tarnybos vadovavęs Vitalijus Aleksandravičius sako, kad pasiilgsta savo jaunystės ,,Sūduvyje"": „Tada jautėmės nemirtingi, - pasakojo V.Aleksandravičius. - Viskas buvo įdomu, linksminomės, bet žinojome vienas kito ribas ir jų neperžengėme. Jūroje buvome ne tik jūreiviai, bet ir dėl bendro tikslo besistengianti komanda, surišta darbais ir tikėjimu tuo, ką darome. Sąžiningai ir atsakingai atlikti pareigas buvo tarsi nerašyta taisyklė, kurią visi jautėme giliai širdyje. Čia nebuvo vietos simuliuoti. Laivas buvo mūsų namai, o jūra - tai, kas mus jungė"" Lietuvos jūrų muziejaus nuotr./""Sūduvis"" - buvęs Karinių jūrų pajėgų laivas Šios ekskursijos startuoja balandžio 18 dieną. Jos rengiamos nemokamai lankytojams, įsigijusiems laivo-muziejaus lankymo M52 „Sūduvis"" lankymo bilietą. Ekskursijos trukmė - iki 1 val. Joje vienu metu gali dalyvauti ne daugiau 12 asmenų. Laivo erdvės yra ganėtinai specifiškos, dėl saugumo amžiaus cenzas - nuo 12 metų. Taip pat prašoma apsirengti ir apsiauti patogiai, nes teks užsukti į netikėčiausias karinio laivo erdves (nusileisti siaurais ir stačiais laiptais į variklių skyrių, pakilti ant viršutinio denio ir pan.). Ekskursijos nepritaikytos žmonėms su fizine ir klausos negaliomis.","Garso kelionė laive-muziejuje M52 „Sūduvis“ siūlo unikalią patirtį, kurioje dalyviai per ausines išgirsta laivo istorijas, misiją ir jūrininkų pasakojimus apie tarnybą, o edukacinės scenos atgaivina laivo praeitį. Šios ekskursijos, skirtos asmenims nuo 12 metų, prasided"
"Paskutiniu metu Lietuvos žmonių dėmesio centre atsidūrė žinomiausios šalies nuomonės formuotojos Karolinos Meschino ir reperio Dominyko Ježerio-OG Version skyrybos. Žmonės aktyviai seka šią dramą, dalijasi nuotraukomis ir garsiai aptarinėja Karolinos ir OG Version naujus gyvenimus. Šia tema prabilo ir fotobūdelės skandalu išgarsėjusi Skaistės Mood. „Nusprendžiau, kad šiek tiek pasisakysiu Karolinos Meschino tema. Skyriau 10 minučių pasicekavinti, kas ten vyksta. Mane nustebino tai, kad visą šią situaciją labai gvildena moterys. Komentuoja, kelia nuotraukas, kur, kada ir su kuo ji buvo. Tai vėl gi, atsiremiam į tą pačią sieną, kad moteris moterį labai dažnai nori pašiepti. Tai buvo ir mano situacijoj, labai daug moterų, kurios heitina, nepalaiko, visaip vadina, tai yra labai didelė problema su moters požiūriu į moterį"", - kalbėjo ji. „Pavyzdžiui, paimkime mano reakciją į Karolinos Meschino skyrybas. Aš pamačiau ir pagalvojau - išsiskyrė, gaila, kad žmonės skiriasi, bet iškart supratau, kad gerai, jog išsiskyrė, nes reiškiasi buvo blogai. Ir ką toliau gvildenti toje temoje, ką kalbėti jeigu mes, visuomenė, sužinojom, kad jie išsiskyrė. Kur ten dar ieškoti kažkokių dalykų, kodėl ją fotografuoti, rodyti, kad ji su kitu. Jeigu mes žinome faktą, kad išsiskyrė. Žmonės, kurie nori apkalbėti jiems nėra svarbu faktai, jie tiesiog varo, varo, varo ir bando už kažko užsikabinti. Visa ši situacija yra labai aiški ir paprasta - išsiskyrė. Kur ten dar toliau kapstyti. Bet žmonės, discordas visada nori už kažko kabintis ta tema. Galėčiau pasakyti, kad jie nori skaudinti tą žmogų, kelti emocijas vis aukščiau ir aukščiau, kas mano nuomone yra žiauriai neverta ir labai liūdna"", -tęsė Skaistė. Moteris prisiminė ir savo skandalą, kuomet išplito jos ir vaikino pikantiškos nuotraukos iš „Bardako"" klubo fotobūdelės. Ji džiaugėsi, kad ir net gaunant tiek kritikos sugebėjo išlikti stipri, tačiau jeigu jos vietoje būtų buvusi kita mergina situacija galėjo pakrypti kita linkme. „Tie patys žmonės patys sau kelia neigiamas emocijas, nes jie bando kitam kelti neigiamas emocijas ir apkalbėti. Taigi, koks yra šito viso tikslas, niekaip nesuprantu, kodėl negalima ramiai gyventi. Šis klausimas man dažnai iškyla. Karolina pasakė, kad anksčiau vartojo antidepresantus. Daugybė žmonių susiduria su tokiais dalykais. Nesuprantu, kodėl žmonės nepagalvoja, kad nereikia kitiems kelti blogų emocijų ir viską aštrinti, aštrinti situacijas. Aš taip pat geriu antidepresantus. Niekas to nežino, gerai, bet tas heito burbulas, avių banda atrodo, kad jie neturi smegenų pamastyti apie žmogų, kas su juo bus, kai jie taip puola. Gera, kai yra stiprūs žmonės ir susitvarko su dalykais ir viskas praeina, bet aš tinklalaidėje buvau pasakius tokius žodžius - gerai, kad aš nebuvau ta mergina, kuri dėl mano situacijos nenušoko nuo tilto. Kitą merginą užpuolus tokia situacija būtų sugniuždžiusi iki pamatų. Kam reikia viso šito bandymo sutrypti žmones"", - kalbėjo žinoma moteris. Ji pamastė, kad žmonės nori pasisakyti ir aptarti kitų gyvenimus tuomet, kai juose suranda ir pajaučia artima sau. „Žmonės pasisako tada, kada ta tema liečia ir juos. Pavyzdžiui, mane asmeniškai liečia Karolinos tema, todėl aš pasisakiau. Mane liečia tuom, kad jeigu išsiskirčiau aš, tai, kokio heito sulaukčiau iš vyrų ir moterų, nes vis dar jo sulaukiu, esu vadinama bjaurybe, šlykštyne. Tai man įdomu, kaip aš būčiau traktuojama ir kokį spaudimą ir žodžius gaučiau. Norėjau pasakyti tai, kad ir mano buvusioje istorijoje, žmones kažkas palietė. Puikiai suprantu, kad yra kažkur tas cinkelis, kuris liečia ir pykdo dėl kažko. Manęs asmeniškai ši situacija nepykdo, norisi tik palaikyti, juk patys savo aplinkoje turime besiskiriančių žmonių. Ėjimai į pasimatymus po skyrybų, ar gi nesuprantama? Suprantama"", - mintis dėstė Skaistė.","Lietuvoje plačiai diskutuojama apie Karolinos Meschino ir Dominyko Ježerio-OG Version skyrybas, o žinoma nuomonės formuotoja Skaistė Mood išreiškė savo nuomonę apie visuomenės polinkį kritikuoti ir teisti moteris tokiose situacijose. Skaistė pabrėžė, kad žmonių noras aptarinėti kitų gyvenimus gali sukelti"
"Pabradės poligone, Švenčionių rajone, rastas ketvirtas dingęs JAV karys. Karys dingo per nelaimę, kai į pelkę praėjusį antradienį įvažiavo šarvuota karinė mašina su keturiais JAV kariais. Gelbėjimo operacija truko šešias dienas. Pirmadienį šarvuota karinė mašina buvo ištraukta iš pelkės, joje rasti trys žuvę kariai. Antradienį rastas ir ketvirto kario kūnas. Kario ieškojo daug žmonių iš skirtingų šalių. Kario ieškoti padėjo kariai ne tik iš Lietuvos, bet ir iš • JAV, • Estijos, • Lenkijos. Taip pat kario paieškoje dalyvavo narai ir karo policija. Kario paieškoje dalyvavo ir šunys, kurie moka ieškoti žmonių pagal kvapą. Estai atvežė net šunis, kurie gali ieškoti vandenyje. Taip pat buvo naudojami dronai, kurie skraido virš pelkės ir padeda matyti sunkiai prieinamas vietas. Vienas dronas turi radarą, kuris mato pro žemę. Lenkijos kariai valė kelią prie pelkės. Jie šalino medžius ir ruošė vietą specialioms mašinoms jei reikėtų pumpuoti vandenį. JAV gynybos atstovas Pete'as Hegsethas išreiškė užuojautą visų keturių žuvusių karių šeimoms. Jis padėkojo visiems, kurie dalyvavo karių paieškoje. Jis sakė, kad gelbėjimo operacija vyko greitai ir atsakingai. Lietuvos krašto apsaugos ministrė Dovilė Šakalienė taip pat padėkojo visiems, kurie padėjo šioje sudėtingoje operacijoje. Ji sakė, padaryta viskas, kad JAV kariai būtų rasti ir sugrąžinti savo šeimoms. Ministrė išreiškė užuojautą žuvusių karių šeimoms. Artimiausiu metu žuvę kariai bus išlydėti namo specialios ceremonijos metu.","Pabradės poligone rastas ketvirtas dingęs JAV karys po šešias dienas trukusios paieškos operacijos, kurioje dalyvavo Lietuvos, JAV, Estijos ir Lenkijos kariai bei narai, šunys ir dronai. Lietuvos krašto apsaugos ministrė ir JAV gynybos atstovas išreiškė užuojautą žuvusių karių šeimoms ir padėkojo visiems, prisidėjusiems prie paieškos."
"Be vieno iš lyderių Damiano Lillardo ir toliau priversti žaisti Doco Riverso auklėtiniai namie 136:111 (21:16, 41:28, 38:31, 36:26) susitvarkė su penktą nesėkmę iš eilės patyrusia „New Orleans Pelicans"" (21-59) ekipa. IT'S THE GIANNIS SHOW IN MILWAUKEE 🤩 Back-to-back and-1's followed by the alley-oop SLAM 💥 He's got 28 PTS with 3 minutes left in the 3Q! pic.twitter.com/ogB2hOYk1Q — NBA (@NBA) April 11, 2025 „Bucks"" bėgti nuo varžovų ėmė trečiojo kėlinio pabaigoje, o ketvirtajame nugalėtojas jau nekėlė jokių klausimų. Tris trigubus dublius iš eilės prieš tai surinkęs G.Antetokounmpo šįkart pelnė 28 taškus (10/15 dvit., 1/2 trit., 5/10 baud.), sugriebė 11 kamuolių ir atliko 5 rezultatyvius perdavimus. Kevinas Porteris Jr. pridėjo 20 taškų (1/5 trit.), 7 rezultatyvius perdavimus ir po 5 perimtus bei atkovotus kamuolius nuo suolo. Jau dėl nieko nekovojančių „Pelicans"" krepšininkų gretose išsiskyrė Lesteris Quinonesas - 21 taškas (2/11 trit., 6 rez. perd.) ir po 20 surinkę Jamalas Cainas (7 atk. kam.) bei Keionas Brooksas Jr. (4/8 trit., 6 atk. kam.). Šešis sykius iš eilės laimėjusi „Bucks"" yra viena iš karščiausių NBA lygos ekipų ir užima 5 vietą Rytų konferencijoje. „Pelicans"" žengia priešpaskutinė - keturiolikta - Vakaruose. Kiti NBA rezultatai: „Detroit Pistons"" - „New York Knicks"" 115:106 Cade Cunningham with a STELLAR showing in a potential first-round preview! 😤 36 PTS 😤 8 AST Pistons get the win over New York! pic.twitter.com/mqnTD5mdmP — NBA (@NBA) April 11, 2025 „Indiana Pacers"" - „Cleveland Cavaliers"" 114:112 CLUTCH TYRESE HALIBURTON 🤩🤩 HITS BACK-TO-BACK THREES TO GIVE INDIANA A 6-PT LEAD IN THE 4Q!! Get to TNT for the final minutes 🍿 pic.twitter.com/JUt48O7YgE — NBA (@NBA) April 11, 2025 „Brooklyn Nets"" - „Atlanta Hawks"" 109:133 CAREER NIGHT FOR ZACCHARIE RISACHER 🚨 💪 38 PTS (career-high) 💪 4 REB 💪 2 STL 💪 6 3PM pic.twitter.com/4sIArQCVyx — NBA (@NBA) April 11, 2025 „Memphis Grizzlies"" - „Minnesota Timberwolves"" 125:141 Anthony Edwards answered the call in a PIVOTAL standings battle in Memphis! 🐜 44 PTS 🐜 5 REB 🐜 7 3PM Timberwolves enter a 3-way tie with the Grizzlies and Warriors for West #6 🤯 pic.twitter.com/l9jNmuPTzS — NBA (@NBA) April 11, 2025","Milvokio „Bucks“ be Damiano Lillardo įveikė „New Orleans Pelicans“ 136:111, Giannis Antetokounmpo surinko 28 taškus. „Bucks“ iškovojo šeštą pergalę iš eilės ir užima penktą vietą Rytų konferencijoje, o „Pelicans“ yra keturiolikta Vakaruose."
"LNK laidoje „Šeškinės 20"" šį trečiadienio vakarą kalbėdami apie roastų etiką, komikai neslepia - juokas kartais žeidžia, bet esmė - kontekstas ir susitarimas. „Patyčios dažniausiai implikuoja, kad tu nelabai gali apsiginti ir, kad tu įsižeidi, o roast‘ai yra speciali erdvė"", - paaiškino Antanas. „Nereikia apsigauti, tai ir yra patyčios. Tiesiog tuo metu, tame kambaryje mes esam susitarę, kad tokios taisyklės. Tai vis tiek yra įžeidimo humoras. Pirma taisyklė, kad turi būti juokinga ir tiek"", - pridėjo Viktoras Balykov. Stop kadras/Komikai TV laidoje „Kai tu roastini, tu nesieki įžeisti žmogaus, tu galvoji, kaip juokingiau padaryti, o kai tu tyčiojiesi, tu nori įskaudinti"", - LNK laidoje „Šeškinės 20"" šį trečiadienio vakarą kalbėjo Laura. Nors roastuose egzistuoja susitarimas, kad viskas yra tik juoko forma, komikai pripažįsta, jog vis dėlto yra temų, kurių geriau vengti. „Gal geriau neliesti tų temų, kurios labai skaudžios žmogui. Tai aš stengiuosi per daug iš to ir nejuokauti, kad nelipti dar labiau žmogui ant žaizdos. Čia dar toks empatijos dalykas"", - pasakojo Laura. Stop kadras/Komikai TV laidoje Anot Antano Kisliako, komikai nėra gyvuliai. „Nėra taip, kad sėdim ir mėgaujamės, kad kažkam skauda ar liūdna. Visą laiką, kad suprastų žmonės, kurie žiūri, mūsų intencija, pirminis tikslas yra prajuokinti."" „Geriausia juokauti apie kažką, kas yra galios pozicijos prieš tave. Ta prasme, ne iš silpnesnio, bet iš stipresnio už tave. Dar vienas dalykas ką tu gali roast‘inti, tai gali save roast‘inti"", - juokėsi Viktoras. Laura Dragūnaitė laidoje „Šeškinės 20"" taip pat papasakojo ir apie savo komikės karjeros pradžią, nes buvo viena iš pirmųjų komikių merginų. Stop kadras/Komikai TV laidoje „Ėjau žiūrėti, kaip kiti juokauja, nusivyliau jais ir galvoju, reikia man eiti. Tu turi ateiti ir parodyti, kad esi juokingas. Pradžia man tada atrodė gerai, bet dabar, kai žiūriu atgal, suprantu, kad nebuvo taip gerai. Buvo truputį ir avanso iš publikos, nes mergina, o tada nebuvo daug tų merginų, tik Vita Žiba ir tada aš atėjau"", - dalinosi Laura. Laidoje buvo diskutuojama ir apie tai, kokią įtaką vaikams daro roastai ir ar tai neskatina patyčių. „Aš manau, mes daug kalbam apie tai, kad čia nėra siekiama tuo įžeisti, kaip tik, darom tiesiog juokingai. Dar kaip tik mokom tuos vaikus, kad į viską reikia paprasčiau žiūrėti, kad tavo kažkokie trūkumai nieko nereiškia, tu pats gali iš jų pasijuokti ir tada niekas prieš tave nieko neturės"", - tikino L.Dragūnaitė. „Iš manęs tyčiodavosi mokykloje, stovyklose ir nebuvo tada jokių roastų, tai čia ne roastų problema"", - atviravo V.Balykov. Stop kadras/Komikai TV laidoje Komikai taip pat išdavė savo paslaptis, kaip gimsta jų bajeriai. „Šiaip reikia pastoviai galvoti ir įjungti radarą. Tiesiog eini, kažkas nutinka ir turi pagalvoti, ar čia juokinga, ar čia pakankamai juokinga. Dažniausiai, kada ateina, tada ateina, nelabai gali prievartą parašyti tą gerą bajerį"", - sakė Viktoras. Antanas pridūrė, kad sutinka su Viktoru: „Galbūt tai, ką tu užsirašei dabar, yra nesąmonė, bet kai pasisuks kontekstas, čia gali būti dideli pinigai."" Komikų darbas ir kasdienybė - šį trečiadienio vakarą 20 val. laidoje „Šeškinės 20"" per LNK.","LNK laidoje „Šeškinės 20"" komikai aptarė roastų etiką, pabrėždami, kad jų tikslas yra juokas, o ne įžeidimas, tačiau svarbus kontekstas ir susitarimas, taip pat diskutuota apie roastų įtaką vaikams ir patyčių prevenciją."
"Čečėnijos Ačchoj-Martano gyvenvietėje prie vietos administracijos pastato buvo paguldytas 17-mečio paauglio, kuris peiliu užpuolė kelių policijos pareigūnus ir buvo nužudytas atsakomąja ugnimi, kūnas. Tuo pat metu valdžia į aikštę surinko vietos gyventojus, kad šie apžiūrėtų lavoną. Vaizdo įraše, kuris buvo paskelbtas Čečėnijos opozicinio judėjimo „Niyso"" „Telegram"" kanale, girdėti, kaip verkia moteris. Pasibaigus akcijai, lavonas liko gulėti gatvėje. Organizacijos „Niyso"" atstovas spaudai portalui „Važnyje istorii"" sakė, kad valdžios institucijos išpuolio prieš kelių policijos pareigūnus organizatoriais įvardijo šio judėjimo aktyvistus, o kurstytojais - Ukrainos saugumo tarnybas. „Jie atvežė negyvo vaikino lavoną. Jie bando spausti emocijas, kad žmonės mus keiktų, kad sustabdytų informacinį darbą iš mūsų pusės"", - sakė portalo pašnekovas. Prieš tai Čečėnijos vadovas Ramzanas Kadyrovas pareikalavo, kad nužudyto paauglio giminaičiai būtų išsiųsti iš regiono. „Vidaus reikalų ministerija ir Rosgvardija kartu su FSB turėtų išsiųsti iš respublikos teritorijos už tai atsakingų asmenų tėvus ir brolius. Jų turtas turi būti konfiskuotas"", - sakė R.Kadyrovas čečėnų kalba per susitikimą su respublikos saugumo tarnybų vadovais. Jis taip pat sakė, kad nužudytojo veiksmams vadovavo kai kurie Turkijoje įsikūrę asmenys ir Ukrainos pilietis. „Mes pareikalausime kiekvieno iš jų griežto atsakymo. Teisėsaugininkams duota aiški užduotis - nubausti kiekvieną kaltininką pagal visus įstatymus"", - sakė R.Kadyrovas. Pasak opozicinės organizacijos „Niyso"", balandžio 9-osios naktį Čečėnijos saugumo pajėgos pagrobė nužudyto užpuoliko šeimos narius, įskaitant „paauglius ir pusbrolius"". Kelių policijos postas Ačchoj-Martano gyvenvietėje buvo užpultas balandžio 7 d. vakare. Buvo sužeisti du kelių policijos pareigūnai, abu buvo paguldyti į ligoninę, tačiau vienas iš jų ligoninėje mirė. Paaiškėjo, kad užpuolikas buvo septyniolikmetis Eskerchanas Chumaševas. Grozno valstybinė televizijos ir radijo transliavimo kompanija perdavė žuvusio policijos pareigūno artimųjų pareiškimą, kuriame teigiama, kad jie nenori, jog užpuoliko giminaičiai gyventų regione. Dėl išpuolio prieš kelių policijos pareigūnus Čečėnijoje iškelta baudžiamoji byla pagal Rusijos baudžiamojo kodekso 317 straipsnį („pasikėsinimas į teisėsaugos pareigūnų gyvybę"").","Čečėnijoje 17-metis paauglys peiliu užpuolė kelių policijos pareigūnus ir buvo nužudytas atsakomąja ugnimi, o valdžia surinko vietos gyventojus apžiūrėti jo kūną siekdama diskredituoti opozicinį judėjimą „Niyso“. Po išpuolio Čečėnijos vadovas Ramzanas Kadyrovas pareikalavo iš"
"Estijos užsienio reikalų ministerija nusiuntė vyriausybei tvirtinti nutarimo projektą, numatantį įvesti vizų režimą Sakartvelo diplomatinių ir tarnybinių pasų turėtojams. Jei jis bus patvirtintas, bus atšauktas 2006 metų vyriausybės dekretas, kuriuo buvo panaikintas vizų režimas Sakartvelo diplomatams. Estijos užsienio reikalų ministras Margusas Tsahkna (Margusas Cahkna) pabrėžė, kad tai ne Talino, o bendras Europos Sąjungos (ES) sprendimas. Sausio mėnesį ES šalys sutiko sustabdyti vizų režimo supaprastinimo susitarimo taikymą Sakartvelo diplomatams ir pareigūnams. „Nuolat pasisakome už tai, kad Sakartvelo valdančiosios partijos vykdomos represijos prieš paprastus žmones, žurnalistus ir nevyriausybines organizacijas turi turėti tarptautines pasekmes"", - nurodė M. Tsahkna. Šiuo metu Sakartvelo piliečiai, turintys įprastus biometrinius pasus, vis dar gali atvykti į ES be vizos. Tačiau M. Tsahkna sakė, kad svarstomas bevizio režimo suvaržymas ir jiems. „Europa svarsto galimybę pradėti procedūrą, kad būtų sustabdytas Sakartvelo bevizis režimas su Europos Sąjunga. Tikriausiai tai bus sąlyginis sprendimas - jei Sakartvelas negrįš į demokratijos kelią, taip gali atsitikti"", - pridūrė M. Tsahkna. Estijos ir Sakartvelo parlamentinės draugystės grupės pirmininkas Ando Kivibergas (Andas Kivibergas) ir grupės narys Juku-Kalle Raidas (Juku-Kalė Raidas) pažymėjo, kad sprendimas įvesti vizas diplomatams yra teisingas žingsnis. „Šiuo metu Sakartvelo negalima laikyti normalia demokratine valstybe, - sakė J.-K. Raidas. - Aš matau, kas čia vyksta. Tai, kas daroma su opozicijos nariais ir spauda, yra absoliučiai beprotiška. Sankcijos Sakartvelui taip pat turėtų būti sugriežtintos. Tai, kas čia dabar vyksta, yra Rusijos politikos tęsinys."" Jam antrino ir A. Kivibergas, pridurdamas, kad sprendimas, kuris iš pirmo žvilgsnio neatrodo labai svarbus, yra būtinas siekiant atkreipti dėmesį į tai, kas šiuo metu vyksta Sakartvele. „Vakarų šalys taip pat turi sutelkti dėmesį į Sakartvelą. Pavyzdžiui, tai, ką vyriausybė daro siekdama įbauginti laisvąją spaudą, primena stalinistinius metodus. Sankcijos taip pat turėtų būti sugriežtintos, ypač tam tikriems žmonėms"", - nurodė jis. Tačiau jie nemano, kad vizų įvedimas Sakartvelo piliečiams būtų tinkamas žingsnis. „Aš vis dar laikausi nuomonės, kad Sakartvelo žmonės turi tapti europiečiais"", - sakė A. Kivibergas. J.-K. Raidas pridūrė, kad Sakartvelo gyventojai aiškiai parodė, jog nėra patenkinti tuo, kas vyksta šalyje, tačiau baiminasi organizuoti masinius protestus, nes už juos pagal naujausius teisės aktus gali būti skiriama laisvės atėmimo iki septynerių metų bausmė. Valdančioji partija „Sakartvelo svajonė"" taip pat neseniai priėmė teisės aktų pakeitimus, kuriais sugriežtinamos taisyklės dėl protestų, viešosios tvarkos pažeidimų ir nusikaltimų prieš valstybės pareigūnus. Sumaištis Sakartvele kilo po spalį vykusių ginčijamų parlamento rinkimų ir vyriausybės sprendimo atidėti stojimo į ES derybas.","Estijos užsienio reikalų ministerija pasiūlė įvesti vizų režimą Sakartvelo diplomatinių ir tarnybinių pasų turėtojams, atsižvelgdama į Sakartvelo demokratijos problemas ir ES sprendimą sustabdyti vizų režimo supaprastinimo susitarimą šiai šaliai. Estijos politikai pabrėžia, kad šis žingsnis yra reikalingas atkreip"
"„Kai atsibundi ryte ir paėmęs į ranką telefoną pamatai ŠTAI TOKIAS NAUJIENAS iš Australijos, kurias man siunčia Lietuvos Respublikos ambasadorius Australijoje Darius Degutis!!!!! P. S. Daugiau informacijos apie „Kuršis"" gelbėjimo operaciją pateiksiu eigoje! Va čia tai bent savaitgalis nusimato!!!!!!?"" - emocijomis dalinosi Aurimas. Organizatorių nuotr./Aurimas Mockus iš jo „Kuršis"" „Sveikas gyvas, Aurimai! Geros naujienos iš AMSA, Eddie Caslick pamainos viršininkas paskambino: nepraėjo nei mėnuo - KURŠIS rastas! Jis šiuo metu jūroje, apie 12-13 km nuo kranto. Buriuotojas pamatė ir pranešė. Apie 400 km į šiaurę nuo Brisbano. Koordinatės 24-13.49S 152-02.24E. Sako, neša į krantą, turėtų būti krante pirmadienį-antradienį. Laukiam žinių, kai tik bus krante, praneš. Pagalvok, pasitark su komanda, sponsoriais dėl KURŠIO grąžinimo į Tėvynę"", - žinutėje Aurimui rašė Darius Degutis. Aurimas Mockus tuo tarpu savo feisbuko paskyroje prašo pagalbos dėl „Kuršio"" pargabenimo į Lietuvą. „Prognozė pasitvirtino, kad KURŠIS pilnai paskęsti neturėtų, kadangi dešinieji valties triumai išliko sandarūs. Žinoma, iš to, ką matau šioje nuotraukoje, tai jau dabar aišku, kad absoliučiai visa valties įranga atsidūrė po vandeniu ir žala bus padaryta milžiniška... Ir, norint jį pilnai restauruoti, teks vėl išleisti didelę pinigų sumą. Bet šiuo atveju, manau, kad svarbiausias dalykas išlieka pats KURŠIS, o visi kiti sprendimai bus daromi eigoje įvertinant realias finansines galimybes. Svarbiausia dabar jį grąžinti saugiai į krantą ir paruošti gabenimui namo į Lietuvą. Jei pažįstate lietuvių, gyvenančių Australijoje, apie 400 km į šiaurę nuo Brisbano ir turinčių vandens transportą bei norinčių padėti pargabenti KURŠĮ į artimiausią krantą (kuris, kaip matote nuotraukoje, net matosi), pažymėkite šį žmogų komentare. AČIŪ!"", - rašo Aurimas, taip pat prašydamas ir finansinės paramos. Primename, kad taifūnui užklupus Aurimą Mockų vandenyne, jis buvo išgelbėtas Australijos karinio laivo, tačiau „Kuršis"" liko dreifuoti vandenyne. Keliautojas siūlė atlygį už bet kokią informaciją, kuri padėtų jį surasti. Nuotr. iš A.Mockaus „Facebook"" profilio/Aurimo Mockaus gelbėjimo operacija „Vis dar tikiuosi, kad „Kuršis"" netrukus vėl bus mano rankose, o visi norintys galės ne tik pamatyti šią valtį, bet ir patys išbandyti ją, pajusti bent dalelę to, ką išgyvenau šioje nepaprastoje kelionėje. Esu be galo sujaudintas ir dėkingas už paramą, kuri susigrąžinant valtį bus labai svarbi. Jei valties gelbėjimo operacija vis dėlto būtų neįmanoma, paramą bus galima skirti kitoms misijoms, kurių mano galvoje yra ne viena. Ši valtis man yra daugiau nei tik priemonė įveikti vandenyną. Noriu parodyti pasauliui, kokios gilios ir unikalios Lietuvos ištakos, kokį kultūrinį ir vertybinį pamatą turime. Juk ir „Kuršio"" vardas bei specialus dizainas simbolizuoja tvirtybę ir veržlumą"", - vilties neprarado A.Mockus. Kaip pasakoja pats Aurimas, išgelbėtas jis dar klausė Australijos karių, ar būtų įmanoma išsaugoti ir „Kuršį"", tačiau laivo kapitonas patvirtino, kad tai pernelyg rizikinga - vis kylantis taifūninis vėjas gelbėjimo operacijos metu siekė net 60-70 mazgų. Vis tik gelbėtojai vėliau dar kartą nuplaukė prie dreifuojančios valties, nukabino dvi mažas vėliavėles, paėmė du irklus. Prie gelbėjimosi liemenės irkluotojas pats buvo prisisegęs Krašto apsaugos savanorių pajėgų (KASP) beretę, iš valties taip pat pasiėmė žinutes butelyje nuo Amerikos lietuvių, Kauno klinikų onkologijos skyriuje gydomų vaikų jam suvertas apyrankes. Anot R.Viršilo, labai svarbu suprasti, kad šiuo iššūkiu Aurimas siekė ne tik asmeninio tikslo ar dėmesio savo išskirtiniam ryžtui, bet jo nešamai be galo svarbiai žiniai - „Lithuania stands together"". „Aurimas turėjo tikslą priminti pasauliui apie paramos Ukrainai, kuriai šios dienos be galo sudėtingos, svarbą. Nėra abejonės, kad pasaulis šią žinią stebėdamas klaipėdiečio žygį tikrai išgirdo, apie jį kalba ir rašo viso pasaulio žiniasklaida. Dabar visų mūsų eilė jam už tai atsilyginti"", - teigia R.Viršilas. Savo unikalią kelionę A.Mockus pradėjo praėjusių metų spalį, jos metu siekė įveikti 12 tūkst. kilometrų nuo San Diego (JAV) iki Brisbano (Australija).","Aurimas Mockus, kuris siekė perplaukti vandenyną, buvo išgelbėtas po taifūno, o jo valtis „Kuršis"" rasta dreifuojanti netoli Australijos krantų. Dabar jis prašo pagalbos ir finansinės paramos, siekiant valtį sugrąžinti į Lietuvą, kad ši simbolizuotų Lietuvos kultūrinę stiprybę ir paramą Ukrainai."
"Jonaviečių lyderis surinko net 32 taškus (9/12 trit.), o Manto Šerniaus auklėtiniai Klaipėdoje 98:97 (27:16, 34:24, 21:22, 16:35) dramatiškai palaužė „Neptūną"" (9-15), suklupusį trečią sykį iš eilės. Roko Lukoševičiaus/„Betsafe-LKL"" nuotr./Mantas Šernius Klaipėdiečiai į šį mūšį stojo atsisveikinę su KMT herojumi Georgios Vovoru, bet komandos vairą laikinai perėmusiam asistentui Vidui Ginevičiui startuoti pergalingai nepavyko. Patricija Adamovič / BNS/Vidas Ginevičius Svečiai dviženklę persvarą susikrovė dar pirmajame kėlinyje (16:27), o 16-ą minutę žemino šeimininkus net 30 taškų skirtumu (22:52). „Neptūnas"" pabudo ketvirtajame kėlinyje, kuriame dar turėjo 20 taškų deficitą (71:91), bet sugebėjo priartėti iki vieno taiklaus metimo (93:95). Liko 43 sekundės. „Cbet"" ataka įstrigo, bet baigėsi laimingai - taikliu dvitaškiu. Tuo pačiu čia pat atsakė „Neptūnas"" (95:97). Estas Mihkelas Kirvesas įmetė vieną baudos metimą (95:98) ir „Cbet"" spėjo prasižengti prieš Nate'ą Johnsoną. Šis pataikė pirmą baudos metimą, antrą tyčia metė pro šalį, bet kamuolys įkrito (97:98). Oskaras Pleikys dar prametė abu baudos metimus, bet jonaviečiai per likusias 1,4 sek. sugriebė kamuolį puolime ir atsilaikė. Klaipėdiečių gynybą į šipusius tiesiog daužė B.Childressas. Amerikietis pataikė 9 tritaškius iš 12-os ir pagerino savo rezultatyvumo rekordą Lietuvos krepšinio lygoje (prieš tai daugiausiai buvo pelnęs 25-is). Roko Lukoševičiaus/„Betsafe-LKL"" nuotr./Brandonas Childressas Ir toliau stebinantys jonaviečiai ima vytis Vilniaus „Wolves Twinsbet"" (14-9), kuri žengia trečioje vietoje. „Neptūnas"" lieka aštuntas. „CBet"" per pastaruosius septynis susitikimus iškovojo jau šeštą pergalę. Vienintelė nesėkmė patirta tik prieš Kauno „Žalgirį"". Asmeninį rekordą gerino ir Desure‘as Buie. Jis surinko net 38 naudingumo balus, nes pelnė 15 taškų ir atliko 13 rezultatyvių perdavimų. „Neptūnui"" nepateko Žygimantas Janavičius, o Arnas Beručka vos po 3 minučių žaidimo susirinko dvi technines pražangas. „CBet"" vertėsi be Aurimo Majausko, Dominico Brewtono ir Bogdanas Blyzniuko. „Neptūnas"": Deividas Gailius 21 (5/10 trit.), Martynas Pacevičius 17 (10 atk. kam.), Nate‘as Johnsonas 16, Desure‘as Buie 15 (13 rez. perd., 38 naud. bal.), Mylesas Hessonas 14. „CBet"": Brandonas Childressas 32 (9/12 trit.), Lukas Kreišmontas (5/8 trit.) ir Simas Jarumbauskas - po 15, Mihkelas Kirvesas 9, Vitalijus Zotovas 8 (6 rez. perd.).","Jonavos „CBet“ įveikė Klaipėdos „Neptūną“ 98:97, nepaisant pastarųjų ketvirto kėlinio sugrįžimo ir Brandon Childresso įspūdingo rezultatyvumo, pelnius net 32 taškus. „CBet“ iškovojo šeštą pergalę per pastarąsias septynias rungtynes, o „Neptūnas"
"Trečiąją vietą reguliariajame sezone užėmusi KSM „Starto-Viktorijos-Svajos"" ekipa pirmosiose rungtynėse išvykoje po dramatiškos kovos 2-3 (25:18, 22:25, 25:18, 17:25, 14:16) pralaimėjo Vilniaus universiteto (VU) tinklininkėms ir serijoje iki dviejų pergalių atsiliko 0-1. VU komandai 24 taškus pelnė Jovita Bukantytė, 17 - Dominyka Naudužaitė, 10 - Luknė Aleknaitė. Kauniečių gretose po 17 taškų surinko Meda Deduraitė ir Justė Vilimaitė, 12 - Ugnė Kulikauskaitė. „Į Vilnių atvykome ne pilna sudėtimi, dėl traumos ir mokslų turėjome tik vieną centro puolėja, kuri buvo jauniausia komandoje. Turėjome tik 10 žaidėjų, todėl penkių setų kovoje mums labai pritrūko keitimų, ne visos žaidėjos spėjo pailsėti. VU studentės savo salėje prie savų žiūrovų pademonstravo neįtikėtinai kietą gynybą ir sužaidė vienas geriausių savo rungtynių"", - pasakojo kauniečių trenerė Jolita Kontvainienė. Antrosiose rungtynėse kaunietės jau padarė reikiamas išvadas ir namuose 3-0 (25:15, 25:21, 25:14) atsirevanšavo VU ekipai, taip išlygindamos serijos rezultatą 1-1. Nugalėtojoms M. Deduraitė pelnė 15, J.Vilimaitė - 13, Rusnė Kalendraitė - 9 taškus. VU ekipoje rezultatyviausiai žaidė Jovita Bukantytė (12 tšk.) bei Austėja Basevičiūtė (9 tšk.). „Antrose rungtynėse mes jau pasiruošėme daugiau keitimų, prie komandos prisijungė dar viena centro blokuotoja, kas labai pasiteisino. Teko truputį pakoreguoti gynybą. Na ir apsikeitėme rolėmis, studentės žaidė svečiuose ir joms tikrai ne taip gerai sekėsi. Mes neturėjome kur trauktis, darėme mažai klaidų"", - teigė J.Kontvainienė. Lemiamos ketvirtfinalio rungtynės bus žaidžiamos Kaune kovo 26 dieną. J. Kontvainienė neslepia, kad prieš lemiamą akistatą šiek tiek nerimo yra - mat nemaža dalis komandos savaitgalį varžysis Lietuvos U19 tinklinio čempionato finaliniame etape. „Ar užteks jėgų viskam? Jau greitai pamatysime"", - sakė trenerė. Lietuvos vicečempionė Jonavos „Aušrinė"" pirmosiose ketvirtfinalio rungtynėse svečiuose 3-1 (25:17, 22:25, 25:13, 25:14) palaužė Kauno LSU ekipą. Čia nebuvo laukiama didelės intrigos, nes LSU tinklininkės reguliariajame sezone liko be pergalių. Visgi antrajame sete jos pademonstravo, kad gali žaisti ir sugebėjo išlyginti rezultatą. Tik tuomet „Aušrinė"" nusprendė nebejuokauti ir užtikrintai laimėti du likusius setus. Jonavos klubui 23 taškus pelnė Iryna Jakutavičienė, 17 - Miglė Šidlauskaitė, 11 - Emilija Barkauskaitė. LSU gretose 16 taškų surinko Laura Simanavičiūtė, po 8 - Eva Dambrauskaitė ir Gerda Juknevičiūtė. Antrosios rungtynės bus žaidžiamos kovo 22 dieną Jonavoje. Vietas „Teida"" Lietuvos moterų tinklinio čempionato pusfinalyje jau turi Baltijos lygos vicečempionė „Kauno-VDU"" komanda bei reguliariojo sezono nugalėtojos VMSM „Sostinės tauro-VTC"" tinklininkės. Lietuvos moterų tinklinio čempionato finalai vyks kovo 29-30 dienomis VDU V.Adamkaus sporto centre.","KSM „Starto-Viktorijos-Svajos"" ekipa po įtemptos kovos pralaimėjo VU komandai, bet atsirevanšavo antrose rungtynėse, išlygindama seriją 1-1, o lemiamos ketvirtfinalio varžybos vyks Kaune. Jonavos „Aušrinė"" komanda išvykoje 3-1 nugalėjo LSU ekipą, o vietas pusfinalyje jau užsitikrino „Kauno-VDU"" ir VMSM „Sostinės tauro-VTC"" tinklininkės."
"Deklaruoti pajamas ir sumokėti įmokas „Sodrai"" turi žmonės, kurie 2024 metais dirbo savarankiškai, pavyzdžiui, vykdė individualią veiklą su pažyma. Deklaravus pajamas VMI sistemoje, matomos mokėtinos valstybinio socialinio draudimo (VSD) ir privalomojo sveikatos draudimo (PSD) įmokų sumos, tačiau jas reikėtų pasitikslinti. Sumos gali skirtis priklausomai nuo to, ar žmogus teikė pranešimus apie savarankiškai dirbantį asmenį (SAV pranešimus) ir mokėjo VSD įmokas per praėjusius metus, taip pat nuo to, ar kiekvieną mėnesį mokėjo PSD įmokas. Kur rasti informaciją apie mokėtinas „Sodros"" įmokas Kaip ir kasmet, „Sodra"" asmeniškai informuos savarankiškai dirbančius asmenis, kiek ir kokių įmokų jie turi sumokėti po deklaravimo. Šiais metais žinutės su informacija apie mokėtinas įmokas siunčiamos į savarankiškai dirbančių žmonių asmenines „Sodros"" paskyras. Pranešimuose aiškiai nurodoma, kiek VSD ir PSD įmokų jiems reikia sumokėti pagal deklaruotas 2024 metų pajamas. Žinutėje pateikiama: Mokėtina suma - nuo deklaruotų pajamų mokėtina VSD ir PSD įmokų suma Likutis - įvertinus anksčiau sumokėtas sumas likusi sumokėti VSD ir PSD įmokų suma Mokėjimo terminas - 2025 m. gegužės 2 d. Mokėjimo rekvizitai ir svarbūs duomenys, pvz., įmokos kodas. Informacija apie galimybę atidėti įmokų mokėjimą, jei susidaro įsiskolinimas. Gyventojai raginami nelaukti paskutinės dienos ir įmokas sumokėti laiku, o kilus klausimų - kreiptis į „Sodrą"" telefonu arba pateikti paklausimą per asmeninę paskyrą. Pajamas deklaravę gyventojai savo įmokų „Sodrai"" dydį taip pat gali sužinoti prisijungę prie asmeninės paskyros www.sodra.lt/gyventojui ir patikrinę skiltį „Įmokų mokėjimas"". Paskyrose savarankiškai dirbantys žmonės ras ir daugiau svarbios informacijos apie įmokų mokėjimą bei kitas „Sodros"" paslaugas. Norint pačiam apskaičiuoti mokėtinas VSD ir PSD sumas, galima pasinaudoti rekomendacinio pobūdžio skaičiuokle. Kodėl svarbu mokėti įmokas laiku Savarankiškai dirbantys gyventojai gali pasirinkti: įmokas „Sodrai"" sumokėti už visus praėjusius metus iki gegužės pradžios, arba mokėti įmokas kas mėnesį avansu. Svarbu prisiminti, kad žmogus įgyja teisę į socialinio draudimo išmokas tik po to, kai sumoka įmokas. Pavyzdžiui, žmogus susirgo, jam buvo išduotas nedarbingumo pažymėjimas ir jis kreipėsi dėl ligos išmokos šių metų vasarį. Jei žmogus deklaruoja pajamas ir moka įmokas kartą per metus, ligos išmoką jis galės gauti tik kitų metų birželį. Taip yra dėl to, kad tik 2026 metais, kai žmogus deklaruos pajamas už visus 2025 metus, „Sodra"" galės įvertinti, ar teisės į išmoką dieną žmogus buvo draudžiamas, ar buvo įgijęs reikalingą ligos socialinio draudimo stažą, ir apskaičiuos išmokos dydį pagal sumokėtas įmokas. Tuo metu VSD įmokų mokėjimas kiekvieną mėnesį avansu užtikrina galimybę prireikus greičiau gauti socialinio draudimo išmokas. Savarankiškai dirbantys gyventojai laikomi apdraustaisiais ligos ir motinystės socialiniu draudimu, jei jie iki kalendorinio mėnesio pabaigos yra sumokėję VSD įmokas ir iki kito mėnesio 15 dienos pateikę „Sodrai"" SAV pranešimą apie savarankiškai dirbantį asmenį už kalendorinį mėnesį, ėjusį prieš mėnesį, kurį įgyjama teisė į išmoką. Tarkime, savarankišką veiklą vykdantis žmogus susirgo ir gydytojas jam išdavė nedarbingumo pažymėjimą vasario mėnesį. Tam, kad žmogus turėtų teisę gauti ligos išmoką, VSD įmoka turi būti sumokėta ir pateiktas SAV pranešimas už sausio mėnesį. Kokio dydžio įmokas reikia mokėti kas mėnesį Savarankiškai dirbantis žmogus gali pasirinkti, kokio dydžio VSD įmokas jis mokės kiekvieną mėnesį: pavyzdžiui, nuo faktiškai tą mėnesį uždirbtų ar nuo planuojamų uždirbti pajamų, nuo minimalios mėnesio algos ar nuo kitos sumos. Labai svarbu įvertinti, ar kiekvieną mėnesį deklaruotos sumos susumavus už metus neviršija įmokų bazės, nustatytos įstatyme: 90 proc. nuo apmokestinamųjų pajamų vykdant individualią veiklą ar 50 proc. nuo asmeniniams poreikiams išsiimtos lėšų sumos mažųjų bendrijų ar individualių įmonių savininkams. Deklaruojant pajamas svarbu atkreipti dėmesį į tai, kad metinė suma, nuo kurios sumokėtos „Sodros"" įmokos ir VMI deklaruota pajamų suma sutaptų. Įmokas galima sumokėti dalimis Jeigu sumokėti įmokas kyla sunkumų, gyventojai gali kreiptis į „Sodrą"" dėl įmokų atidėjimo. Atidėti įmokų mokėjimą supaprastinta tvarka galima, jei socialinio draudimo įmokų įsiskolinimas ne mažesnis nei 125 eurų ir neviršija 1500 eurų. Jei įsiskolinimas viršija 1500 eurų, prašyme dėl skolos atidėjimo reikia nurodyti įmokų mokėjimo grafiką, priežastis, kodėl negalite sumokėti įsiskolinimo. Įmokų įsiskolinimo sumokėjimas gali būti atidedamas vieną kartą per metus. Prašymą dėl įmokų mokėjimo įsiskolinimo atidėjimo galima pateikti nuo gegužės 2 d.","Savarankiškai dirbantys gyventojai turi deklaruoti pajamas ir sumokėti VSD bei PSD įmokas „Sodrai"", o mokėjimo suma ir sąlygos priklauso nuo praeitų metų mokėjimų ir pateiktų pranešimų. Įmokas reikia sumokėti iki 2025 m. gegužės 2 d., tačiau galima prašyti atidėjimo, jei kyla sunkumų, o svarbu mokėti laiku, kad neprarastų teisės į socialinio draudimo išmokas."
"„Bifinity buvo įkurta Lietuvoje prieš kiek daugiau nei 4 metus. Per šiuos ketverius metus išauginome įmonę taip, kad ji tapo svarbiu žaidėju Lietuvos „fintech"" ir blokų grandinės (angl. blockchain) sektoriuose, o taip pat patekome tarp didžiausių šalies mokesčių mokėtojų. Tikime, kad dar turime daug augimo galimybių, todėl norime dar labiau stiprinti jau pasiektus rezultatus ir spartinti savo plėtrą Lietuvoje. Čia labai daug talentingų finansų sektoriaus žmonių, didelis finansinis ir skaitmeninis raštingumas, galiausiai labai progresyvus požiūris į investavimą ir kriptovaliutas. Žmonės ir reguliavimo institucijos čia supranta, kas yra skaitmeninis turtas ir kokią vertę jis kuria"", - sako J.Juengeris. „Bifinity"", kuri yra „Binance"", didžiausios pasaulyje kriptovaliutų prekybos platformos, turinčios 265 milijonų vartotojų visame pasaulyje, padalinys Lietuvoje, teikia fiat (tradicinių) valiutų sandorių paslaugas kriptovaliutų biržose Europos ekonominėje erdvėje (EEE). Įmonė orientuojasi į kriptovaliutų pirkimo ir keitimo paslaugas, kurios leidžia vartotojams patogiai pervesti lėšas į savo „Binance"" sąskaitą ir iš jos. Tad užtikrina ryšį tarp tradicinių finansų ir kriptovaliutų ekosistemų. 123RF.com nuotr./Kriptografinės valiutos Demonstruoja itin spartų augimą Tačiau „Bifinity"" Lietuvoje kuria visiškai atskirą, savarankišką istoriją. Praėjusiais metais bendrovė pasiekė įspūdingą augimą ir, analitikų vertinimu, net perkopė 1 mlrd. eurų vertės ribą, kuri suteikė jai simbolinį vienaragio statusą. Bendrovė pirmą kartą pateko į kasmet sudaromą prestižinį vertingiausių Baltijos šalių įmonių reitingą „Baltic TOP 30"", kuriame atsidūrė tarp didžiausių regione veikiančių bankų, energetikos, prekybos, biotechnologijų bei telekomunikacijų kompanijų. J.Juengeris sako, kad tokį spartų bendrovės augimą iš esmės lėmė tai, kad praėjusiais metais pagreitį įgavus visam kriptovaliutų sektoriui „Bifinity"" sulaukė didelio fiat valiutų sandorių paslaugų paklausos augimo. „Nors mūsų tikslas tikrai nėra pasiekti milijardo ar kelių milijardų vertės ribą, toks spartus augimas vos per kelerius metus aiškiai rodo, kad kriptovaliutų paslaugos vis labiau priimamos ir naudojamos. Be to, rekordinės sandorių apimtys naudojantis mūsų paslaugomis reiškia, kad Lietuvoje mumis labai pasitikima. Žinoma, šis augimas taip pat yra ir priežastis, dėl kurios Lietuvoje sulaukiame daug dėmesio, mums keliami dideli lūkesčiai. Suvokiame šią atsakomybę ir neabejojame, kad tiek trumpuoju, tiek ilguoju laikotarpiu galime duoti šaliai daug daugiau"", - sako ‚Bifinity‘ generalinis direktorius. Sektoriaus sulauks daugiau aiškumo ir galimybių plėstis „Bifinity"" yra įsipareigojusi laikytis aukščiausių atitikties standartų ir toliau plėsti savo paslaugas Europoje. „Esame įsitikinę, kad gerai struktūrizuota reguliavimo sistema, tokia kaip MiCA, suteikia aiškias gaires, kuriomis stiprinama vartotojų apsauga ir skatinamos inovacijos, užtikrinant saugesnę ir patikimesnę finansų ekosistemą visoje Europoje. Aiškus reglamentavimas ir licencijavimo reikalavimai padės užtikrinti ilgalaikį kriptovaliutų ir blokų grandinės sektoriaus augimą Lietuvoje ir už jos ribų"", - įsitikinęs J.Juengeris. Pasak jo, „Bifinity"" ketina ir toliau stiprinti savo pozicijas Lietuvoje investuodama į inovacijas, griežtai laikydamasi teisės aktų reikalavimų ir aktyviai dalyvaudama bendruomenės veikloje. Jis priduria, kad Lietuvoje yra puikių galimybių verslo plėtrai, o šalis turi didelį potencialą tapti svarbiu kriptovaliutų sektoriaus centru. „Lietuvoje matome didžiulį augimo potencialą - mūsų įmonė gali augti kelis kartus, matome potencialą per artimiausius kelerius metus „Bifinity"" išaugti ir 10 kartų. Žinoma, kalbu ne tik apie nominalią verslo vertę, bet ir apie ekonominę naudą šaliai - mokamus mokesčius, įdarbinant daug daugiau specialistų, šviečiant žmones apie kriptovaliutas, investavimą, saugų savo turto tvarkymą ir pan. Matome augimą visomis įmanomomis kryptimis"", - tikina J.Juengeris. Daugialypė reikšmė Lietuvai Spartus įmonės augimas atsispindėjo ir valstybei atnešta nauda - praėjusiais metais „Bifinity"" į šalies biudžetą sumokėjo beveik 28 mln. eurų mokesčių, t. y. beveik dvigubai daugiau nei 2023 m. Vien 2025 m. vos per vieną sausio mėnesį bendrovė sumokėjo beveik 10 mln. mokesčių. Be to, J.Juengeris pažymi, kad pritraukdama šalies talentus iš kriptovaliutų ir finansinių technologijų sričių įmonė savo komandą Lietuvoje per dvejus metus padidino trigubai ir mato, kad verslui augant specialistų poreikis reikšmingai augs. „Tai pabrėžia šalies finansinių technologijų stiprybę ir kriptovaliutų teikiamą naudą vietos ekonomikai. Nesame tik globalios rinkos finansinių srautų vykdytojai. Daugelis pagrindinių „Bifinity"" fiat paslaugų naudotojų yra Lietuvos įmonės, kas puikiai atspindi šalies finansinių technologijų sektoriaus stiprumą ir kriptovaliutų teikiamą naudą vietos ekonomikai"", - teigia bendrovės vadovas.","„Bifinity“, įkurta Lietuvoje prieš ketverius metus kaip „Binance“ padalinys, sparčiai augo kriptovaliutų sektoriuje, tapdama svarbiu žaidėju ir didžiausiu mokesčių mokėtoju, ir ketina toliau stiprinti savo pozicijas bei kurti ekonominę naudą šaliai. Bendrovė pabrėžia Lietuvos potencialą tapti kriptovaliutų centru, investuoja į inovacijas ir laikosi aukščiausių atitikties standartų."
"Monako kunigaikštystėje startavusio prestižinio teniso turnyro antrajame etape N.Džokovičius rimčiau nepasipriešino Čilės atstovui Alejandro Tabilo (ATP-32), pralaimėdamas rezultatu 3:6, 4:6. Upset secured 🔒 Alejandro Tabilo defeats Djokovic for the second time in a row with a 6-3 6-4 victory at the #RolexMonteCarloMasters pic.twitter.com/gWV7NdpYbg — Tennis TV (@TennisTV) April 9, 2025 1 valandą ir 26 minutes trukusiame mače 37-erių serbas atliko 29 neišprovokuotas klaidas, iš kurių net 18 - smūgiuodamas forehand'u. Tiesa, dar prieš turnyrą bendraudamas su žurnalistais Nolė atskleidė, kad neturi didelių lūkesčių šiam turnyrui. „Vis dar stengiuosi priprasti prie grunto dangos, turiu keletą problemų su sveikata, tad tikiuosi, kad būsiu pasiruošęs. Neturėjau daug laiko pasiruošti žaidimui ant grunto, todėl nesitikiu čia gerų rezultatų"", - kalbėjo du kartus Monte Karle triumfavęs serbas. Savo ruožtu A.Tabilo vieną geriausių visų laikų teniso meistrų įveikė antrą kartą iš tiek pat galimų - čilietis triumfavo ir pirmajame tarpusavio susitikime praėjusiais metais Romoje. Pietų Amerikos atstovas tapo tik trečiuoju tenisininku po Marato Safino (2 pergalės, 0 pralaimėjimų) ir Jiri Vesely (2-0), kurie prieš N.Džokovičių yra sužaidę bent du mačus ir nėra pralaimėję. Apskritai tik septyni ATP žaidėjai istorijoje turi teigiamą pergalių ir pralaimėjimų balansą prieš serbą - prie minėtų tenisininkų prisijungia Andy Roddickas (5-4), Nickas Kyrgiosas (2-1), Fernando Gonzalezas (2-1) ir Ivo Karlovičius (2-1). Iki turnyro Monte Karle 27-erių tenisininkas šiemet ATP ture per 11 mačų buvo laimėjęs tik du sykius. Aštuntfinalyje jo lauks Grigoras Dimitrovas (ATP-18) arba Valentinas Vacherot (ATP-255).","Monako teniso turnyre N. Džokovičius pralaimėjo A. Tabilo rezultatu 3:6, 4:6, padaręs 29 neišprovokuotas klaidas, o prieš turnyrą serbas teigė, kad neturi didelių lūkesčių dėl sveikatos problemų ir nepakankamo pasiruošimo."
"Iš viso atleidžiami 49 darbuotojai. Kad picerijas „Jurgis ir drakonas"" valdančiai įmonei inicijuojamas bankrotas prieš kurį laiką verslininkė Odeta Bložienė. „Visada galima atsistoti ir eiti pirmyn! Žinau, kad padariau viską, ką galėjau - ir dar daugiau. Bet viskam yra ribos. Po daugiau nei metų streso, bemiegių naktų, darbo be atlyginimo ir nesibaigiančių problemų supratau: kartais reikia sustoti. Ir sustoti laiku"", - socialiniame tinkle rašė O.Bložienė. Verslininkė teigė esanti dėkinga už visas patirtis šiame kelyje - nuo krosnies taisymo iki picų kepimo, nuo idėjos svarbos iki komandos galios. „Supratau, kaip gera turėti laisvę kurti ir kaip svarbu laikytis savo vertybių - net jei kartais atrodo, kad ne visi žaidžia švariai. Ir taip, mokesčiai - tai atsakomybė, ne kliūtis. Tikėjau, kad galime išsikapstyti. Bet įsipareigojimai yra per dideli, kad juos būtų galima įveikti"", - apgailestavo ji. Žygimanto Gedvilos / BNS nuotr./Odeta Bložienė Pasak O.Bložienės, karantino metu teko imti paskolas, kad išsaugotų darbo vietas. „Buvome Baltosios bangos nariai ir ambasadoriai - skaidrumas pirmiausia. Rėmėme medikus per pandemiją, integravome pabėgėlius, maitinome tuos, kurie negalėjo būti svečiais. Aš taupiau, uždariau nepelningas vietas, dariau viską, ką galėjau, bet kai kurių sprendimų nebegalima pataisyti kitaip, kaip tik atsitraukiant. Todėl dabar turime inicijuoti bankrotą. Ne dėl to, kad nebandėme, ne dėl to, kad pasidavėme - o dėl to, kad negali kurti ateities, jei tempi per didelę praeities naštą"", - tikino O.Bložienė. Anot verslininkės, darbuotojais pasirūpins valstybė. „Ieškoti kaltų neverta - taip, mokesčių našta didelė, taip, PVM smaugia, bet jei valstybė taip nusprendė - tebūnie. Aš susitelkiu į tai, kas toliau. Nes aš nesijaučiu pralaimėjusi. Aš jaučiuosi nenugalima. Nes dabar jau tikrai žinau, mačiau ir išbandžiau viską. Ir galiu pasidalinti šia patirtimi su kitais"", - teigė O.Bložienė. Ji taip pat sakė esanti dėkinga už šias sunkias, bet labai vertingas pamokas. „Liūdna? Taip. Baisu? Šiek tiek. Bet reikia mokėti sustoti, atsigauti ir kurti iš naujo. Nes tik stiprūs žmonės kuria stiprią ir turtingą Lietuvą. Ačiū visiems, kas buvo kartu. Mes dar dainuosim… arba kepsim picas!"", - rašė verslininkė. Tuo metu „Jurgis ir drakonas"" paskyroje skelbta, kad uždaromi ne tik „Jurgis ir drakonas"", bet ir „Brooklyn Brothers"" ir „Detroito sesės"" restoranai. Restoranus valdo įmonė „Burokėlis ir krapas"", kurioje, rekvizitai.lt duomenimis, dirba 49 žmonės. Nurodoma, kad vidutinis atlyginimas sausį siekė 1024 eurus, neatskaičius mokesčių. 2023 m. įmonė patyrė 99 488 eurus nuostolių. Finansinė ataskaita už praėjusius metus dar nėra pateikta. Registrų centro duomenimis, 50 proc. „Burokėlis ir krapas"" akcijų valdo įmonė „Beatos virtuvė"", kurios pagrindinė akcininkė yra O.Bložienės sesuo, laidų vedėja Beata Nicholson, 40 proc. akcijų valdo O.Bložienė, 10 proc. - B.Nicholson sutuoktinis Tomas Nicholsonas.","Verslininkė Odeta Bložienė pranešė, kad dėl finansinių sunkumų bankrotas inicijuojamas įmonei „Burokėlis ir krapas“, valdžiusiai „Jurgis ir drakonas“ picerijas, atleidžiant 49 darbuotojus. Bložienė pripažino, jog nepaisant pastangų ir sunkumų, įsipareigojimai buvo per dideli, o dabar ji susitelks į ateitį ir vertina įgytą patirtį."
"Paskutiniu lašu tapo brazilų beviltiškas pralaimėjimas prieš Argentiną 1:4 pasaulio čempionato atrankos rungtynėse Buenos Airėse. Tai - didžiausias Brazilijos pralaimėjimas planetos pirmenybių atrankose ir skaudžiausia nesėkmė prieš amžiną priešininką Argentiną nuo 1963 metų, nors pastaroji žaidė be Lionelio Messi. Dorivalas po rungtynių dar tikėjosi pataisyti situaciją ir tęsti darbus, tačiau per susitikimą su CBF prezidentu Ednaldo Rodriguesu jam buvo pranešta, kad treneris yra atleistas. 62-ejų specialistas prie Brazilijos vairo stojo 2024 m. sausį. Per 16 rungtynių jo treniruota komanda iškovojo 7 pergales, 7 rungtynes sužaidė lygiosiomis ir 2 kartus pralaimėjo. Dorivalas su Brazilija praėjusiais metais „Copa America"" turnyre iškrito ketvirtfinalyje, o pasaulio čempionato atrankoje su 21 tašku per 14 rungtynių žengia tik ketvirtoje vietoje ir vis dar neturi bilieto į 2026 m. turnyrą, priešingai nei jį jau užsitikrinusi Argentina. „ESPN Brasil"" teigimu, pagrindinis kandidatas pakeisti Dorivalą yra „Al Hilal"" komandą Saudo Arabijoje šiuo metu treniruojantis Jorge Jesusas. Anksčiau jis treniravo Rio de Žaneiro „Flamengo"", su kuriuo 2019 m. laimėjo Pietų Amerikos klubinį turnyrą „Copa Libertadores"". Su Brazilijos rinktine jau ne vienerius metus siejamas ir Madrido „Real"" strategas Carlo Ancelotti, tačiau italas turi iki 2026 m. birželio galiosiančią sutartį ir bent kol kas neplanuoja palikti Ispanijos klubo.","Brazilijos futbolo rinktinės treneris Dorivalas buvo atleistas po skaudaus pralaimėjimo 1:4 prieš Argentiną, o pagrindiniai kandidatai jį pakeisti yra Jorge Jesusas ir Carlo Ancelotti."
"Tai - svarbiausios sezono varžybos, kuriame sprendžiamas ir dalyvavimo olimpinėse žaidynėse klausimas. Pirmoji iš lietuvių pasirodė 17-metė Meda Variakojytė. AFP/„Scanpix"" nuotr./Meda Variakojytė Dukart Lietuvos čempionė planetos pirmenybėse startavo antrą sykį ir šįkart pasirodė gerokai geriau nei pernai. Moterų trumpojoje programoje ji surinko 50,98 balo. Iki karjeros rekordo, pasiekto pernai spalį, kiek pritrūko (54,81 balo), tačiau svarbiausia - lietuvė pateko į pirmąjį 24-uką. Tai reiškia, kad ji varžysis moterų finale, kuriame galės atlikti laisvąją programą. Meda Variakojyte 🇱🇹 50.98 is the leader after the first group 👏🏻 ""I really wanted to enjoy skating in this venue and take in this amazing opportunity. Of course, the pressure was there, especially with an Olympic spot on the line—it still is. Now, I just have to sit and wait,… pic.twitter.com/NRfp6VepLY — Golden Skate (@goldenskate) March 26, 2025 O taip pat - iškovojo Lietuvai istorinį olimpinį kelialapį. Iki šiol jokia Lietuvos čiuožėja nėra dalyvavusi žaidynėse individualioje rungtyje. Pernai pasaulio čempionate M.Variakojytė buvo likusi paskutinė 35-a su 40,04 balo trumpojoje programoje. Šįkart su 50,98 balo trumpojoje programoje ji užėmė 24 vietą. „Scanpix"" nuotr./Meda Variakojytė Geriausiai trečiadienį pasirodė amerikietė Alysa Liu (74,58 balo), aplenkusi japonę Mone Chibą (73,44) ir dar vieną amerikietę Isabeau Levito (73,33). Moterų laisvoji programa vyks penktadienį. Didžiausios Lietuvos viltys pasaulio čempionate Bostone siejamos su šokių ant ledo pora - Allison Reed ir Sauliumi Ambrulevičiumi. Pirmasis jų startas laukia penktadienį. Čempionate būtų startavusi ir Paulina Ramanauskaitė su Deividu Kizala, bet jų siekius sužlugdė skausminga trauma.","17-metė Meda Variakojytė, pasirodžiusi pasaulio pirmenybėse, surinko 50,98 balo trumpojoje programoje ir užėmusi 24 vietą, užsitikrino dalyvavimą moterų finale bei iškovojo Lietuvai istorinį olimpinį kelialapį, pirmą kartą suteikiant galimybę Lietuvos čiuožėjai dalyv"
"Ramus, taikoje su savimi ir pasauliu - toks iš nuotraukų žvelgia vienas žymiausių Lietuvos filosofų, vertėjas, eseistas, vienas iš Sąjūdžio įkūrėjų Arvydas ŠLIOGERIS (1944-2019). Tokį jį matė penkis dešimtmečius šalia buvusi žmona - dokumentų restauratorė Zita ŠLIOGERIENĖ. „Nuotraukų su manimi nedaug. Galima sakyti, išvis nėra. Nes labai nemėgstu fotografuotis - bijau kamerų"", - prisipažįsta. Tiesa, už komodos stiklo - viena nespalvota fotografo Algimanto Aleksandravičiaus nuotrauka, daryta prieš beveik trisdešimt metų: retas kadras, kai kameros objektyvas juodu užfiksavo kartu. Tuo tarpu kompiuterio ekrane ponia Zita atveria savo nuotraukas, kurios sugulė į parodą „Kasdienybės tyloje"". Visose - legendinis filosofas, kuriam 2024 metais būtų sukakę aštuoniasdešimt. „Norėjau parodyti buvimą dviese. Kartu. Tyloje, - pristato darbus. - Pažįstama apžiūrėjo parodą ir klausia: „O kur tu?"" Sakau: „Aš visur. Tik už kadro."" Čia - tylioji ir gražioji mūsų su Arvydu gyvenimo pusė. Pats tikriausias buvimas dviese."" Kaip judu susipažinote? Vilniaus universitete studijavau lietuvių kalbą ir literatūrą. Po pirmo kurso mums buvo tautosakos praktika: reikėjo važinėti po kaimus, mažus miestelius ir rinkti dainas, pasakas, patarles. Tuo metu vyko didelė kompleksinė ekspedicija Šiaurės Vakarų Lietuvoje, netoli Baltarusijos. Filosofijos doktorantas Arvydas aktyviai dalyvavo „Romuvos"" judėjimo veikloje","Arvydas Šliogeris, žymus Lietuvos filosofas ir vienas iš Sąjūdžio įkūrėjų, yra žinomas dėl savo ramybės ir taikos su savimi, kaip matyti iš nuotraukų, parodos „Kasdienybės tyloje“, kurias pristato jo žmona Zita Šliogerienė. Paroda siekia parodyti jų bendrą gyvenimą ir buvimą kartu, net jei pati"
"„Ar atsimenate, kai po koncertų važiavome su puse autobuso padovanotų pliušinių žaislų?"" - Arūnas Valinskas provokavo šou dalyvius papasakoti apie nesuvokiamą populiarumą ir nesibaigiančias dovanas iš gerbėjų. Vudis buvo savaitei iškritęs iš „Kelio į žvaigždes"" ir grįžo Arūno Valinsko sprendimu. Tuomet Vudis kitiems šou dalyviams papasakojo, kas vyksta laisvėje. „Pirmą dieną bijojau išeiti į gatvę, bet žiūriu, kad niekas nerėkia, kad esu p***ras ar gaidys. Atsikeli ryte, skambina į duris ir prašo autografų - taip 200-300 išdalindavau. Atrakinau duris, o ten šmaros prisirinkę. Pastoviai ateina, bus ir jums taip"", - archyvinėje „Kelio į žvaigždes"" medžiagoje kalbėjo Vudis. Barboros Griežytės-Šimkuvienės nuotr./„Kelias į žvaigždes"" dalyvių susitikimas Po dvidešimt metų Vudis vis dar prisimena tą populiarumo jausmą. „Visi norėdavo pakalbinti ir paliesti. Jeigu kas žiūrėjote dokumentiką apie Michaelą Jacksoną, tai buvo tas pats, tik kitu masteliu. Slampinėdavo iš paskos, žiūrėdavo, kur eini, ką perki"", - LNK portalo laidoje „Kelias į žvaigždes. Po 20 metų"" kalbėjo Vudis. „Aš iki šiol turiu keturis maišus žaislų ir visus laiškus"", - pasakojo Donata Virbilaitė, kuri iš gerbėjų gaudavo pliušinius paršiukus. Grūdas gaudavo pakabukų, karoliukų, o žaislai jo studijoje užėmė lygiai pusę ploto - nuo grindų iki lubų. Andrius Rimiškis prisiminė gavęs gyvą dovaną. „Per vieną laidą man, Mino ir Vilijai padovanojo gyvą žiurkę, ir mes ją auginom, bet paskui Vilija su Mino jos išsižadėjo, ir ją parvežiau į Jūžintus"", - lnk.lt laidoje prisiminė Andrius. Barboros Griežytės-Šimkuvienės nuotr./„Kelias į žvaigždes"" dalyvių susitikimas Simona, kurios daina buvo apie drugelius, gaudavo daug gėlių, pliušinių zuikių, meškučių, drugelių. Agnė Petravičienė juokiasi, gaudavusi mažiausiai ir kiek pavydėdavo Simonai, kuriai pliušinių žaislų jūra krisdavo atliekant dainą „Mama, man jau 18"". „Jai žaislus mėto, o tave sẽniai pirks"", - Agnė kvatojasi, prisimindama muzikos prodiuserio jai skirtus paguodos žodžius. O paskui Agnė pasitaisė, kad dar turi kelias pliušines dovanas. „Aš tuos žaislus saugau Radžio vaikams"", - Agnė darsyk įkando savo bičiuliui Radži. Laidą „Kelias į žvaigždes. Po 20 metų"" ir archyvines „Kelio į žvaigždes"" serijas galite pamatyti lnk.lt","Tekste prisimenama, kaip „Kelio į žvaigždes“ dalyviai sulaukdavo gausių gerbėjų dovanų, įskaitant pliušinius žaislus ir net gyvūnus, bei kaip šis populiarumas veikė jų kasdienybę. 20 metų po šou dalyviai vis dar dalijasi nostalgiškais prisiminimais apie šį intensyvų dėmesį."
"Šį rytą Aurimui Mockui iš Australijos Lietuvos ambasadorius Darius Degutis atsiuntė puikią žinią - jo kelionės per vandenyną ištikima bendražygė - valtis „Kuršis"" surasta! „Kai atsibundi ryte ir paėmęs į ranką telefoną pamatai ŠTAI TOKIAS NAUJIENAS iš Australijos kurias man siunčia Lietuvos Respublikos ambasadorius Australijoje Darius Degutis!!!!! P.S. Daugiau informacijos apie „KURŠIS"" gelbėjimo operaciją pateiksiu eigoje! Va čia tai bent savaitgalis nusimato!!!!!!?"" - emocijomis dalinosi Aurimas. Aurimas Mockus iš jo „Kuršis"" / Organizatorių nuotr. „Sveikas gyvas Aurimai! Geros naujienos iš AMSA, Eddie Caslick pamainos viršininkas paskambino: nepraėjo nei mėnuo - KURŠIS rastas! Jis šiuo metu jūroje, apie 12-13 km nuo kranto. Buriuotojas pamatė ir pranešė. Apie 400 km į šiaurę nuo Brisbane. Koordinatės 24-13.49S 152-02.24E Sako neša į krantą, turėtų būti krante pirmadienį -antradienį. Laukiam žinių, kai tik bus krante, praneš. Pagalvok, pasitark su komanda, sponsoriais dėl KURŠIO grąžinimo į Tėvynę"", - žinutėje Aurimui rašė Darius Degutis. Primename, kad taifūnui užklupus Aurimą Mockų vandenyne, jis buvo išgelbėtas Australijos karinio laivo, tačiau „Kuršis"" liko dreifuoti vandenyne. Keliautojas siūlė atlygį už bet kokią informaciją, kuri padėtų jį surasti. Aurimo Mockaus gelbėjimo operacija / Nuotr. iš A.Mockaus „Facebook"" profilio „Vis dar tikiuosi, kad „Kuršis"" netrukus vėl bus mano rankose, o visi norintys galės ne tik pamatyti šią valtį, bet ir patys išbandyti ją, pajusti bent dalelę to, ką išgyvenau šioje nepaprastoje kelionėje. Esu be galo sujaudintas ir dėkingas už paramą, kuri susigrąžinant valtį bus labai svarbi. Jei valties gelbėjimo operacija vis dėlto būtų neįmanoma, paramą bus galima skirti kitoms misijoms, kurių mano galvoje yra ne viena. Ši valtis man yra daugiau nei tik priemonė įveikti vandenyną. Noriu parodyti pasauliui, kokios gilios ir unikalios Lietuvos ištakos, kokį kultūrinį ir vertybinį pamatą turime. Juk ir „Kuršio"" vardas bei specialus dizainas simbolizuoja tvirtybę ir veržlumą"", - vilties neprarado A. Mockus. Kaip pasakoja pats Aurimas, išgelbėtas jis dar klausė Australijos karių, ar būtų įmanoma išsaugoti ir „Kuršį"", tačiau laivo kapitonas patvirtino, kad tai pernelyg rizikinga - vis kylantis taifūninis vėjas gelbėjimo operacijos metu siekė net 60-70 mazgų. Vis tik gelbėtojai vėliau dar kartą nuplaukė prie dreifuojančios valties, nukabino dvi mažas vėliavėles, paėmė du irklus. Prie gelbėjimosi liemenės irkluotojas pats buvo prisisegęs Krašto apsaugos savanorių pajėgų (KASP) beretę, iš valties taip pat pasiėmė žinutes butelyje nuo Amerikos lietuvių, Kauno klinikų onkologijos skyriuje gydomų vaikų jam suvertas apyrankes. Anot R. Viršilo, labai svarbu suprasti, kad šiuo iššūkiu Aurimas siekė ne tik asmeninio tikslo ar dėmesio savo išskirtiniam ryžtui, bet jo nešamai be galo svarbiai žiniai - „Lithuania stands together"". „Aurimas turėjo tikslą priminti pasauliui apie paramos Ukrainai, kuriai šios dienos be galo sudėtingos, svarbą. Nėra abejonės, kad pasaulis šią žinią stebėdamas klaipėdiečio žygį tikrai išgirdo, apie jį kalba ir rašo viso pasaulio žiniasklaida. Dabar visų mūsų eilė jam už tai atsilyginti"", - teigia R.Viršilas. Savo unikalią kelionę A. Mockus pradėjo praėjusių metų spalį, jos metu siekė įveikti 12 tūkst. kilometrų nuo San Diego (JAV) iki Brisbano (Australija). Aurimo Mockaus gelbėjimo operacija ( 5 nuotr.) Australijos gynybos departamento nuotr. + 2","Aurimas Mockus sulaukė džiugių naujienų iš Lietuvos ambasadoriaus Australijoje Dariaus Degučio, kuris pranešė, kad po taifūno dingusi jo valtis „Kuršis“ buvo rasta vandenyne netoli Brisbano, ir dabar laukiama jos grąžinimo į krantą. Aurimas, kurio kelionė simbolizavo Lietuvos kultūrines vertybes ir paramą Ukrainai, tikisi greitai susigrąžinti valtį ir toliau skleisti savo žinią pasauliui."
"Operacija nuo pat jos pradžios buvo sudėtinga - pelkė buvo sausinama, stengtasi purvą atskirti nuo vandens, kad matomumas būtų geresnis ir galėtų panerti narai. Lūžis įvyko sekmadienio vakarą ir pirmadienio naktį, kai narams pavyko užčiuopti šarvuotį ir prikabinti prie jo plieninius trosus. JAV kariuomenės nuotr./Gelbėjimo darbai Pabradės poligone Ištraukus šarvuotį ir radus tris kūnus operacija nepalengvėjo, nes ketvirtojo kario teko ieškoti pačioje pelkėje. Tam buvo pasitelkti specialūs sonarai, dronai, o iš Estijos atvyko policijos kinologai su specialiai treniruotais šunimis. „Pirma tokio masto operacija"" Vienas kinologų - 34-erių Risto Kotkas - 15min papasakojo, kuo buvo ypatinga ši operacija. Jis kartu su ketverių metų šunimi Mike'u ir kolega Alaru, dirbančiu su šunimi Tiitu, atvyko į Pabradės poligoną pirmadienį. „Mes gavome oficialų pagalbos prašymą"", - sakė estų policijos kinologas. Estijos policijos nuotr./Estijos policijos kinologai prieš išvykstant į Pabradės poligoną Alaras (kairėje) ir Risto (dešinėje) su šunimis Tiitu ir Mike'u Jis atskleidė, kad jo ir kolegos šunys yra specialiai treniruoti aptikti nuskendusių žmonių kūnus. „Jis jau yra suradęs nemažai žmonių - tiek žuvusių, tiek gyvų, tačiau jis iki šiol yra dirbęs tik Estijoje - tai buvo pirmoji jo misija svetur"", - pasakojo R.Kotkas. Kinologas sakė pats anksčiau dirbęs tarptautinėse paieškos operacijose, tačiau ir jam operacija Pabradės poligone savo mastu buvo pirmoji. „Tai - pirma tokio masto operacija man, ypač dėl to, kai jai sutelktas toks didelis visuomenės dėmesys"", - pabrėžė Estijos pareigūnas. Jis sakė negalintis atskleisti, kaip buvo ieškoma paskutinio dingusio kario, kadangi vyksta ikiteisminis tyrimas, tačiau atskleidė, kaip įprastai vyksta tokios operacijos. „Tokiose situacijose tokie šunys yra labai naudingi - mes galime juos naudoti tiek ant žemės, tiek vandenyje, būnant valtyje. Teoriškai galima aptikti nuskendusius žmones ir pasakyti, kur jie yra po vandeniu. Šunys gali tai padaryti"", - pasakojo R.Kotkas, pridūręs, kad nuskendusį žmogų aptikęs šuo įprastai praneša tai sulodamas. „Mano šuo yra gelbėjimo šuo - jis dažniausiai dirba tolėliau nuo manęs, aš nebūtinai jį matau, todėl aš esu jį išmokęs suloti, kai jis ką nors aptinka. Jeigu šuns nematau, tuomet girdžiu lojimą ir galiu ateiti"", - atskleidė kinologas. JAV kariuomenės nuotr./Estijos policijos šuo Mike'as Pabradės poligone Pasak jo, dalyvavimas Pabradės operacijoje jam paliko neišdildomą įspūdį - viskas buvo puikiai organizuota, visi operacijoje dalyvavę žmonės žinojo, ką daro, buvo pasiskirstę darbus. Įspūdį paliko ir neeilinis susitelkimas bei emocijos pagaliau aptikus ketvirtojo kario kūną. „Visi buvo laimingi, nes istorija buvo baigta. Gaila, kad taip nutiko, tai - didelė netektis, tačiau žmonių akyse mačiau palengvėjimą, kadangi pavyko surasti kūną"", - kalbėjo R.Kotkas. Anot pareigūno, pelkėse ieškoti žmonių kūnų yra kur kas sudėtingiau nei įprastuose vandens telkiniuose - kartais jų aptikti tiesiog nepavyksta. „Esame dirbę pelkėse ir tai tikrai nėra vietos, kur lengviausia ieškoti nuskendusių žmonių (...) Kartais taip nutinka, todėl ir turime iki šiol nerastų dingusių žmonių"", - tvirtino pareigūnas. JAV kariuomenės nuotr./Estijos kinologai Pabradės poligone Jis kinologu dirba jau keletą metų ir dar kartą pabrėžė, kad operacija Pabradės poligone buvo nepaprasta: „Tai - milžiniška patirtis ir man, ir mano keturkojui"".","Pabradės poligone vykusioje sudėtingoje operacijoje buvo ieškoma nuskendusių karių kūnų, pasitelkiant narus, specialius sonarus, dronus ir Estijos policijos kinologus su specialiai apmokytais šunimis. Operacija paliko didelį įspūdį dėl puikios organizacijos, tačiau buvo emocinga, nes rasti kūnai pažymėjo skaudžią"
"Į koaliciją neįtraukta ultranacionalistinė partija. „Labai svarbu, kad nesutarimus ir skirtumus atidėtume į šalį (...) nes tik taip galėsime atlaikyti didelį spaudimą, kurį patiriame iš išorės"", - žurnalistams sakė naujasis ministras pirmininkas Jensas-Frederikas Nielsenas (Jensas Frederikas Nilsenas). Apie tai paskelbta likus kelioms valandoms iki nekviesto JAV viceprezidento J. D. Vance'o (Dž. D. Vanso), nacionalinio saugumo patarėjo Mike'o Waltzo (Maiko Volco) bei energetikos sekretoriaus Chriso Wrighto (Kriso Raito) vizito Grenlandijoje. Danijos ir Grenlandijos ministrai pirmininkai kritikavo šį vizitą kaip nepriimtiną spaudimą Kopenhagai ir Nūkui ir pavadino jį užsienio kišimusi ir nederamu žingsniu. Kovo 11 dieną vykusiuose rinkimuose pergalę iškovojo J.-F. Nielseno socialliberali Demokratų partija. Pranešta, kad kadenciją baigiantis premjeras Mute Egede (Mutis Ejė) iš kairiųjų žaliųjų „Inuit Ataqatigiit"" (IA) eis finansų ministro pareigas. „Septyniasdešimt penkis procentus gyventojų vienija ši koalicija"", - sakė J.-F. Nielsenas. Ultranacionalistinė partija „Naleraq"" yra vienintelė iš penkių parlamente atstovaujamų politinių jėgų, kuri nedalyvaus vyriausybėje. Anksčiau šią savaitę ji pasitraukė iš derybų. Visos penkios partijos pasisako už Grenlandijos nepriklausomybę, tačiau jos kalba apie skirtingus terminus, nes sala vis dar labai priklauso nuo Danijos subsidijų. „Naleraq"", kuri rinkimuose užėmė antrąją vietą, yra vienintelė partija, pasisakanti už kuo greitesnę nepriklausomybę. „Mums reikia stabilumo ir vienybės tuo metu, kai užsienio veikėjai bando daryti įtaką mūsų tautos vystymuisi"", - teigiama oficialioje naujosios vyriausybės programoje, pranešė vietos žiniasklaida. „Kai kalbama apie nepriklausomybę, svarbu, kad elgtumės atsargiai"", - rašoma joje. Danijos Olborgo universiteto Arkties programos vadovė Carina Ren (Karina Ren) sakė naujienų agentūrai AFP, kad dabar nepriklausomybė, atrodo, bus ilgalaikis projektas. Išklausiusi pirmąjį vyriausybės programos svarstymą, ji sakė, kad akivaizdu, jog „diskusijos dėl greito nepriklausomybės proceso atidėtos į šalį, kol kas to nėra"".","Grenlandijos naujoji vyriausybė, vadovaujama socialliberalų lyderio Jenso-Frederiko Nielseno, sudarė koaliciją be ultranacionalistinės partijos „Naleraq“, siekdama stabilumo ir vienybės prieš išorės spaudimą, o nepriklausomybės klausimas bus sprendžiamas ilgesniuoju laikotarpiu."
"Naujas psichologų tyrimas, lygiagrečiai atliktas Lietuvoje ir JAV, atskleidžia, kad fizinė ir organizacinė mokyklų aplinka gali turėti įtakos vaikų socialiniams ryšiams ir net jų emocinei savijautai, rašoma Mykolo Romerio universiteto (MRU) pranešime žiniasklaidai. Tyrimą* 2021-2022 m. atliko Floridos Atlantos universiteto (JAV) psichologas prof. Brettas Laursenas, kartu su komanda, kurios narė - Mykolo Romerio universiteto (MRU) psichologė prof. dr. Goda Kaniušonytė. Mokslininkai analizavo socialinius mokinių ryšius 10-15 metų amžiaus grupėje tiek Lietuvoje, tiek Floridoje (JAV). Tyrime bendrai dalyvavo beveik 500 mokinių (maždaug po lygiai berniukų ir mergaičių), kurie lankė valstybines pradines ir vidurines mokyklas šiose dviejose šalyse. Asmeninio archyvo nuotr./Tyrimo autoriai psichologė prof. dr. Goda Kaniušonytė ir psichologas prof. Brettas Laursenas Apklausiami mokiniai turėjo nurodyti klasės draugus, kurie, jų manymu, geriausiai atitinka įvairius apibūdinimus, pavyzdžiui, kurie yra populiarūs, sportiški, gerai mokosi, ar, atvirkščiai, trukdo kitiems. Kodėl kai kurios draugystės užsimezga lengviau? Mokslininkai tyrime rėmėsi panašumo traukos modeliu, kuris paaiškina, kodėl žmonės dažniausiai susidraugauja su tais, kurie turi panašius interesus ar požiūrį. Tai didina abipusiai naudingų santykių tikimybę ir mažina konfliktų riziką. Tyrėjai taip pat pabrėžia, kad vaikų raida lemia vis sudėtingesnį požiūrį į draugystę. Jaunesniame amžiuje draugystėje vertinamas artumas, o paaugliai labiau pabrėžia pasitikėjimą ir bendrą įsipareigojimą. Tai taip pat aktualu pasirenkant draugus. Pastebėtas reikšmingas skirtumas tarp JAV ir Lietuvos mokyklų. Anapus Atlanto vidurinėse mokyklose mokiniai per skirtingas pamokas susitinka su įvairiais bendraklasiais: jų socialinis ratas gali siekti 78-89 mokinius. Tuo tarpu Lietuvoje mokiniai (tiek pradinėse klasėse, tiek vidurinėse mokykloje) dažniausiai lieka su ta pačia klase, t. y., 21-30 mokinių grupe. Kaip pastebi MRU prof. G. Kaniušonytė, šis skirtumas turi ženklią įtaką pasirenkant draugus. „Floridoje vidurinių mokyklų mokiniai renkasi panašesnius į save draugus nei pradinių klasių mokiniai ar Lietuvos mokiniai apskritai"", - prof. G. Kaniušonytė. Profesorė dalijasi, kad anksčiau atlikti tyrimai parodė, jog būtent nepanašumas tarp vaikų, o ne kažkokios asmeninės kiekvieno iš jų savybės lemia tai, kad draugai prarandami. Tuo tarpu draugų praradimas susijęs su vėliau patiriamais socialiniais ir emociniais sunkumais. Amžiaus ir mokyklos struktūros įtaka draugystėms Mokslininkai nustatė, kad kuo daugiau galimybių mokiniai turi rinktis draugus, tuo panašesnius į save juos ir pasirenka. Tyrimas išryškino amžiaus grupių skirtumus draugų pasirinkimo modeliuose. JAV vidurinėse mokyklose draugai buvo panašesni vieni į kitus pagal akademinius pasiekimus, pripažinimą, sportiškumą ir populiarumą nei pradinių klasių mokiniai. Tai gali būti susiję su didesnėmis socialinėmis galimybėmis rinktis draugus. Tuo tarpu Lietuvoje mokiniai nepriklausomai nuo amžiaus bendravo su tais pačiais klasės draugais visą dieną, todėl šis efektas buvo mažiau ryškus. Įsivaizduokime, kad Ieva mėgsta skaityti knygas ir dalyvauti diskusijose. Jei ji lankytų mokyklą JAV, per pasirenkamąsias pamokas ar papildomas veiklas ji susipažintų ir susidraugautų su kitais knygų mėgėjais. Tuo tarpu Lietuvoje Ievos socialinis ratas būtų siauresnis, jei jos klasės draugai būtų, pavyzdžiui, krepšinio gerbėjai. Tuomet santykiai ar draugystės užsimegztų labiau dėl būtino kasdienio bendravimo nei dėl bendrų interesų. Kitas pavyzdys: Floridos mokykloje toks mokinys kaip Džeikas, kuris domisi technologijomis ir kompiuteriniais žaidimais, gali per informatikos pamoką susipažinti su bendraminčiu Džonu, o per sporto pamoką - su aktyviu ir atletišku Marku. Tuo tarpu Lietuvoje Mantas, kuris lanko vieną klasę su tais pačiais vaikais visus metus, didžiausią tikimybę susidraugauti turės su tais, su kuriais sėdi viename suole ar dalijasi bendromis užklasinėmis veiklomis. Mokslininkų tyrimas rodo, kad draugystės mokykloje formuojasi ne tik pagal asmenines simpatijas, bet ir dėl išorinių veiksnių. Tuo tarpu mokyklos struktūros pokyčiai gali lemti socialinių ryšių pobūdį labiau nei asmeniniai pokyčiai paauglystėje. Ar palankesnė Lietuvos mokyklų struktūra suteiktų didesnę laisvę mokiniams? Pasak tyrėjų, šios išvados gali paskatinti diskusiją apie tai, kaip mokyklų organizavimas veikia mokinių socialinį vystymąsi. Kaip platesnis bendravimo laukas padėtų atrasti artimesnius širdžiai draugus? „Supratimas, kad didesnė mokinių įvairovė gali padėti rasti tinkamus draugus, leistų kurti efektyvesnes socialinės integracijos programas ir spręsti socialinės izoliacijos problemas"", - tvirtina prof. G. Kaniušonytė. 123RF.com nuotr./Vaikai per pertrauką mokykloje Šis mokslininkų argumentas kviečia mokyklų administracijas paieškoti būdų, kaip aktyviau kurti draugiškesnę aplinką, kurioje būtų skatinamas socialinis bendravimas ir mažinami barjerai tarp mokinių. Pavyzdžiui, kuriant integruotas pamokas, bendras veiklas tarp klasių ar lanksčiau organizuojant pertraukas, kad mokiniai turėtų daugiau natūralių galimybių bendrauti. Tai padėtų kurti atviresnę ir įtraukesnę mokyklos bendruomenę. * Selover, M., Leggett-James, M. P., Kaniušonytė, G., & Laursen, B. (2025). School structure explains age group differences in friend selection similarity. Advanced online publication. International Journal of Behavioral Development. Tekstą parengė MRU Mokslo ir inovacijų centro komunikacijos vadybininkė Laura Stankūnė","Tyrimas, atliktas Lietuvoje ir JAV, parodė, kad mokyklų fizinė ir organizacinė aplinka veikia vaikų socialinius ryšius bei emocinę savijautą, o mokinių draugystės dažniau formuojasi su panašiais į save asmenimis, esant didesnėms socialinėms galimybėms."
"Simbolinę atidarymo juostelę kirpo renginyje dalyvavę VU rektorius prof. dr. Rimvydas Petrauskas, VU MF dekanas prof. dr. Dalius Jatužis, VU Odontologijos instituto vadovė prof. dr. Vilma Brukienė bei mecenatų atstovas Laisvis Makulis. Pasak Odontologijos instituto direktorės prof. V. Brukienės, centras ne tik rems nemokamą vaikų dantų priežiūrą, bet ir finansuos gydymo procesui reikalingas aukščiausius kokybės ir inovatyvumo standartus atitinkančias medžiagas bei įrangą. Į jį pacientai galės kreiptis dėl įvairaus sudėtingumo odontologinių atvejų. Pacientus akademiniais metais gydys VU Medicinos fakulteto odontologijos specialybės IV-V kursų studentai, naudosiantys naujausias technologijas ir dirbsiantys su profesionalių gydytojų priežiūra. Be dažniausių procedūrų - dantų karieso ir šaknų kanalų gydymo, burnos higienos, pacientams taip pat bus prieinamos sudėtingesnės procedūros, tokios kaip periodonto ligų gydymas, dantų protezavimas ir chirurginis gydymas. Šia veikla bus siekiama gerinti kasdienio gydymo prieinamumą Lietuvos vaikams, nepaisant jų gyvenamosios ir registracijos vietos. Sudėtingais atvejais, kai reikalingas aukščiausios kvalifikacijos odontologijos specialistų gydymas, Angelės ir Sigito Kazlauskų vaikų odontologijos centras prisidės finansiškai, kad tokie vaikai kuo greičiau gautų jiems reikalingą pagalbą. Pranešimo aut. nuotr./VU Medicinos fakultete įkurtas A. ir S. Kazlauskų vaikų odontologijos centras Naujasis vaikų odontologijos centras koordinuos mažųjų pacientų patekimą pas reikalingus gydytojus - analizuos besikreipiančiųjų atvejus, nustatys paslaugų poreikį ir nusiųs pas atitinkamo lygio specialistus, kad pacientas gautų visą gydymą be jokių papildomų priemokų. Centro įkūrėjų tikslas - kad kiekvienais metais didėjant centro finansavimo galimybėms gydymas taptų prieinamas kaip įmanoma daugiau pacientų. „Gavę paciento kreipimąsi telefonu er elektronine forma, su juo susisieksime, įvertinsime pagalbos sudėtingumą ir sudarysime gydymo planą. Tam nereikės jokių siuntimų"", - sako prof. V. Brukienė. Naujausiais statistikos duomenimis, vaikų odontologų Lietuvoje apskritai nėra daug: prieš penkerius metus vaikų odontologams buvo išduota 61 licencija, šiemet jau turime 94 vaikų odontologus, tačiau mažųjų pacientų - beveik 500 000. Lietuvos vaikų burnos sveikata - viena prasčiausių Europoje, vienokio ar kitokio gydymo reikia daugiau nei 90 proc. vaikų. „Darbas su vaikais reikalauja ne tik aukštų kompetencijų odontologijos srityje, bet ir psichologijos žinių. Tad tik dalis odontologų specializuojasi vaikų odontologijoje, nes su vaikais nelengva dirbti. Koordinuojant šiam vaikų odontologijos centrui, vaikai pateks pas aukščiausio lygio specialistus, gydytojus ir mokslininkus, kurie į gydymo praktiką diegs naujausius mokslu grįstus metodus"", - situaciją komentuoja prof. V. Brukienė. Gydytojų profesionalų siekiamybė - informuoti visuomenę apie vaikų dantų priežiūrą ir ligų prevenciją. „Burnos ligų paplitimas Lietuvoje labai didelis, o nacionaliniu lygiu parengtos dantų priežiūros profilaktikos programos dar neturime. Tad centras dės pastangas įvairiomis priemonėmis šviesti visuomenę apie taisyklingą dantų priežiūrą"", - sako prof. V. Brukienė. Ateityje iš centro lėšų planuojama rengti įvairias burnos ligų profilaktikos programas. Įkurti šį centrą galimybę suteikė pernai užtikrintas tęstinis finansavimas, paremtas investicijų grąža, gaunama iš VU fonde įsteigto Kanados lietuvių gydytojų odontologų Angelės ir Sigito Kazlauskų neliečiamojo kapitalo subfondo. Šiomis lėšomis centras gali visiškai padengti visų paslaugų sąnaudas, todėl atrinktiems pacientams paslaugos nieko nekainuos. „Centro misija - organizuoti paslaugas nuo profilaktikos iki pačių sudėtingiausių atvejų gydymo, taigi teikti visą paslaugų spektrą po vienu stogu nemokamai"", - apibendrina prof. V. Brukienė. Pranešimo aut. nuotr./VU Medicinos fakultete įkurtas A. ir S. Kazlauskų vaikų odontologijos centras Dalis subfondo grąžos lėšų bus skirta Angelės ir Sigito Kazlauskų stipendijoms, kurias gauti bus motyvuojami VU odontologijos studentai. Be to, ketinama investuoti į naujos mokymo įrangos įsigijimą, kad studentai galėtų dirbti su pačia moderniausia įranga. Pacientų atvejai suteiks žinių ir bus naudingi būsimų gydytojų akademinei praktikai, taip bus užtikrinamas ateities vaikų odontologų bendruomenės gausėjimas. Filantropai dr. Angelė Matildė ir dr. Sigitas Pranas Kazlauskai - iš Biržų krašto kilę Kanados lietuviai gydytojai odontologai, karo metais, dar vaikystėje, kartu su tėvais pasitraukę gyventi į Vakarus. Toronto universitete jie ne tik įgijo aukštąjį išsilavinimą, odontologo specialybę, bet ir sutiko vienas kitą - pora nugyveno ilgus dešimtmečius kartu susieję ir visą savo darbinę veiklą, ir kilnius tikslus gerinti visuomenės odontologinę sveikatą. Daugiau nei šešis dešimtmečius su meile gydę pacientus, tarp kurių - ne viena įžymybė, jie daug dirbo neatlygintinai, teikdami pagalbą nepasiturintiems žmonėms. Pora visą gyvenimą rūpinosi odontologijos paslaugų prieinamumu lietuviams: sukūrė paramos fondą, kuris leido įsteigti ne vieną dantų gydymo ambulatoriją Lietuvos miesteliuose, daug kartų organizavo vaistų, medicininių instrumentų ir priemonių perdavimą į Lietuvą, šiam tikslui net inicijuodami paramos telkimo projektą „S.O.S. Lietuva"", o atkūrus Lietuvos nepriklausomybę mezgė ryšių tinklą, siekė atverti bendradarbiavimo ir tobulinimosi galimybes Lietuvoje besimokantiems ir dirbantiems odontologams. Testamentu išreiškę norą, kad šeimos 4,2 mln. eurų turtas būtų skirtas Lietuvoje veikiančioms paramos organizacijoms, filantropai Angelė ir Sigitas Kazlauskai leido įveiklinti savo palikimą kilniems tikslams ir taip užtikrino savo visą gyvenimą trukusio rūpinimosi visuomenės sveikata tęstinumą. Testamento vykdytojo Algio Pacevičiaus Pace sprendimu iš palikimo lėšų VU fonde buvo įkurtas Angelės ir Sigito Kazlauskų neliečiamojo kapitalo subfondas, kurio investicijų grąža užtikrins tęstinį finansavimą VU vaikų odontologijos srities plėtrai, odontologijos studijoms ir mokslui gerinti. Pranešimo aut. nuotr./VU Medicinos fakultete įkurtas A. ir S. Kazlauskų vaikų odontologijos centras VU Angelės ir Sigito Kazlauskų vaikų odontologijos centrui atvėrus duris, jau galima registracija į nemokamas vaikų dantų gydymo procedūras:","VU Medicinos fakultete atidarytas Angelės ir Sigito Kazlauskų vaikų odontologijos centras, kuris nemokamai teiks aukštos kokybės dantų priežiūros paslaugas vaikams visoje Lietuvoje, finansuojamas iš Kanados lietuvių filantropų įsteigto subfondo. Centras sieks gerinti vaikų burnos sveikatą ir šviesti visuomenę apie ligų prevenciją, taip pat skatins ir palaikys būsimų odontologų mokymą."
"Perka ir lietuviai „Tak-Tu"" parduotuvės jau veikia Lomžoje ir Balstogėje. Portalo wiadomoscihandlowe.pl žurnalistai apsilankė vienoje iš šių parduotuvių ir kalbėjosi su darbuotojais bei pirkėjais. Apsilankymo išvada viena: tai iš tiesų yra rusiškos „Myprice"" kopija. Jei ant „Tak-Tu"" parduotuvių būtų pakabintas „Myprice"" užrašas, tikriausiai niekas nepastebėtų skirtumo. Ta pati spalvinė gama, tos pačios kasos, panašus asortimentas ir jo pateikimo būdas ir net identiškos, išskirtinės kainų etiketės. „Tak-Tu"" parduotuvėse, kurios reklamuojasi bendru šūkiu „Visada mažos kainos"", randama daug lietuviškų, latviškų, bulgariškų, turkiškų ar ukrainietiškų prekių, yra ir šiek tiek lenkiško asortimento. Žurnalistai nerado prekių, kurių kilmės šalis būtų Rusija. Prekės parduodamos tiesiai nuo padėklų. Vyrauja toks asortimentas, kuris parduotuvės lentynoje gali stovėti mėnesius ar net metus, nebijodamas sugesti. Šaldytos prekės parduodamos atskiroje patalpoje. Be maisto produktų (daugiausia mažai žinomų prekių ženklų), „Tak-Tu"" parduotuvėje pirkėjai taip pat ras buitinės chemijos, valymo reikmenų ir drabužių. Pasak darbuotojų, parduotuvės lankytojų srautas yra „gana padorus"", kartais prie kasų susidaro eilės. Parduotuvės klientai - daugiausia lenkai, taip pat ukrainiečiai, baltarusiai ir net lietuviai. Savininkas - Lietuvos pilietis Kuo „Tak-Tu"" skiriasi nuo savo vyresniojo brolio? Pirmiausia tuo, kad kita įmonė yra jos operatorius. Parduotuves „Myprice"" (ir anksčiau „Mere"") valdo bendrovė „Torgservis PL"". „Tak-Tu"" atveju pirkinių kvite randame kitą operatorių - Balstogėje įsikūrusią bendrovę „Rightstore"". Bendrovės „Rightstore"" generalinis direktorius ir tikrasis savininkas yra Lietuvos pilietis Viktoras Lipinas. Nuo praėjusių metų sausio mėnesio V.Lipinas taip pat yra kitos bendrovės „Retail Up"" generalinis direktorius Lenkijoje. Tai reiškia, kad jis yra tiesiogiai susijęs su Rusijos oligarchu Sergejumi Šneideriu, apie kurį jau ne kartą buvo rašyta svetainėje wiadomoscihandlowe.pl. Bendrovė „Schneider"" yra ir „Retail Up"", ir „Torgservis PL"" (bendrovės „Myprice"" operatorė) tikroji savininkė, ir tai, atrodo, yra pagrindinė šios dėlionės dalis. Tai žurnalistams patvirtino pašnekovai, tačiau nė vienas nenorėjo patvirtinti fakto, kad „Tak-Tu"" de facto yra Rusijos mažmeninės prekybos įmonė. Įdomu tai, kad nors „Torgservis"" atveju Sergejus Šneideris Lenkijos teismų registre nurodytas kaip Grenados pilietis, gyvenantis Vengrijoje, įraše apie „Retail Up"" jau aiškiai nurodyta, kad tai Rusijos pilietis, šioje šalyje ir gyvenantis. Registrų centro duomenimis, Lietuvoje V.Lipinas yra transporto įmonių „Litkrans"" ir „Transprofessional"" vadovas. „Mere"" prekybos centrą Lietuvoje valdančios įmonės „Valientė"" vadovų sąraše jo nėra, tačiau nuo 2020 rugsėjo iki 2021 rugpjūčio įmonei vadovavo Tatjana Lipina, gyvenanti tuo pačiu adresu, kaip ir V.Lipinas. Plečiasi už Rusijos ribų Sergejus Šneideris kartu su broliu Andrejumi ir motina Valentina yra oligarchų iš Krasnojarsko šeima, kuri 2009 m. Sibire įsteigė parduotuvių tinklą „Svetofor"", šiandien vieną didžiausių maisto prekių operatorių Rusijoje. Jie uždirbo pinigų ne tik iš mažmeninės prekybos, bet ir iš alkoholio verslo. Sergėjaus Šneiderio ir jo šeimos turtą „Forbes"" vertina 1,4 mlrd. dolerių. Nuo 2017 m. „Svetofor"" plėtėsi už Rusijos ribų. Lenkijoje „Mere"", priklausanti „Svetofor"" savininkams, pasirodė 2020 m. Tinklas skelbė, kad Lenkijoje atidarys 105 nuolaidų parduotuves, tačiau pavyko atidaryti tik 10 parduotuvių, kurios vis dėlto buvo uždarytos po 2022 m. vasario mėnesio, t. y. po to, kai Rusija užpuolė Ukrainą. „Mere"" parduotuvės dėl antirusiškų nuotaikų buvo uždarytos ir daugelyje Vakarų Europos šalių. Tačiau 2024 m. „Mere"" operatorius tyliai bandė grįžti į Europos Sąjungos rinką su nauju prekės ženklu, kuris padėtų atsiriboti nuo asociacijų su Rusija. Praėjusių metų gruodį portale wiadomoscihandlowe.pl atskleista, kad pirmosios parduotuvės po naujuoju „Myprice"" ženklu atsirado ir Lenkijoje. Rusijos tinklo parduotuvių galima rasti Siedlce ir Oleszewo-Borki. Tiesa, Lietuvoje „Mere"" parduotuvės veikia ir prekės ženklo nekeitė. Uždrausta Ukrainoje Priminsime, kad netrukus po 2022 m. Rusijos įvykdyto plataus masto puolimo Ukraina įvedė sankcijas Sergejui Šneideriui ir jo motinai Valentinai. Jiems 10 metų buvo užblokuotas Ukrainoje sukauptas turtas, visiškai uždrausta prekiauti, panaikintos visos licencijos ir leidimai ir net uždrausta vykti tranzitu per Ukrainą. Iš viso buvo įvesta 13 sankcijų. Tiesa, jau 2021 m. „Mere"" buvo uždrausta šalyje dėl grėsmės nacionaliniam saugumui. Ukrainos nacionalinio saugumo ir gynybos tarybos sekretorius Oleksijus Danilovas apibūdino „Mere"" plėtrą kaip „Rusijos specialiųjų tarnybų akciją"". Tačiau S.Šneideris pastaruoju metu taip pat turėjo problemų ir Rusijoje. Kaip neseniai pranešė „Forbes"", 2025 m. pradžioje „Rospotrebnadzor"" patikrino net 3000 tinklų „Svetofor"" ir „Majak"" parduotuvių. Nustatyta tiek daug pažeidimų, susijusių, be kita ko, su maisto produktų laikymo sąlygomis ir apskaitos vedimu, kad beveik 300 parduotuvių buvo uždarytos visam laikui arba laikinai (30-90 dienų).","„Tak-Tu"" parduotuvės Lenkijoje, vadovaujamos Lietuvos piliečio Viktoro Lipino, yra labai panašios į rusiškas „Myprice"" parduotuves, ir nors oficialiai nėra pripažintos kaip Rusijos mažmeninės prekybos įmonės, jas sieja ryšiai su Rusijos oligarchu Sergejumi Šneideriu. Nors „Tak-Tu"" parduotuvėse nėra rusiškų prekių, jos asortimentas apima daugiausia lietuviškus, latviškus, bulgariškus, turkiškus ir ukrainietiškus produktus."
"Atlikėją Kotryną Juodzevičiūtę Romoje užklupo nemalonumai - vintažinėje rūbų parduotuvėje ji buvo apvogta. Po tokio įvykio žinoma moteris negailėjo kandžių žodžių Italijos sistemai ir savo nuomone sutiko pasidalinti su portalo Žmonės.lt skaitytojais. Dainų kūrėja ir atlikėja Kotryna Juodzevičiūtė savo feisbuko paskyroje pasidalijo karčia patirtimi - dienos metu Romoje iš jos kišenės buvo pavogtas mobilusis telefonas. „Šiandien, vidury dienos, Romos vintažinėj „Humanoj"", beieškant rūbų savo būsimam naujam klipukui, man ramiai iš palto kišenės ištraukė mano telefoną"", - rašė K.Juodzevičiūtė. Atlikėja paskatino artimiausiomis dienomis prireikus su ja susisiekti per „Messenger"" ar elektroniniu paštu, o taip pat rėžė kritikos apie gyvenimą Italijos sostinėje. Savo paskyroje K.Juodzevičiūtė prasitarė, kad net Niujorkas jai atrodė saugesnis. Kotryna Juodzevičiūtė / Irmanto Gelūno / BNS nuotr. „Šiaip, atrodo, gyvenau tam visų vadinamajame „pavojingajame"" Niujorke beveik metus. Svečiavaus ir kituose dideliuose bei pavojingais nominuojamuose pasaulio miestuose, bet niekada neturėjau tiek problemų, kiek Italijoj... Tai pati policija už nieką suima, tai apvogia, tai minimarket'e užkelia dvigubą kainą, nes nešneki itališkai, tai tiesiog tyčiojas iš labo ryto, nes ne su tokiu akcentu užsisakei cappuccino, arba neduokdie, užsisakei jį popiet IR t.t... Myliu Italiją tikrai, turiu čia savo rutiną, šaiką, patinka unikas ir oras, bet, nu, EU, what's going on? Vaikystėj keliaujant, Europos Sąjunga atrodė kaip ta zona, kur jauties saugiai ir, jei kas atsitiks, tai tuoj ambasados susiskambins ir viskas ok bus. Nu sorry, bet Niujorke, gyvendama Chinatown'e prie Manhattan'o tilto su vietiniais crackhead'ais jaučiaus saugiau nei vienoje iš pagrindinių Europos Sąjungos sostinių. Kotryna Juodzevičiūtė / Pauliaus Peleckio / BNS nuotr. Kai reikėjo pagalbos suimtai policijos - jokios ambasados ragelio nekėlė, o, kasdien važiuodama į uniką pro pagrindinę miesto stotį, matau, kaip vykdomi vieši ir planuoti nusikaltimai, bet niekas nieko nedaro - rytoj vėl matysi tuos pačius žmones, darančius tą patį (o policija tai stovi stotelėse ir neva gaudo)"", - nekokia patirtimi dalijosi Kotryna.","Atlikėja Kotryna Juodzevičiūtė Romoje tapo vagystės auka, kai iš jos kišenės buvo pavogtas telefonas vintažinėje rūbų parduotuvėje, ir viešai pasidalijo kritika apie Italijos saugumo situaciją, teigdama, kad net Niujorkas jai atrodė saugesnis."
"Šylant orams, vis daugiau gyventojų pradeda planuoti keliones į svečias šalis. Tradicinius keliavimo būdus lėktuvais, traukiniais ir automobiliais, vis dažniau papildo elektra varomos transporto priemonės, kurių skaičius Lietuvoje, remiantis „Regitros"" duomenimis, perkopė 17 tūkst. Kovo 1 d. buvo registruota 17341 grynieji elektromobiliai ir 13423 įkraunami hibridai. Automobilių testuotojas ir žurnalistas Vitoldas Milius, į pirmąją savo kelionę elektromobiliu po Baltijos šalis leidosi daugiau nei prieš 15 metų vos atsiradus pirmajam elektromobiliui. Šimtus įvairiausių automobilių išbandęs ir milijonus kilometrų įveikęs vairavimo rekordininkas Vitoldas Milius sako puikiai prisimenantis savo pirmąją kelionę elektromobiliu į kaimyninę Latviją. Elektrum nuotr./L. Doraitė-Gudavičienė Vyras pasakojo, kad į ją ryžosi važiuoti daugiau nei prieš 15 metų, kiek patobulėjus tiek pačioms transporto priemonėms, tiek reikalingai infrastruktūrai. Pasak V. Miliaus, tai buvo itin drąsi ir nemažai išbandymų pateikusi kelionė. „Aš neturėjau reikiamos tokių kelionių patirties, trūko įkrovimo vietų ir automobilis tuomet nebuvo pats tobuliausias. Bet man visuomet buvo svarbu žinoti, suprasti ir perduoti įspūdžius bei patirtis kitiems. Pamenu, pakeliui į Latviją supratau, kad jeigu dabar neįkrausiu elektromobilio, tai mano kelionės čia ir pasibaigs. Stotelių aplink nebuvo, mobiliųjų programėlių taip pat, tad teko elektros prašyti pas netoli automagistralės gyvenančius latvius,"" - pasakojo V. Milius. Pašnekovo teigimu, pirmasis elektromobilis buvo skirtas tik kelionėms mieste, nes nuvažiuodavo apie 120 kilometrų. Kadangi jokių įkrovimo stotelių nebūdavo, tai elektromobilį įkraudavai tiesiog namuose. Dabar, pasak V. Miliaus, ir už 600 kilometrų esantį Taliną gali pasiekti elektromobiliu viena įkrova, o prireiks įkrauti vos per 20 minučių. Visgi keliautojas sako, kad nepaisant visų pastarojo laikotarpio teigiamų pokyčių, ruošiantis kelionei po Baltijos šalis būtina atlikti tam tikrus namų darbus. „Labai svarbu pasirinkti tinkamą automobilį, susiplanuoti maršrutą, įkrovimo stoteles ir aktyvuoti specialias programėles. O vėliau į tolimesnę kelionę elektromobiliu siūlyčiau žiūrėti tarsi į pramogą. Tuomet kelionė nei jums, nei šeimos nariams, nekels jokio papildomo streso"", - patirtimi dalinosi V. Milius. Ir nors įkrovimo stotelių tinklas yra pakankamai tankus, tačiau, anot pašnekovo, norėtųsi, kad jame būtų daugiau sparčiojo įkrovimo stotelių, pritaikytų naujos kartos elektromobiliams. „Keliauti elektromobiliu ne tik po Baltijos šalis, bet po visą Europą, išties paprasta. Patobulėjo patys elektromobiliai, kurie įveikia pakankamai ilgą atstumą, jie įkraunami greičiau ir tam sukurta puiki infrastruktūra. Paprastesnis tampa ir pats atsiskaitymas, nes už sunaudotą elektros energiją, tarkime Suomijoje ir Norvegijoje, gali atsiskaityti tiesiog kreditine kortele, kaip esame įpratę, ir nieko papildomai pildyti nereikia. Tai sutaupo išties nemažai laiko,"" - teigia V. Milius. Baltijos šalys seka kaimyninių šalių pavyzdžiu - įdiegia tarptautinio atidėto mokėjimo paslaugą „Elektrum Lietuva"" elektromobilių produktų vystymo vadovė Laura Doraitė-Gudavičienė pripažįsta, kad vertinant Baltijos šalių rinką, kol kas didžiausia elektromobilių įkrovimo stotelių tinklo koncentracija yra didžiuosiuose miestuose. T.y., ten kur registruojamas didžiausias elektromobilių skaičius. Tačiau sparčiai plėtojama ir infrastruktūra prie pagrindinių kelių. Anksčiau keliuose veikė tik „VIA Lietuva"" valdomas stotelių tinklas, tačiau pastaraisiais metais žemėlapis pasipildė ne tik pavienėmis įkrovimo stotelėmis, bet ir naujais įkrovimo parkais. Atsirandant vis daugiau įkrovimo taškų ir paslaugų teikėjų, vairuotojai pradeda ieškoti ir patogumo, tam kad atsiskaitymas už įkrovimo paslaugas būtų paprastas. Atliepdama klientų poreikius, bendrovė atnaujino „Elektrum Drive"" programėlę, su kuria atidėto mokėjimo paslauga nuo šiol veikia visose Baltijos šalyse. „Nepriklausomai nuo to, kurioje šalyje - Lietuvoje, Latvijoje ar Estijoje klientas naudosis elektromobilio įkrovimo paslaugomis, jis gaus vieną sąskaitą, kurioje bus įtrauktos visos įkrovimo sesijos. Tad keliaujant po Baltijos šalis jau galima naudotis ne kelių, bet vieno operatorių paslaugomis, kas padės klientams sutaupyti ne tik laiko, bet ir pinigų, nes verslo klientams taikome dinaminę nuolaidų sistemą nuo bendro įkrautų kilovatvalandžių skaičiaus per mėnesį"" - sako L. Doraitė-Gudavičienė. Svarbu atkreipti dėmesį, kad tarptautinio atidėto mokėjimo paslaugos dėka bus sumuojamos visose šalyse atliktų įkrovimo sesijų kilovatvalandės. Klientams norintiems naudotis tarptautinio atidėto mokėjimo paslauga reikia tik atnaujinti „Elektrum Drive"" programėlę, jeigu automatinis programėlės atnaujinimas nėra nustatytas telefone. O tiems, kas šia paslauga dar nesinaudoja, puiki proga ją išmėginti. Augantis Elektrum Drive įkrovimo tinklas visose Baltijos šalyse kartu su paslaugų vystymu atveria naujas galimybes patogiai keliauti elektromobiliais tiek privatiems klientams, tiek ir verslui.","Augant elektromobilių skaičiui ir tobulėjant infrastruktūrai, kelionės elektra varomomis transporto priemonėmis Baltijos šalyse tampa vis paprastesnės, o „Elektrum Drive"" siūlo patogią atidėto mokėjimo paslaugą, leidžiančią naudotis vieningos sąlygos visose trijose šalyse. Vairavimo rekordininkas Vitoldas Milius pabrėžia, kad elektromobilių kelionėse būtina atidžiai planuoti maršrutą ir įkrovimo taškus, tačiau tai gali tapti malonia pramoga."
"Kaip portalui Žmonės.lt pasakojo M.Kvietkutė ji daug dėmesio skiria savo mitybai ir sportui, tačiau ne vien dėl dailios išvaizdos, bet dėl sveikatos ir geros savijautos. „Sportuoju ir stengiuosi valgyti kuo švaresnį maistą, kuris duotų naudos mano kūnui. Esu linkusi kaupti skysčius, todėl turiu vengti nesveiko maisto, bet jeigu atvirai, nejaučiu jokio streso dėl to, nes man sveikas maistas labai skanu"", - Žmonės.lt kalbėjo atlikėja. Asmeninio archyvo nuotr./Monika Kvietkutė Žinoma moteris atvira, nors jos racione dominuoja sveiki patiekalai, tačiau kartais ji užsinori ir kiek kitokio maisto. „Valgau viską pagal pajautimą, klausau labai savo organizmo ir jeigu norisi, pavyzdžiui, cepelinų tai aš juos ir suvalgau. Bet džiaugiuosi, kad per daug metų pažinusi savo kuną suprantu ko jam reikia ir kad dažniausiai norisi sveikesnių variantų patiekalų"", - mintimis dalijosi M.Kvietkutė. Nors ji daug dėmesio skiria mitybai, tačiau tai ne vienintelė atlikėjos sėkmės paslaptis. M.Kvietkutė atvira, be sporto šiandien savęs ji neįsivaizduoja. Asmeninio archyvo nuotr./Monika Kvietkutė „Sportas yra mano meilė. Aš labai labai mėgstu sportuoti, man tai meditacija švaresniai galvai ir tvirtesniam kūnui. Sportuodama pasikraunu daug geros energijos, protiškai pailsiu. Tai ir einu sportuoti pagal norą, dažniausiai kasdien bent kažkiek pajudėti man svarbu. Nors būna ir kelias dienas praleidžiu. Visiškai klausau savo organizmo. Saves per prievartą neverčiu nieko daryti"", - Žmonės.lt atvirai pasakojo M.Kvietkutė. Socialiniuose tinkluose paviešinusi savo nuotraukas, kuriose matyti ištreniruotas kūnas, M.Kvietkutė sulaukė daugybės komplimentų, o visiems smalsiausia, per kiek laiko pavyko tai pasiekti. „Na tokių rezultatų, kokių norėčiau dar nesu pasiekusi, bet šiaip visą gyvenimą daugiau ar mažiau sportuoju, tik va geri metai, kai tikrai esu visiskai įtraukusi sportą į savo rutiną ir kasdienybę, tai net nežinau kaip čia skaiciuoti tiksliai per kiek laiko pavyko tai pasiekti"", - linksmai pokalbį baigė M.Kvietkutė. Asmeninio archyvo nuotr./Monika Kvietkutė Žmonės.lt primena, kad žinoma moteris neseniai paskelbė apie naujus santykius. Malonia staigmena M.Kvietkutė pasidalijo socialiniuose tinkluose, kuriuose parodė kelias naujojo mylimojo nuotraukas ir skyrė jam šiltus žodžius. Įrašu moteris sutiko pasidalinti ir su Žmonės.lt skaitytojais. „Kai mažiausiai tikiesi ir nieko nebelauki, kai gyvenimas pačiu su savimi tampa malonus, kai nieko iš nieko neprašai ir nesitiki - tada ivykstą netikėčiausi ir geriausi dalykai gyvenime. Sutinki žmogų, kuris lyg žaibas iš giedro dangaus taip sudrebina tavo „žemelę"", kad virsti iš kojų ir vos spėji susivokti kas vyksta… Ir, kaip niekad dabar suprantu, kas yra kas"", - rašė M.Kvietkutė.","Monika Kvietkutė daug dėmesio skiria sveikai mitybai ir sportui dėl geros savijautos bei sveikatos, tačiau kartais leidžia sau pasimėgauti ir kitokiu maistu. Ji teigia, kad sportas yra jos gyvenimo dalis, suteikianti energijos ir padedanti išlaikyti gerą fizinę formą; taip pat neseniai paskelbė apie naujus santykius"
"Daugiau apie automobilius ir eismą - rubrikoje Gazas.lt Oro temperatūra dienomis kils iki teigiamos, tačiau naktimis leisis žemiau nulio, sudarydama sąlygas plikledžio susidarymui. Kaip informuoja AB „Kelių priežiūra"", tokios permainingos meteorologinės sąlygos kelia pavojų eismo saugumui, todėl vairuotojai raginami išlaikyti budrumą. Keliuose formuosis plikledis „Kelių priežiūros"" specialistai atkreipia dėmesį, kad plikledis dažniausiai susidaro ankstyvais rytais. Ypač pavojingos vietos yra tiltai, viadukai, įkalnės ir nuokalnės - šiose vietose kelio danga atvėsta greičiau ir ledo sluoksnis formuojasi kur kas sparčiau. Be to, mišrūs krituliai (lietus pereinantis į šlapdribą ar sniegą) dar labiau didina riziką, kad ant kelio dangos gali susiformuoti slidūs ruožai. Ypač pavojingos vietos yra tiltai, viadukai, įkalnės ir nuokalnės... AB „Kelių priežiūra"" nuolat stebi meteorologinių sąlygų pokyčius ir kelių dangos būklę, todėl prevenciniai darbai yra organizuojami iš anksto, atsižvelgiant į prognozuojamus kritulius ir temperatūros svyravimus. Kelių priežiūros mechanizmai, priklausomai nuo situacijos, yra parengti barstyti slidumą mažinančias medžiagas ir taip mažinti slidumo susidarymo riziką. Bendrovės atstovai primena, kad kelių priežiūros darbai vykdomi vadovaujantis nustatytais kelių priežiūros normatyvais. Tai reiškia, kad darbai pirmiausia atliekami intensyviausio eismo ruožuose, ant tiltų, viadukų, pavojingose įkalnėse ir nuokalnėse. Taip pat atidžiai stebimi kiti pavojingi ruožai, kuriuose dėl specifinių sąlygų plikledis formuojasi dažniausiai. Esant temperatūros svyravimams ir mišriems krituliams, kelio dangos būklė gali keistis labai greitai, todėl net ir operatyviai vykdant kelių priežiūros darbus, eismo sąlygos vietomis gali kelti iššūkių. Dėl to vairuotojai raginami išlikti budrūs, stebėti eismo sąlygas, kelio ženklus ir kitus eismo dalyvius, laikytis saugaus atstumo nuo kitų transporto priemonių ir pasirinkti saugų važiavimo greitį. Taip pat rekomenduojama kelionėms skirti daugiau laiko ir pasirūpinti tinkama transporto priemonės būkle. „Kelių priežiūra"" primena, kad bendrovė atsakinga tik už valstybinės reikšmės kelių, bei šių kelių tąsą gyvenvietėse, priežiūrą. Už gatvių priežiūrą gyvenamosiose vietovėse atsakingos vietos savivaldybės. Kam pranešti apie pavojingas sąlygas Be to, apie pavojingas pažaidas, kliūtis ar plikledį valstybinės reikšmės keliuose vairuotojai ir gyventojai kviečiami pranešti trumpuoju tel. nr. 1871 (trumpojo tel. nr. kaina Telia, Tele2 tinkluose - 0,12 Eur/min., Bitė - 0,15 Eur/min.) arba +370 5 232 9600 (kaina pagal mob. operatoriaus planą). Gyventojų patogumui bendrovė „Kelių priežiūra"" taip pat suteikia galimybę nemokamai užpildyti pranešimo formą internetinėje svetainėje www.keliuprieziura.lt arba minėtas kliūtis pažymėti navigacinėje programėlėje „Waze"", o pateikta informacija pateks į kelininkų informacinę sistemą. Daugiau apie automobilius ir eismą - rubrikoje Gazas.lt","Permainingos oro sąlygos kelia pavojų eismo saugumui, o AB „Kelių priežiūra“ aktyviai stebi situaciją ir vykdo prevencinius darbus. Vairuotojai yra raginami išlaikyti budrumą ir pranešti apie pavojingas sąlygas naudojant nurodytas komunikacines priemones."
"LRT radijui jis abejojo, kad Lietuvoje kažkas sugeba gaminti „tokio lygio technologijas"", nes, T.Milašausko teigimu, tai yra dešimtmečių darbo reikalaujantis produktas: „Lietuvoje tokio lygio sistemų negamina tikrai niekas"". „Kovas T"" yra žvalgybinis dronas. Jo atitikmuo yra kinietiškas DJI, amerikietiškas „Parrot"", azijietiškas „Autel"", kurie yra kvadrokopterio tipo dronai, turintys gerą žvalgybinę kamerą"", - šeštadienį LRT radijui teigė T.Milašauskas. Atsargos karininkas Vygintas Ušinskas taip pat sako, kad dronai negalėjo būti pagaminti Lietuvoje ir dėl finansų trūkumo. BNS anksčiau rašė, kad Krašto apsaugos ministerija inicijavo ikiteisminį tyrimą. Tyrimui vadovauja Generalinė prokuratūra, jį atlieka Specialiųjų tyrimų tarnyba. Galimai nedraugiškose šalyse pagamintus dronus valstybei, kaip įtariama, tiekė įmonė „Geodezija 3D"". Ji jau sustabdė narystę Lietuvos gynybos ir saugumo pramonės asociacijoje. „Geodezija 3D"" situacijos nekomentuoja. Pasak krašto apsaugos ministrės Dovilės Šakalienės, galimai nusikalstama veika padaryta 2024 metų rudenį, paskelbus dronų pirkimą. Šiuos orlaivius naudojo Šaulių sąjunga, Krašto apsaugos sistemos institucijos. Politikė sakė, kad tokie dronai privalo būti pagaminti Europos Sąjungoje arba NATO, o suprogramuoti Lietuvoje.","Lietuvoje kilo tyrimas dėl įtarimų, kad įmonė „Geodezija 3D"" tiekė dronus iš galimai nedraugiškų šalių, nors pagal taisykles jie turėjo būti pagaminti ES arba NATO ir suprogramuoti Lietuvoje. Krašto apsaugos ministerija ir Generalinė prokuratūra aiškinasi situaciją, nes šie dronai buvo naudojami šalies gynybos instituc"
"„Teismo sprendimas neabejotinai yra teisingas, tačiau mus labai nustebino, kad teismo sprendime buvo vertinama mūsų komisijos išvada, veiklos metodai ir panašūs dalykai, nekviečiant komisijos trečiuoju asmeniu, tai yra už akių"", - BNS trečiadienį po komisijos posėdžio sakė V. Karčiauskas. Pasak jo, teismo išvadoje matyti, kad teismas neturėjo visos informacijos apie tai, kaip dirba komisija, kodėl tokia tvarka priimami sprendimai. Reaguodama į teismo sprendimą, komisija nusprendė kreiptis į Lietuvos gyventojų genocido ir rezistencijos tyrimo centrą (LGGRTC) prašydama, kad jai pateikti nagrinėti išvadų projektai, komisijos ar kitų samdytų tyrėjų ekspertinės išvados atitiktų tokiems dokumentams keliamus reikalavimus. „(Kad - BNS) būtų nurodyta visa tai, ko teismas pasigedo. Čia ne mums spręst, kas turi būti, nes tai yra išvados ekspertinės: vienos jos mokslininkų, kitos tyrėjų parengtos, visos jos mums tinka, bet turi atitikti reikalavimus. O kokius reikalavimus? Tai yra Genocido centro reikalas žinoti"", - teigė komisijos pirmininkas. Kaip rašė BNS, Regionų administracinis teismas praėjusią savaitę panaikino LGGRTC sprendimą pašalinti paminką partizanui J. Krikštaponiui Ukmergėje. Tuo metu tokį sprendimą rekomendavusios vadinamosios Desovietizacijos komisijos išvadą teismas pripažino neatitinkančia skaidrumo, objektyvumo ir nepiktnaudžiavimo valdžia reikalavimų. Teisėjų kolegijos vertinimu, faktas, kad balsavime dėl pritarimo išvadai dalyvavo ir tie komisijos nariai, kurie teikė ekspertinę nuomonę - rengė istorinę pažymą - bei patys buvo šio klausimo pareiškėjai, inicijavo šio klausimo įtraukimą į komisijos darbotvarkę, pažeidė viešosios valdysenos pagrindinius principus - skaidrumą, nešališkumą ir galių pasiskirstymą. V. Karčiauskas BNS sakė, kad posėdžio metu komisija dar kartą peržiūrėjo visą siūlymo teikimo procesą ir nerado jokių pažeidimų. Jis taip pat pabrėžė, kad komisija dar kartą nenagrinės J. Krikštaponio paminklo klausimo. Siūlymą panaikinti Vyčio apygardos partizanų vado J. Krikštaponio paminklą Ukmergėje administracine tvarka teismui skundė J. Krikštaponio artimieji kartu su Lietuvos laisvės kovotojų sąjunga, Lietuvos politinių kalinių ir tremtinių bendrija, Lietuvos laisvės kovos sąjūdžio ir Lietuvos politinių kalinių ir tremtinių sąjungos. LGGRTC 2016-aisiais skelbtoje pažymoje nurodė, kad batalionas, kuriame kuopos vadu tarnavo J. Krikštaponis, vokiečių okupacinės vadovybės 1941-1943 metais galėjo būti panaudotas žydų, karo belaisvių, civilių gyventojų persekiojimui ir naikinimui Baltarusijoje.","Regionų administracinis teismas panaikino LGGRTC sprendimą pašalinti partizano J. Krikštaponio paminklą Ukmergėje, teismui konstatavus, kad Desovietizacijos komisijos išvada neatitiko skaidrumo ir nešališkumo reikalavimų, nes joje balsavo ir ekspertinį vertinimą teikę komisijos nariai. Komisija, nesutikdama"
"Ispanijos teniso vunderkindas penktadienį Majamyje sensacingai rezultatu 7:5, 4:6, 3:6 nusileido patyrusiam belgui Davidui Goffinui (ATP-55). 34-erių tenisininkas Top 3 varžovą ATP ture įveikė trečią kartą iš eilės - 2022 metais Astanoje po jo kojomis taip pat krito „Carlitos"", o praėjusiais metais Šanchajuje buvo įveiktas Alexanderis Zverevas. Slay, David 🔥 The moment @David__Goffin stunned former champ Carlos Alcaraz for his 8th career Top-3 win! #MiamiOpen pic.twitter.com/oG8EeXw2kz — Tennis TV (@TennisTV) March 22, 2025 Trečiąjį etapą Majamyje belgas pasiekia pirmą kartą nuo 2019-ųjų, šiemet tapdamas pirmuoju ATP turo atstovu už pirmojo 30-tuko ribų, kuriam pavyko patiesti „Carlitos"". „Jausmas tiesiog nuostabus. Kartais dvikovos būna labai sunkios ir turi tiesiog išgyventi, ką ir padariau pirmajame etape, o tuomet esi tiesiog laimingas gaudamas šansą žaisti dideliame korte. Būtent dėl tokių akimirkų ir tęsiu profesionalo karjerą"", - kalbėjo Goffinas. Kitame etape Belgijos tenisininko lauks kortų šeimininkas Brandonas Nakashima (ATP-32). Savo ruožtu Majamyje 2022 m. triumfavęs C.Alcarazas po sensacingo pralaimėjimo negailėjo kritikos sau. „Mano žaidimo lygis buvo labai žemas. Nesijaučiau gerai fiziškai, o kuomet nesijauti gerai fiziškai, išlaikyti aukštą žaidimo lygį yra labai sunku. Tiesiog tikėjausi, kad pradėsiu žaisti gerą tenisą, tačiau tai neįvyko"", - dėstė ispanas.","Ispanijos tenisininkas Carlos Alcaraz penktadienį Majamyje pralaimėjo belgui Davidui Goffinui, kuris trečią kartą iš eilės įveikė aukšto reitingo varžovą, o C. Alcaraz pripažino, kad jo žaidimas buvo prastas. Goffinas pirmą kartą nuo 2019 m. pasiekė trečiąjį etapą Majamyje ir kitame susitikime susitiks su Brandonu Nakashima."
"Italijos leidiniui „Autoracer"" pavyko išsiaiškinti detales, kokios priežastys „Ferrari"" komandai sukėlė didelių problemų. Leidinio duomenimis, Hamiltono bolido problemos lenktynėse nebuvo susijusios nei su nauja priekinės pakabos konstrukcija, nei su aerodinamika. Padidintas kontrolinės žymės susidėvėjimas - ne priežastis, o pasekmė to, kad mašinos galinė ašis neužtikrino pakankamo kietumo, todėl komandai teko reguliuoti prošvaisos aukštį, kai bolidas pripildomas 100 kg degalų lenktynėms. Yra manoma, kad problema yra galinės pakabos konstrukcijoje, kuri buvo patvirtinta dar pernai metų liepą kartu su nauja pavarų dėže. Analogiškus mechaninius galinės pakabos elementus ir pavarų dėžę naudoja ir „Haas"" komanda, bet kadangi jų aerodinamika nėra tokia sudėtinga kaip pas „Ferrari"" ir generuoja kur kas mažesnę prispaudžiamąją jėgą, „Haas"" atveju galinės pakabos konstrukcija nedaro įtakos mašinos greičiui. „Ferrari SF-25"" bolide pakabos konstrukcija ir aerodinamika priveda prie to, kad mašina tampa pernelyg „minkšta"" ir netenka efektyvumo. Kažkas panašaus pernai būdavo su „Mercedes"" automobiliu. Kai SF-25 būna optimaliomis sąlygomis, kaip buvo sprinte su 35 kg degalų bake, tai bolidas buvo greitas ir generavo daugiau prispaudžiamosios jėgos nei jo pirmtakas. Tačiau išėjus iš optimalaus darbinio diapazono, prispaudžiamoji jėga sumažėja ir pasireiškia labai nestabilus bolido galinės dalies darbas posūkiuose. Maranelo komanda dabar ieško sprendimo, bet šiuo metu labai anksti kalbėti apie konkrečius terminus, kadangi problema yra gana rimta. Šiuo metu „Ferrari"" inžinieriai dirba ties kelių sričių atnaujinimais - modernizacijos paketas bus paruoštas ketvirtam sezono etapui Bahreine.","""Ferrari"" komanda susiduria su problemomis dėl galinės pakabos konstrukcijos, kuri sumažina bolido efektyvumą ir stabilumą posūkiuose, ypač kai mašina nėra optimaliose sąlygose. Šiuo metu inžinieriai dirba ties atnaujinimais, kurie turėtų būti paruošti ketvirtam sezono etapui Bahreine."
"„Tai kainuoja. Pajėgų mobilizavimas, išleistos (į atmosferą - BNS) dujos"", - LRT radijui ketvirtadienį sakė N.Biknius. „Vien skaičiuojant išleistų dujų kainą, ji turėtų sudaryti apie 37 tūkst. eurų"", - pridūrė jis. Bendrovė vėliau BNS patikslino, kad toks nuostolis paskaičiuotas vertinant pirminius duomenis ir dujų kainas rinkoje. „Dėl incidento išleistų dujų kainą vertinsime pagal faktą ir teisės aktų nustatyta tvarka. Atsižvelgiant į atliekamus darbus, infrastruktūros atstatymą bei dujų tekėjimo atnaujinimą uždarytame ruože, tikėtina, kad su įvykiu susijusių bendra išlaidų suma bus didesnė"", - komentare BNS teigė įmonė. Anksčiau „Amber Grid"" pranešė, kad trečiadienį įmonės sistemos valdymo centrui gavus informaciją apie Pabradės rajone vykdomus karinės technikos paieškos darbus, apie 13.30 val. nuotoliu buvo uždarytas dujotiekio 22 km ilgio ruožas, o į įvykio vietą atvykę darbuotojai jį išdujino ir sumažino jame esantį slėgį iki minimalaus lygio. Pasak N.Bikniaus, tai pirmas kartas, kai dėl tokios nelaimės tenka uždaryti dujotiekį. Anot jo, važiuoti technikai prie jo nedraudžiama. Amber Grid"" vadovas taip pat sakė, kad šis dujotiekis yra keliasdešimt kilometrų nuo kito magistralinio dujotiekio į Kaliningrado sritį. „Amber Grid"" kiek anksčiau BNS patikslino, jog dujotiekiu tiekiamos Visagino ir Švenčionėlių vartotojams, tačiau tiekimas jiems nėra nutrauktas - dujotiekyje esančių dujų užtenka dviem mėnesiams. „Dujų bus kiek ir kada reikės"", - LRT radijui pabrėžė N.Biknius. Jis neįvardijo konkretaus termino, per kiek laiko dujų tiekimas būtų atstatytas, tačiau patikino, jog šie darbai prasidės prieš tai dujotiekį patikrinus. Patikra, pasak N.Bikniaus, bus atlikta pasibaigus gelbėjimo operacijai. Anot jo, magistralinis dujotiekis į Visaginą eina daugiausia per negyvenamas teritorijas, o nelaimės vietoje, jo žiniomis, jis paklotas apie vieno metro gylyje. Pasak N.Bikniaus, prie šio dujotiekio yra prijungti Švenčionėlių ir Visagino miestai, kur dujų vartotojai nėra dideli, o Visagine esanti Ignalinos atominė elektrinė pastaruoju metu dujų nevartojo - jai reikalingą šilumą tiekia Visagino šilumos tinklai, gaminantys energiją iš biokuro. Kaip BNS rašė anksčiau, krašto apsaugos ministrė Dovilė Šakalienė ketvirtadienį ryte sakė, jog gelbėjimo darbai vyko visą naktį: siurbiamas vanduo, tvirtinimas gruntas, jog galėtų privažiuoti sunkioji technika nepažeidžiant aukšto slėgio dujotiekio, kuris baigtas išdujinti.","Dėl incidento Pabradės rajone buvo uždarytas 22 km ilgio dujotiekio ruožas, o išleistų dujų nuostoliai vertinami apie 37 tūkst. eurų. Dujotiekis tiekia dujas Visagino ir Švenčionėlių vartotojams, tačiau tiekimas nenutrūko, nes dujų atsargų pakanka dviem mėnesiams."
"Pabradėje, Generolo Silvestro Žukausko poligone, pirmadienio naktį ištrauktas pelkėje paskendęs šarvuotis. 70 tonų sveriantis šarvuotis ištemptas į krantą po šešias paras trukusių pastangų. Jame aptikti trijų žuvusių amerikiečių karių kūnai. Dar vieno toliau ieškoma pelkėje. „Čia, sakyčiau, nėra racionalus siūlymas (peržiūrėti pratybų planus - BNS). Karinės pratybos, kad ir kokios jos pavojingos, turi vykti visokiose teritorijose ir pačios sąlygos pratybų turėtų būti sudarytos tokios, kad situacija būtų kuo įmanoma panašesnę į realią"", - pridūrė jis. Prezidento patarėjas Marius Česnulevičius sako, kad idėja peržiūrėti karinių pratybų planus po tragedijos Pabradės poligone nėra racionali, o kalbėti apie išmoktas pamokas dar anksti. „Kad nauja teritorija, kad nežinoma teritorija, šiuo atveju yra tik privalumas. Kariai turi būti pasiruošę bet kam"", - kalbėjo M.Česnulevičius. Pasak prezidento patarėjo nacionalinio saugumo klausimais, tarp realių sąlygų karinėse pratybose yra nežinomybė, su kuria realiame mūšio lauke susiduria kariai. BNS jau rašė, kad trys iš keturių Pabradės poligone dingusių Jungtinių Valstijų karių buvo rasti pirmadienį, iš pelkės po beveik savaitę trukusių paieškos ir gelbėjimo darbų ištraukus šarvuotį M88 „Hercules"". Pasak M.Česnulevičiaus, kalbėti apie išmoktas pamokas šioje istorijoje anksti, nes pradžioje reikia suprasti, kodėl apskritai nutiko tragedija ir nustatyti būdus rizikai sumažinti. „Kai matai, kad problema išspręsta, tada tai jau tampa išmokta pamoka"", - teigė patarėjas. Pareigūnai skelbė, kad minėtas šarvuotis M88 „Hercules"" į pelkę įvažiavo, kai vyko ištraukti kitos įklimpusios amerikiečių transporto priemonės. M.Česnulevičius teigė, kad pastarasis automobilis su kariais yra saugus. „Tie kariai yra sveiki, saugūs, jie pranešė savo vadovybei (...) ir grįžo į bazę"", - tvirtino jis. „Tai šioje vietoje bet kokios sąmokslo teorijos, kad su tuo automobilio irgi kažkas tokio įvyko, (...) jos neturi jokio pagrindo"", - sakė prezidento patarėjas.","Pabradės poligone po šešių dienų paieškų buvo ištrauktas pelkėje paskendęs šarvuotis, kuriame rasti trijų žuvusių amerikiečių karių kūnai, o dar vieno kario toliau ieškoma. Prezidento patarėjas Marius Česnulevičius teigia, kad karinių pratybų planų peržiūra po šios tragedijos nėra racionali,"
"Daugiausiai medalių šiose suaugusiųjų pirmenybėse yra iškovojęs 16-metis Tajus Juška - 3 aukso ir 1 bronzos. Suprasti akimirksniu Tajus Juška šiame čempionate jau laimėjo 50 m (22,54 sek.) ir 100 m (48,91 m) rungtis, jose aplenkdamas Daną Rapšį. Pastarasis atsigriebė 200 m laisvuoju stiliumi rungtyje (1 min. 46,54 sek.), kurioje T.Juška finišavo trečias (1 min. 48,16 sek.). Trečiąjį aukso medalį jaunasis Kauno plaukimo mokyklos auklėtinis sužvejojo 50 m peteliške finale (23,76 sek.). T.Juška šiose pirmenybėse iš viso pagerino keturis Lietuvos 16-mečių rekordus - 200 m laisvuoju stiliumi (1 min. 48,16 sek.), 50 m peteliške (šį rekordą jis gerino dukart - 23,92 sek. atrankoje ir 23,76 sek. finale) bei 100 m peteliške (53,76 sek.). Sekmadienio rytą T.Juška pateikė rimtą paraišką į dar vieną pergalę. 100 metrų peteliške atrankoje kylanti Lietuvos plaukimo žvaigždė buvo pati greičiausia - 53,76 sek. LTU Aquatic nuotr./Tajus Juška Tai - naujas Lietuvos jaunučių rekordas, kuris nuo praėjusių metų priklausė tam pačiam T.Juškai (buvo 54,12 sek.). Suaugusiųjų rekordas vis dar priklauso Deividui Margevičiui (52,55 sek.). Patricija Adamovič / BNS/Danas Rapšys Su geriausiu rezultatu į finalą įlėkė ir 29-erių Danas Rapšys, kuris sekmadienio rytą 400 m laisvuoju stiliumi nuplaukė per 4 min. 2,57 sek. Skirmanto Lisausko / BNS nuotr./Andrius Šidlauskas 28-ąjį gimtadienį šiandien švenčiantis Andrius Šidlauskas laimėjo 50 m krūtine atranką (27,65 sek.), o 23-ejų Kotryna Teterevkova dominavo 100 m krūtine kvalifikacijoje (1 min. 8,75 sek.). Finalų sesija prasidės šiandien nuo 16 valandos.","16-metis Tajus Juška iškovojo tris aukso ir vieną bronzos medalį suaugusiųjų pirmenybėse, pagerindamas keturis Lietuvos 16-mečių rekordus, o finalų sesija vyks nuo 16 valandos."
"Pagal dabartinę tvarką gyventojai, turintys iki 150 tūkst. eurų vertės būstą, mokesčio nemoka, tuo metu NT vertei siekiant iki 300 tūkst. eurų taikomas 0,5 proc. mokesčio tarifas. NT nuo 300 iki 500 tūkst. eurų vertės turintys gyventojai moka 1 proc. tarifą, už daugiau nei pusę milijono eurų vertės NT - 2 proc. tarifą. Šiuo metu diskutuojama, ar apmokestinimas būtų pradedamas nuo nulinės NT vertės, ar nuo tam tikrų „grindų"" - kalbėta apie 20 tūkst. eurų, 60 tūkst. eurų ar 80 tūkst. eurų ribą. Diskutuojant apie nekilnojamojo NT mokesčio struktūros pokyčius, svarstomas ir prezidento Gitano Nausėdos siūlymas nustatyti 50 tūkst. eurų vertės neapmokestinamo turto kartelę, patvirtino premjeras Gintautas Paluckas. Iki 200 tūkst. eurų NT tarifas siektų 0,1 proc., nuo 200 iki 400 tūkst. eurų - 0,2 proc., o kitam brangiausiam turtui, priklausomai nuo vertės, būtų taikomi 0,5 proc., 1 proc. ar 2 proc. tarifai. Už apleistą ir nenaudojamą turtą mokestis galėtų siekti net 4 procentus. 15min pasidomėjo, kas mokėtų daugiau, jei būtų priimtas naujasis NT mokestis. Aiškėja, kad brangiausio turto savininkai mokės mažiau nei iki šiol, didžiausia našta teks turintiems mažesnės vertės būstus. Nusitaikė į pigiausio turto savininkus","Svarstoma nekilnojamojo turto mokesčio reforma, kuri numato mažesnius tarifus brangiausio turto savininkams ir didesnę mokesčių naštą mažesnės vertės būstų savininkams, pradedant apmokestinimą nuo tam tikros vertės ribos."
"Iš esmės tai suklastotas medus, nors parduodamas kaip tikras produktas. Taip apgaudinėjami vartotojai ir diskriminuojami Lietuvos bitininkai, sąžiningai gaminantys autentišką, kokybišką medų, rašoma spaudai išplatintame Lietuvos bitininkų sąjungos pranešime. Į mūsų šalį plūsta pigus medus Pasak bitininkų sąjungos, susidaro labai paradoksali situacija. Į Lietuvą ir kitas ES valstybes iš trečiųjų šalių plūsta dideli kiekiai neautentiško pigaus medaus. „Nors mūsų bitininkai pagamina daug kokybiško medaus, jie negali jo nei pelningai parduoti, nei išlikti nelygioje ir nesąžiningoje konkurencinėje kovoje. Be to, pažeidžiamos vartotojų teisės ir teisėti lūkesčiai prekybos centruose įsigyti kokybišką produktą. Ši lietuviško medaus krizė jau tęsiasi mažiausiai trejus su puse metų, o atskirose ES valstybėse neautentiško medaus problema fiksuojama net gerokai anksčiau. Kadangi veikiame bendroje ES rinkoje, esame pažeidžiami ir niekaip neapsaugoti nuo nekokybiško medaus importo ir kartu apriboti labai žemos didmeninės eksporto kainos. Pastaruosius metus ji yra mažesnė nei savikaina ir siekia 1,6-1,8 Eur/kg"", - nurodoma bitininkų sąjungos panešime. Lietuvos bitininkų sąjunga kreipėsi į atsakingas šalies institucijas su prašymu sugriežtinti medaus importo kontrolę, atlikti prekybos centruose parduodamo medaus autentiškumo tyrimus ir pašalinti iš rinkos suklastotus produktus. 2024 m. pavasarį Lietuvos bitininkų sąjungos iniciatyva buvo patikrinta PC „Lidl"" parduodamo „Mazurskie miody"" medaus kokybė ir aptikus netipinių medui cukrų produktas pašalintas iš rinkos. Bitininkų sąjunga taip pat kreipėsi į žiniasklaidą su prašymu kuo plačiau viešinti šią problemą, atvirai įvardijant, kokią ekonominę ir moralinę žalą patiria vartotojai valgydami padirbtą medų kaip tikrą ir bitininkai, sunkiu darbu stipriai prisidedantys prie augalų apdulkinimo, derliaus didinimo, bet patiriantys didžiulius finansinius nuostolius dėl nesąžiningos konkurencijos ir negaunamų pajamų. „Ši situacija veda prie daugumos šalies bitininkystės ūkių bankroto. Jeigu nebus imtasi adekvačių priemonių ir ši situacija tęsis, ilgai laukti nereikės - bitininkystė, kaip žemės ūkio šaka, bus sužlugdyta, o bitininkai turės ieškotis kito amato"", - nurodoma išplatintame pranešime. Lietuvos bitininkų sąjunga kreipiasi į valstybės institucijas Lietuvos bitininkų sąjunga taip pat kreipėsi į valstybės institucijas, ragindama neleisti Lietuvos prekybos tinkluose pardavinėti gaminio, kuris pažymėtas kaip medus, bet nėra autentiškas ir neatitinka ES Tarybos direktyvos Nr. 2001/110/EB dėl medaus reikalavimų. Remiantis direktyva, autentiškas medus - tai saldi medžiaga, bičių (Apis mellifera) gaminama iš augalų nektaro, augalų gyvųjų dalių išskyrų arba ant augalo gyvųjų dalių likusių augalais mintančių vabzdžių išskyrų, kurias bitės surenka, perdirba, papildydamos specifinėmis savo medžiagomis, supila į korius, padeda iš jų išgarinti drėgmę ir palieka subręsti. Taip pat ragina skatinti ES medaus rinkos reguliavimą: būtini medaus importo iš trečiųjų šalių apribojimai ir griežta stebėsena; reikia kuo greičiau akredituoti laboratorinius metodus, skirtus medaus autentiškumui nustatyti per trumpą laiką. Pvz., naujasis medaus DNR tyrimas tiksliai parodo medaus kelią nuo avilio iki stalo, kadangi jame randama visų su juo kontaktavusių gyvybės formų (augalų žiedadulkių, bičių likučių ir kt.) DNR. Neautentiškame meduje tokių DNR likučių neaptinkama. Ir ragina neleisti klaidinti vartotojų prekybos vietose. Visa informacija apie medaus kilmę turi būti kuo aiškiau pateikta etiketėse. Rinkitės Lietuvos bitininkų medų „Lietuvoje bitininkų bendruomenė pagamina daug aukštos kokybės medaus. Juo galime aprūpinti mūsų šalies vartotojus ir antra tiek galime eksportuoti. Raginame rinktis Lietuvos bitininkų medų, analizuoti medaus etiketes: jose turi būti nurodyta bitininko vardas, pavardė, telefono numeris, bityno vieta. Lietuviškas medus eksportuojamas į daugelį šalių, vertinamas dėl kokybės, puikaus skonio ir aromato savybių. Tai ne tik maistas, bet ir sveikatinantis produktas. Branginkime, ką turime, ir palaikykime Lietuvos bitininkus, kurie kantriai ir nuoširdžiai puoselėja nuo seno gerbiamą bitininkystės amatą"", - rašoma pranešime.","Lietuvos bitininkų sąjunga įspėja apie suklastoto medaus problemą, kuri kenkia tiek vietiniams bitininkams, tiek vartotojams, ir ragina valstybines institucijas griežčiau kontroliuoti importą bei užtikrinti produkcijos autentiškumą. Be to, kviečiama rinktis vietinį lietuvišką medų, kuris garsėja savo kokybe ir sveikatinančiomis savybėmis."
"Pusė Lietuvos gyventojų turėtų susirūpinti dėl savo svorio „Per pastaruosius keturiolika metų 18 metų ir vyresnių vyrų vidutinis kūno masės indeksas (KMI) padidėjo nuo 25,7 kg/m2 2005 metais iki 26,4 kg/m2 2019 metais, moterų atitinkamai - nuo 25,7 kg/m2 iki 26,3 kg/m2. Suaugusių Lietuvos gyventojų vidutinės KMI reikšmės, palyginti su Pasaulio sveikatos organizacijos (PSO) rekomenduojamomis, išlieka per didelės. Eurostat duomenimis 2022 metais 59,4 proc. Lietuvos gyventojų turėjo per didelį svorį, iš jų sirgo nutukimu - 20,6 proc"", - skaičiais grėsmingą situaciją iliustruoja doc. dr. Auksė Domeikienė, Lietuvos nutukimo asociacijos prezidentė, LSMU Visuomenės sveikatos fakulteto Profilaktinės medicinos katedros vedėja. Asmeninio arch./A. Domeikienė Pasak jos, kalbant apie nutukimo problematiką, būtina atkreipti dėmesį į kelis pagrindinius aspektus. Pirmiausia - nutukimas yra liga, o ne valios trūkumas ar apsileidimas. Antra - šią ligą lemia daugybė veiksnių, tarp kurių - ir genetika, ir gyvenimo būdas, stresas, netinkama mityba, aplinka. Trečia - tai toli gražu nėra tik estetinė problema, bet sunki lėtinė, progresuojanti ir recidyvuojanti liga, sukelianti daugiau kaip 200 kitų ligų (širdies ir kraujagyslių ligas, diabetą, onkologinius susirgimus, psichologines problemas ir t. t.). Nutukimu serga vis daugiau jaunesnio amžiaus žmonių, tad medikai atkreipia dėmesį į dar vieną svarbų nutukimo aspektą - jo įtaką vaisingumui. 123RF.com nuotr./Pora stebi nėštumo testo rezultatus Pasekmės - pablogėjusi reprodukcinė sveikata „Nutukimo atveju reikėtų bendrai kalbėti apie sutrikusios medžiagų apykaitos pasekmes - metabolinį sindromą - jis po truputį išbalansuoja visą organizmą ir lemia daugelio ligų išsivystymą. Be nuolat mano kolegų endokrinologų vardijamų antro tipo cukrinio diabeto, skydliaukės funkcijos sutrikimų, dar norėčiau atkreipti dėmesį, kad beveik pusė (tai priklauso ir nuo amžiaus) nutukimu sergančių vyrų patiria lytinės funkcijos sutrikimų. Hipogonadizmas (lytinių hormonų nepakankamumas), įvairių šaltinių duomenimis, nustatomas nuo 30 iki 60 proc. nutukimu sergančių vyrų"", - akcentuoja iki šiol mažai minimą problemą prof. dr. Jonas Čeponis, LSMUL Kauno klinikų gydytojas endokrinologas. To priežastis - riebalinis audinys, kuris yra biologiškai aktyvus, veikia kaip endokrininė liauka ir išskiria įvairių hormonų bei kitų biologiškai aktyvių medžiagų. Visa tai išbalansuoja medžiagų apykaitą, skatina organizmo atsparumą insulinui ir lėtinį uždegimą. Kita šio proceso pasekmė - riebaliniame audinyje testosteronas paverčiamas moterišku hormonu estrogenu, o esant riebalinio audinio pertekliui, vyro organizme sutrinka hormonų pusiausvyra. Šis pokytis žaloja visas organų sistemas , tuo pačiu - ir reprodukcinę sveikatą. Vyrui silpnėja lytinis potraukis, prastėja spermos kokybė, atsiranda erekcijos sutrikimų. Asmeninio arch./Jonas Čeponis Visi šie dalykai mažina pasitenkinimą lytiniu gyvenimu, apskritai - gyvenimu. Didėja nuovargis, mažėja bendras energijos lygis, krenta motyvacija, atsiranda depresinių minčių. Dar daugiau - nutukimas gali tiesiogiai sąlygoti erekcijos sutrikimus net ir nepriklausomai nuo hormonų kiekio kraujyje. „Vyrai dažnai nenori apie tai kalbėti, tačiau nutylėti ir nesprendžiami sutrikimai perspėja apie gresiančias didesnes problemas. Pavyzdžiui, erekcijos sutrikimai signalizuoja apie pažeistas kraujagysles, apie sutrikusią reguliaciją. Jei nebus imtasi priemonių, po kokių penkerių metų mes jau diagnozuojame širdies ir kraujagyslių ligas"", - perspėja prof. dr. J. Čeponis. Todėl kai šeima ilgai negali susilaukti vaikų, derėtų atkreipti dėmesį ir į sutuoktinių svorį kaip galimą veiksnį. Juo labiau, kad nutukimas turi įtakos ir moterų vaisingumui. „Šiais laikais vis dažniau susiduriame su situacija, kai nevaisingumo priežastimi yra ne vieno iš partnerių liga, bet abiejų, nors ir santykinai nedideli sveikatos sutrikimai. Ypač jei jie dar yra vyresnio amžiaus, nes daugelis porų dabar neskuba tapti tėvais. Įvertinus visus šiuos faktorius akivaizdu, kad jų galimybės sūpuoti savą atžalą gerokai sumažėjusios"", - atkreipia dėmesį į daugelio dar ignoruojamą nevaisingumo aspektą gydytojas endokrinologas. Sunkiau pastoti ir didesnė nėštumo komplikacijų rizika Nutukimas turi didelės neigiamos įtakos ir moterų reprodukcinei sveikatai. „Perteklinis riebalinis audinys veikia insulino reguliavimą, o tai sutrikdo folikulų brendimą ir ovuliaciją. Mėnesinių reguliarumas nebūtinai reiškia normalią ovuliaciją. Nutukimu sergančios moterys gali turėti anovuliacinius ciklus, net jei mėnesinės atrodo įprastos"", - sako doc. dr. Daiva Bartkevičienė, VUL Santaros klinikų gydytoja akušerė ginekologė. Pasak pašnekovės, kalbant apie moterų nevaisingumą raktinis veiksnys - insulino rezistencija. Ji skatina per didelę insulino gamybą, o tai slopina lytinius hormonus reguliuojančias sistemas. Dėl to kiaušidės ima gaminti daugiau androgenų (testosterono), kas gali sukelti hiperandrogenizmo simptomus, tokius kaip perteklinis plaukuotumas, aknė ir plaukų slinkimas. Kitas žingsnis - slopinama ovuliacija ir dėl to didėja nevaisingumo rizika. Visi šie procesai dar labiau didina riebalų kaupimąsi, ir taip užsisuka uždaras ciklas tarp nutukimo ir hormonų disbalanso. „Viena dažniausių endokrininių ligų vaisingo amžiaus moterims - policistinių kiaušidžių sindromas (PKS), o nutukimas dar labiau apsunkina šios būklės eigą. Apie 50-80 proc. PKS sergančių moterų turi antsvorio ar yra nutukusios. PKS sukelia hormonų disbalansą, kuris skatina riebalų kaupimąsi, ypač pilvo srityje (visceralinis nutukimas), o pastarasis apsunkina PKS simptomus. Taip, PKS nėra tik nutukimu sergančių moterų liga, tačiau toms, kurios turi antsvorio, PKS simptomai būna ryškesni, o svorio mažinimas gali pagerinti hormonų pusiausvyrą"", - pasakoja gydytoja akušerė ginekologė. Pranešimo aut. nuotr./Ginekologė dr. Daiva Bartkevičienė Negana to, kad nutukimu sergančioms moterims kur kas sunkiau pastoti, joms gresia ir daugiau nėštumo komplikacijų. Pavyzdžiui, jos turi didesnę riziką susirgti nėščiųjų diabetu, kuris gali sukelti problemų tiek motinai, tiek kūdikiui. Aukštas kraujospūdis ir baltymų buvimas šlapime taip pat dažniau pasireiškia nutukusioms nėščiosioms. Nutukimas padidina nėštumo ir gimdymo komplikacijų riziką, dėl to dažniau atliekamas Cezario pjūvis. Pagrindinis gydymas - svorio mažinimas Pašnekovai atkreipia dėmesį, kad neretai turintys antsvorio ar jau nutukimu sergantys žmonės jaučiasi tarsi patekę į užburtą ratą - didesnis svoris apsunkina fizinį aktyvumą, norisi daugiau laiko leisti namuose ant sofos, neretai - dar ir užkandžiaujant. Taip leidžiant laisvalaikį vakare sunku užmigti, o vėlai einant miegoti dar norisi praverti šaldytuvo dureles. Ir antsvoris netrunka virsti nutukimu. Daugelį straipsnyje aptartų ligų ir sveikatos problemų sprendimo būdas labai paprastas - nutukimo gydymas. Žinoma, lengviausia būtų pasakyti, kad reikia laiku imtis gyvensenos priemonių ir užkirsti kelią nutukimo išsivystymui, tačiau dažnai susirūpinama tik atsiradus sveikatos problemų. Svarbu suprasti, kad net ir tada yra būdų išspręsti problemą, jei tai neatidėliojama per ilgai. „Netekus 5-10 proc. kūno svorio, galima atkurti ovuliaciją ir pagerinti vaisingumą, sumažinti insulino lygį ir hormonų disbalansą, palengvinti hiperandrogenizmo simptomus"", - vardija doc. dr. D. Bartkevičienė. „Svorio mažinimas - bene svarbiausia priemonė nutukimu sergančių ar antsvorį turinčių žmonių sveikatos problemoms spręsti. Šiandien turime geras kompleksines gydymo priemones, tarp jų - vaistus, esant reikalui - net ir chirurgines intervencijas. Taikant tinkamą priemonių derinį (vien vaistais ar tik operacija problemos neišspręsime), galime efektyviai padėti, o šio gydymo naudos įrodymų jau turime ne tik paciento, bet ir visos valstybės lygiu"", - įsitikinęs prof. dr. J. Čeponis. Visi kalbinti medikai įsitikinę - nutukimas yra kompleksinė liga, tad ir jos profilaktikai, ir gydymui turi būti suburta skirtingų sričių specialistų komanda, dirbanti pagal vieną aiškų algoritmą, tokį kaip gydymo tvarkos aprašas. Iki šiol kovojant su nutukimu daugiausia dėmesio skiriama visuomenės informavimui apie sveiką gyvenimo būdą, sveiką mitybą, fizinį aktyvumą. Tačiau vien šios priemonės nemažina nutukimo paplitimo. „PSO ir gydytojai pripažįsta, kad nutukimas yra lėtinė progresuojanti liga, kuriai reikalinga prevencija, savalaikė diagnostika, tinkamas gydymas ir ilgalaikė priežiūra. Nutukimas yra kompleksinė problema, kuriai spręsti nepakanka atskirų iniciatyvų, todėl siūlome suvienyti sveikatos priežiūros ir visuomenės sveikatos specialistų, sveikatos politikų, įvairių sričių profesionalų bei visuomenės narių jėgas ir sukurti nacionalinę kovos su nutukimu strategiją"", - apibendrina situaciją doc. dr. A. Domeikienė. Ir spręsti ją būtina nedelsiant. Nes įvertinus, kad sparčiai daugėja nutukimu sergančių ir antsvorio turinčių vaikų, ateities perspektyvos darosi dar liūdnesnės. Juk didelė tikimybė, kad jie ir suaugę kentės nuo šių bėdų ir jiems grės visi straipsnyje minėti reprodukcinės sveikatos sutrikimai. Grėsmingas ratas suksis toliau, o mes netolimoje ateityje galime susidurti su dar skaudesniais demografiniais iššūkiais.","Lietuvoje reikšmingai išaugo suaugusiųjų kūno masės indeksas, didinantis nutukimo riziką, kuris veikia kaip liga, turinti plintančių sveikatos sutrikimų ir reprodukcinės sveikatos problemų. Medikai pabrėžia, kad būtina nacionalinė kovos su nutukimu strategija, apimanti įvairių specialistų bendradarbiavimą, prevenciją ir tinkamą gydymą."
"Kaip atpažinti kokybiškus kiaušinius? Šviežumas - svarbiausia. Pasenę kiaušiniai gali ne tik prastai kvepėti ar būti beskoniai, bet ir kelti pavojų sveikatai. Renkantis kiaušinius parduotuvėje, verta skaityti žymėjimus ant lukšto - jie atskleidžia nemažai svarbios informacijos: Pirmasis skaičius rodo, kaip laikomos vištos: 0 - ekologinis ūkis, vištos vaikšto laisvai, maitinamos natūraliai; 1 - vištos laikomos laisvai, gali būti lauke; 2 - laikomos ant kraiko, vaikšto patalpų viduje; 3 - laikomos narvuose. Raidės nurodo šalį, iš kurios kiaušiniai atkeliavo - pvz., LT (Lietuva), PL (Lenkija), LV (Latvija) ir pan. Klasė - A ar B: A klasės kiaušiniai skirti prekybai ir vartojimui; B klasės - tik perdirbimui. Paskutiniai penki skaičiai - paukštyno registracijos numeris, reiškiantis, kad jis prižiūrimas veterinarijos tarnybos. Lukšto spalva ir dydis - ne kokybės rodiklis Kiaušinio spalva priklauso nuo vištos veislės - nėra skirtumo tarp rudų ar baltų kiaušinių, jų maistinė vertė ta pati. Dydis irgi nelemia maistinių medžiagų kiekio - tiek mažame, tiek labai dideliame kiaušinyje yra tie patys vitaminai. Dydžiai skirstomi taip: XL - 73 g ir daugiau, L - 63-73 g, M - 53-63 g, S - iki 53 g. Kaip sužinoti, ar kiaušinis dar tinkamas? Kartais sunku prisiminti, kiek laiko kiaušiniai jau guli šaldytuve. Štai keli paprasti būdai tai patikrinti:","Kokybiškų kiaušinių atpažinimui svarbiausias yra šviežumas ir žymėjimai ant lukšto, kurie atskleidžia vištų laikymo sąlygas, kilmės šalį, klasę bei paukštyno registracijos numerį, tačiau lukšto spalva ir dydis nėra kokybės rodikliai."
"Penktadienį šalį apskriejo žinia apie 93 metų sulaukusio A.Čekuolio mirtį. Netekties skausmo pakirsti šeimos nariai, artimieji, bičiuliai ir kolegos į Vilniaus laidojimo rūmus rinkosi atsisveikinti ir legendai ištarti „sudie"". Fotogalerija: Į salę, kurioje stovėjo gėlėse skęstanti urna, kviete paties legendinio A.Čekuolio balsas. Susirinkusiems dideliame ekrane buvo rodomi žurnalisto kurtos laidos „Popietė su Čekuoliu"" laidos. Išreikšti užuojautos atėję bičiuliai ir kolegos palaikančiai ranką spaudė Algimanto vaikams - sūnui Justui ir dukrai Ievai. Skirmantas Lisauskas/ BNS nuotr./Algimanto Čekuolio laidotuvės Legendą pažinoję ir jo talentui neabejingi žmonės dėkojo Algimanto atžaloms už nuostabias jo laidas, pasakojo istorijas, kaip epizodai juos įkvėpė ir daug ko išmokė. Taip pat skaitykite: Edita Mildažytė - apie paskutinį neįvykusį susitikimą su Algimantu Čekuoliu: „Sakė nebevažiuoti"" Laidojimo salėje buvo sudėti ir A.Čekuolio nuopelnus liudijantys apdovanojimai bei ordinai. Šie dar kartą priminė jo iškilią asmenybę - rašytojas buvo apdovanotas Lietuvos nepriklausomybės medaliu, Lietuvos didžiojo kunigaikščio Gedimino ordino Karininko kryžiumi, Portugalijos Nuopelnų ordino Komandoro kryžiumi, Krašto apsaugos ministerijos medaliu. Skirmantas Lisauskas/ BNS nuotr./Algimanto Čekuolio laidotuvės Amžinojo poilsio A.Čekuolis atguls balandžio 6-ąją dieną, sekmadienį. Net 22 knygas išleidęs žurnalistas, rašytojas bus palaidotas Antakalnio kapinių Menininkų kalnelyje. Primename, kad Algimantas Čekuolis mirė penktadienį, sulaukęs 93 metų. Šį faktą Žmonės.lt patvirtino žurnalisto sūnus Justas Čekuolis. Jis teigė, kad tėčio gyvybė užgeso penktadienio rytą, maždaug 9:30 val. Taip pat skaitykite: Algimanto Čekuolio sūnus Justas - apie paskutinę tėčio kakavą ir svarbiausią pamoką: „Tikimės, pavyks ir mums"" „Tai įvyko ramiai, taikiai ir gražiai"", - sakė Algimanto Čekuolio sūnus. Paklaustas, ar pastaruoju metu pablogėjo tėčio sveikatos būklė, Justas pridūrė: „Tiesiog buvo tam tikra trauma, seno žmogaus, ir įvyko pablogėjimas. Viskas labai paprastai."" Paskutines savo dienas A.Čekuolis leido Trakų senelių slaugos namuose, į kuriuos keltis nusprendė pats. „Kai atvažiavau į šiuo rūmus Trakuose, direktorei pasakiau, kad gyvensiu čia tiek, kiek man liko. Šio žodžio laikausi. Man čia gerai. Kiekvieną dieną palikęs kambarį, išeinu pasivaikščioti. Į bendras erdves arba, jei oras geras, laukan. Seneliai mėgsta susidraugauti. Todėl, kad namuose, kai visi išeina į darbus, nėra su kuo pakalbėti. Niekas nesikeičia ir tada, kai vidurinioji karta ir mokinukai grįžta po darbo. Man gaila, kad vis dar daug žmonių Lietuvoje mano, kad tokie namai yra „senelių prieglauda"" ar net „ubagynas"". Iš tiesų, čia visai įdomu gyventi. Ir man pačiam keista, kad savo namų jau nepasiilgstu. Po trejų pragyventų metų jaučiuosi taip, lyg čia yra mano namai. Čia viskas pritaikyta senoliams"", - lapkritį švęsdamas savo 93-ąjį gimtadienį sakė A.Čekuolis. Algimantas Jurgis Čekuolis gimė 1931 metų lapkričio 10 d. Panevėžyje. Jis buvo garsus Lietuvos žurnalistas, rašytojas, keliautojas, laidų vedėjas, gidas. Su buvusia žmona Birute susilaukė sūnaus Justo ir dukros Ievos. Pirmasis apie A.Čekuolio mirtį pranešė portalas LRT. Atsisveikinti su Algimantu Čekuoliu atvyko ir kadaise pas vyro šeimą gyvenusi Olga. Moteris pasidalijo prisiminimais. „Buvau kaimo vaikas, gyvenau pas juos bute. Nuostabūs žmonės. Algimantas labai retai atvažiuodavo, o kai atvažiuodavau pabūdavo trumpai. Pirmą kartą, kai atvažiavau vaikas toks 11 metų, tai mane su Olga vežiodavo po Vilnių. Buvo labai nuoširdus žmogus, kai kalba, tai vien tik gėris eina iš jo"", - jautriai apie Algimantą kalbėjo moteris.","93 metų sulaukęs Algimantas Čekuolis, garsus Lietuvos žurnalistas, rašytojas ir laidų vedėjas, mirė penktadienio rytą. Jo laidotuvės vyko Vilniuje, kur susirinko šeimos nariai, artimieji, bičiuliai ir kolegos pagerbti ir atsisveikinti su juo, prisimenant jo gyvenimą ir kūrybą."
"Yra istorijų, kurias būtina pamatyti bent kartą gyvenime. DOMINO teatras pristato meilės ir aistros kupiną miuziklą „Paryžiaus katedra"". Milijonai žmonių visame pasaulyje šį kūrinį įvardija kaip gražiausią kada nors parašytą meilės istoriją... Jau kovo 29 d. Vilniuje pamatykite legendinį miuziklą savo akimis. Miuziklas „Paryžiaus katedra"" sukurtas pagal klasikos vertybe tapusio Victoro Hugo romaną, išleistą 1831 m. Tai - ko gero ilgiausiai Lietuvoje gyvuojantis miuziklas. Jau 18 metų šis muzikinis spektaklis žavi romantikos gerbėjų širdis! Miuziklas pakeri tiek jaunus, tiek garbaus amžiaus žiūrovus - visus, kurie vertina laikui nepavaldžią muziką bei jaudinančią meilės istoriją. „Paryžiaus katedra"" pasakoja apie meilės ir aistros draskomą jaunos Esmeraldos širdį, apie blogio ir gėrio kovą, apie rūpinimąsi ir atsidavimą, puikybės ir dorovės akistatą. Jauną romę pamilsta bažnyčios tarnas Frolo, dailusis kapitonas Febas ir kuprotas varpininkas Kvazimodas. Esmeraldai lemta įsimylėti gražuolį Febą, tačiau Frolo iš pavydo uždaro gražuolę į belangę. Ją išgelbėja tyros širdies Kvazimodas. Esmeraldos likimas tragiškas, tačiau amžina meilė ir tyri jausmai Kvazimodo širdyje lieka rusenti iki gyvenimo pabaigos. Esmeraldos vaidmenį atliks klasikinės muzikos dainininkė Ieva Barbora Juozapaitytė. Operos solistė labai džiaugiasi galėdama būti „Paryžiaus Katedros"" dalimi ir nekantrauja, kada galės pasirodyti prieš Vilniaus publiką. „Pasidalyti šia nuostabia miuziklo klasika su žiūrovais yra vienas malonumas! Visus, kurie myli jaudinančias istorijas, nepamirštamą muziką ir stiprias emocijas, kviečiu pasimėgauti šiuo įspūdingu reginiu. Man, kaip Esmeraldai, visada gera įnešti į sceną karšto, andalūziško kraujo - temperamentą, laisvę ir aistrą, kurie alsuoja kiekviename šio miuziklo akorde"", - sako miuziklo žvaigždė. Scenoje pasirodys ir tenoras Deividas Norvilas-Deivis. Dainininkas miuzikle turi du vaidmenis - šį kartą žiūrovai jį išvys įsikūnijus į Kvazimodą. D.Norvilas šį miuziklą vadina vienu įspūdingiausių Lietuvoje, kurio populiarumo paslaptis - nuostabi muzika. „Paryžiaus katedroje"" nemažai sudėtingų kūrinių, labai gražios melodijos ir puikūs atlikėjai. Šis miuziklas pagerino visus rekordus... Nežinau kito, kuris tiek metų rinktų pilnas sales. Tai rodo, kad ateina ne viena karta. Rekomenduočiau renginį visiems - nuo vaikų iki garbaus amžiaus miuziklų mylėtojų"", - sako D.Norvilas. Miuziklas „Paryžiaus katedra"" / DOMINO teatro nuotr. Scenoje taip pat pasirodys Kauno valstybinio muzikinio teatro solistas, grupės „Pikaso"" narys Rokas Laureckis. Pirmą kartą atlikėjas įsikūnys į Grenguarą - pasakotoją. Šis vaidmuo buvo sena miuziklų žvaigždės svajonė. „Šiame miuzikle skamba ypač graži muzika, o Grenguaro arijos yra nuostabios. Tai yra vienas vaidmenų, kuriuos svajotų sudainuoti kiekvienas dainininkas. Man tai - svajonės išsipildymas. Manau, kūrinys turėtų patikti visiems žiūrovams! Šis miuziklas yra fenomenas, kad tiek metų rodant vis dar susirenka pilnos salės, žiūrovai eina net po kelis kartus. Kas nematėte, būtinai reikia pamatyti ir išgirsti. O kas matėte - šį miuziklą galima žiūrėti ne vieną ir ne du kartus ir vis atrasti jame ką nors naujo"", - sako žinomas artistas.","DOMINO teatras pristato miuziklą „Paryžiaus katedra"", kuris, remdamasis Victoro Hugo romanu, pasakoja apie meilės ir aistros kupiną istoriją, įkvepdamas tiek jaunus, tiek vyresnius žiūrovus. Pagrindinius vaidmenis atlieka žymūs atlikėjai, o spektaklis, žavintis nuostabia muzika ir emocijomis, jau 18 metų traukia pilnas sales."
"Penktadienio rytą šalį apskriejo skaudi žinia apie ilgamečio televizijos veido, rašytojo ir žurnalisto Algimanto Čekuolio mirtį. Tėvo gedintis sūnus Justas Čekuolis vakare pranešė, kur ir kada bus galima atsisveikinti su legenda. Paskutines savo dienas A.Čekuolis leido Trakų senelių slaugos namuose, į kuriuos keltis nusprendė pats. „Kai atvažiavau į šiuo rūmus Trakuose, direktorei pasakiau, kad gyvensiu čia tiek, kiek man liko. Šio žodžio laikausi. Man čia gerai. Kiekvieną dieną palikęs kambarį, išeinu pasivaikščioti. Į bendras erdves arba, jei oras geras, laukan. Seneliai mėgsta susidraugauti. Todėl, kad namuose, kai visi išeina į darbus, nėra su kuo pakalbėti. Niekas nesikeičia ir tada, kai vidurinioji karta ir mokinukai grįžta po darbo. Man gaila, kad vis dar daug žmonių Lietuvoje mano, kad tokie namai yra „senelių prieglauda"" ar net „ubagynas"". Iš tiesų, čia visai įdomu gyventi. Ir man pačiam keista, kad savo namų jau nepasiilgstu. Po trejų pragyventų metų jaučiuosi taip, lyg čia yra mano namai. Čia viskas pritaikyta senoliams"", - lapkritį švęsdamas savo 93-ąjį gimtadienį sakė A.Čekuolis. Algimantas Jurgis Čekuolis gimė 1931 metų lapkričio 10 d. Panevėžyje. Jis buvo garsus Lietuvos žurnalistas, rašytojas, keliautojas, laidų vedėjas, gidas. Su buvusia žmona Birute susilaukė sūnaus Justo ir dukros Ievos. Pirmasis apie A.Čekuolio mirtį pranešė portalas LRT.","Ilgametis Lietuvos žurnalistas, rašytojas ir televizijos veidas Algimantas Čekuolis mirė, paskutines savo dienas praleidęs Trakų senelių slaugos namuose. Žinia apie jo mirtį buvo paskelbta penktadienio rytą, sūnus Justas Čekuolis informavo apie atsisveikinimo su tėvu laiką ir vietą."
"„Mes tikrai neužsidarysime, turime Europos Sąjungos rinką, turime kitas rinkas, tik tiek, kad mažės kiekiai, mažės darbuotojų skaičius ir bus sunku bendrovei kurį laiką persiorientuoti į kitas rinkas. (...) Tikimės, kad Europos Sąjunga įves kažkokius muitus ir kitiems. Jeigu Europos Sąjunga apsaugos, liksime jos viduje"", - LRT radijui trečiadienį sakė vinis gaminančios Plungės įmonės „Litnaglis"" vadovas Mindaugas Bondauskis. Jo teigimu, įmonė į JAV eksportuoja apie 70 proc. savo produkcijos, pernai jos vertė siekė 61 mln. JAV dolerių (šios dienos kursu - apie 55 mln. eurų). Anot M.Bondauskio, „Litnaglis"" jau moka 25 proc. muitus, nuo kovo taikomus plieno ir aliuminio importui, už dar gruodį išvežtą produkciją - šiuo metu jau sumokėta daugiau nei 1 mln. JAV dolerių. Iš eksporto į JAV 20-30 proc. pajamų gaunančios lazerių gamybos įmonės „Ekspla"" vadovas Aldas Juronis teigė, kad bus dedamos pastangos stiprinti kitas eksporto rinkas, tačiau diversifikuoti eksportą nėra didelių galimybių. „Nes atsverti nuo penktadalio iki trečdalio galimų pajamų, surasti rinkoje, kurioje nesame... Nebent tie pingvinai pradėtų toje saloje pirkti"", - LRT radijui sakė A.Juronis. Atsakydami į klausimą, ar įsigaliojus JAV muitams toliau į šią šalį apsimoka eksportuoti produkciją, įmonių vadovai teigia, kad reikia vykdyti su klientais sudarytas ilgalaikes sutartis. „Nėra to klausimo - apsimoka, ar neapsimoka. Yra sudarytos ilgalaikės sutartys, jas reikia vykdyti. (...) Mes pardavinėjame produkciją dabar tikrai nepelningai, bet neturime kito pasirinkimo. Sutartys yra galiojančios iki metų galo. Tikimės, kad Europa susitars ir gal kažkada greitu metu bus nuimtas muitas"", - sakė „Litnaglio"" vadovas M.Bondauskis. „Mūsų atvejis šiek tiek kitoks, nes mes gaminame išskirtinius, unikalius ir brangius produktus. Eina kalba apie nuo keliasdešimt tūkstančių iki šimtų ar atskirais milijonų už vieną sistemą. Skirtingai nuo vinių, mes neturime tokios didelės konkurencijos, kas galėtų pateikti tokios kokybės produkciją. (...) Bet tai nereiškia, kad mes esame saugūs, nes lygiai taip pat yra prekybiniai susitarimai su partneriais"", - kalbėjo „Eksplos"" vadovas A.Juronis. Jo teigimu, šiuo metu įmonė su JAV parneriais bando persiderėti ankstesnių susitarimų sąlygas. Trečiadienį įsigaliojo nauja JAV muitų banga dešimtims prekybos partnerių. Į JAV įvežamoms ES prekėms bus taikomas 20 proc. muitas. Ekonomikos ir inovacijų ministerijos prognozėmis, muitai Lietuvos BVP augimą per trejus-ketverius metus mažintų 0,65 proc. punkto. Tiesioginis Lietuvos eksportas į JAV sudaro apie 6,8 proc. viso lietuviškos kilmės prekių eksporto ir pernai siekė 1,6 mlrd. eurų.","Vinys gaminanti įmonė „Litnaglis“ ir lazerių gamintoja „Ekspla“ susiduria su JAV muitais, kurie apsunkina eksportą, tačiau jos privalo tęsti ilgesnes sutartis su klientais, net jei tai nepelninga. Abi įmonės tikisi išplėsti kitas eksporto rinkas ir laukia Europos Sąjungos veiksmų tarptautinėse prekybos derybose"
"Nakvynė palapinėje, kelionė į užsienį, naktiniai žygiai, kinas didžiajame ekrane - tai tik dalis įsimintiniausių pramogų, žinomų žmonių patirtų vaikystėje. Trečiasis gimtadienis Apie tai ir kaip dabar su šeimomis leidžia laisvalaikį, ryškūs pramogų pasaulio veidai pasidalino žaismingoje bei įtraukiančioje pramogų erdvės Vilniuje „ACTION! by APOLLO"" trečiojo gimtadienio šventėje. „Su šeima dažniausiai mėgstame leisti laiką aktyviai, keliauti, minti dviračius, bėgioti, eiti pasivaikščioti ar gaminti daug skanaus maisto. Manau, svarbu sukurti malonias akimirkas kartu, - sako viena garsiausių Lietuvos pianisčių Ieva Dūdaitė, - O su vyru mėgstu eiti į koncertus, spektaklius ar kiną. Taip patiriame daugiau kultūros, o likusią vakaro dalį sportuojame ir mėgaujamės skaniu maistu - dviese mums taip gera dalintis"". Pramogų erdvės gimtadienio šventė Paklausta, ar laikui su vaikais ji ieško tam skirtos vietos, I.Dūdaitė patikino prioritetą teikianti pažinimo džiaugsmui. „Mes esame drąsūs tėvai. Mariją vežamės visur, bet tikrai stengiamės prigalvoti veiklų, kurios jai ypač patiktų. Tai gali būti žaidimų aikštelė ar kambarys, zoologijos sodas, pramogų arena, baseinas, užšalęs ežeras ar net masažo salonas"", - pasakoja aktyvi mama. Pianistės šeima neretai užsuka ir į „ACTION! by APOLLO"", veikiantį Vilniaus prekybos ir pramogų centre „Ozas"". Šioje vietoje, anot I.Dūdaitės, yra viskas, ko tik gali trokšti bet kuris pramogautojas, ypač jei jis paauglys - boulingas, lazeriai, biliardas, naujai atidarytas karaokė kambarys bei begalės įtraukiančių „arcade"" bei virtualios realybės žaidimų. „Boulingą vertinu kaip linksmą pramogą. Nors jų pasitaiko, straikai galbūt nėra mano stiprioji pusė, bet pirmą kartą žaidimas daug kam palieka ryškų įspūdį!, - sako I.Dūdaitė, - Paauglystėje buvau labai azartiška, dabar esu ramesnė ir man daug svarbiau, kad visai kompanijai būtų smagu. Juk tai neišdildomi prisiminimai!"". Pramogų erdvės gimtadienio šventė Įsimintiniausia pramoga vaikystėje jai tapo pirmoji kelionė į užsienį. „Tai buvo Lenkija, o tėveliams teko man trylikametei ir pasą padaryti. Niekad nepamiršiu to vaikiško džiaugsmo ir valiūkiško jaudulio"", - patikina garsi pianistė. Nerijus - straikų virtuozas Aktyviai su šeima laisvalaikį leidžia ir baleto mokyklos vadovų Nerijaus ir Agnės Juškų šeima. „Kiekviena mūsų diena šeimoje sudėliota - pamokos, popamokinė veikla, laikas poilsiui ir bendravimui, todėl laisvalaikis visada planuojamas, o prioritetas visada yra vaikai. Suaugę galime prisitaikyti, o vaikams veiklos skirtos augti, pažinti, ugdytis ir tobulėti"", - neabejoja A.Juškienė. Jai pritaria ir baleto primarijus, sakantis, kad pramogos turėtų būti subalansuotos visai šeimai - patiktų ir tiktų vaikams, bet teiktų džiaugsmą ir tėvams. „Todėl siejančios, skatinančios bendravimą, pokalbius ir juoką pramogos visada pasirenkamos, kad praskaidrinti savaitgalį"", - sako N.Juška. Kai tik turi galimybę, jis su atžalomis apsilanko ir pramogų centre, mininčiame trečiąjį gimtadienį. Anot jo, boulingas yra žaidimas, kuris nekelia įtampos ir kuria gerą nuotaiką. Pramogų erdvės gimtadienio šventė „Nerijui sekasi taikliai ir meistriškai atlikti straikus. Moteriškoji mūsų šeimos dalis, kaip ir priklauso, spinduliuoja elegancija ir grožiu, nebūtinai taiklumu (šypsosi). Jau metai laiko kai kuriame tradiciją kartu su darbo kolektyvu pažaisti boulingą nei sėdėti prie vakarienės stalo - turbūt baleto mokyklos aktyvi veikla ir kolegų gyvenimo būdas skatina rinktis veiklas, kurios yra įtraukiančios ir ne nuobodžios"", - sako A.Juškienė. Antrindamas žinomai moteriai ACTION! by APOLLO, „O‘Learys"" ir „Apollo boulingas"" generalinis direktorius Alvydas Donėla sako, kad bene didžiausiame pramogų centre Baltijos šalyse siūlomas platus, net 35 pramogų pasirinkimas: jos skirtingos ir prataikytos tiek aktyvų, tiek ramesnį laisvalaikį mėgstantiems žmonėms, o visas jas sieja interaktyvumas. Aktyviam laikui - pirmenybė „Su šeima mėgstame aktyviais pramogas - mielai leidžiame laiką lauke - važinėjame dviračiais, paspirtukais, riedučiais. Sūnus neseniai gavo dovanų riedlente, tad į savo arsenalą įtraukėme dar vieną judėjimo priemonę. Taip pat mėgstame ir tiesiog išeiti pasivaikščioti, leisti laiką lauko žaidimų aikštelėse. Taip pat lankomės teatre ir kine, parodose ir muziejuose, patinka įvairūs žygiai ir ekskursijos, skirtos visai šeimai"", - kalba tinklaraštininkė, „nesupermama"" Viktorija Beišienė. Kur pramogauti, anot jos, dažniausiai visa šeima sprendžia kartu. „Boulingą su vaikais pirmą kartą išbandėme prieš du metus, abiem vaikams labai patiko, net mažoji specialių laiptelių pagalba pati rideno kamuolius"", - sako V.Beišienė. Pramogų erdvės gimtadienio šventė Pašnekovė šypsosi - ji mano, kad šeima yra kupina sportinio azarto, nes dažniausiai žaisti boulingo eina su draugais, rengia varžytuves tarp šeimų. Tikrame boulingo turnyre V.Beišienei dalyvauti dar neteko, bet ji mano, kad tai turėtų būti tikrai įdomu. Kaip įsimintiniausią vaikystės pramogą pašnekovė įvardino kino teatrą. „Pamenu, man buvo gal 10-11 metų ir pirmą kartą su mama ėjau į kino teatrą, žiūrėjome filmą „101 dalmantinas"". Iki šiol atsimenu tuos įspūdžius, kai pirmą kartą filmą žiūrėjau dideliame ekrane"", - sako tinklaraštininkė. Šeimos laisvalaikio gido „Nėra blogo oro"" autorė Lina Vasiliauskienė dažniausiai bando rasti veiklą, kuri būtų įdomi visiems. „Boulingą pradėjau žaisti paauglystėje - pamenu, labai populiaru buvo tais laikais. Aš asmeniškai nesu azartiška, man labiau patinka pats procesas nei rezultatas, tuo tarpu vyras ar vyriausia dukra tikrai azartiški"", - sako pašnekovė. Pramogų erdvės gimtadienio šventė","Vilniaus pramogų erdvės „ACTION! by APOLLO"" trečiojo gimtadienio šventėje žinomi žmonės dalijosi įspūdžiais apie vaikystės pramogas ir dabartinį šeimos laisvalaikį. Jie pabrėžė aktyvių pramogų, tokių kaip boulingas, kelionės ir kultūriniai renginiai, svarbą kuriant bendrus prisiminimus."
"Šiandien Aurimas jau pasiekęs Lietuvos krantus ir sako, kad tokio didelio žiniasklaidos dėmesio nesitikėjo. Vyras atvirauja: „Atsiranda žmonių, manančių, kad tu esi viešas asmuo ir kad galima tave šmeižti. Švelniai tariant, kalbėdami apie mane sugeba darytis sau reitingus, skleisti melagienas. Deja, yra gausybė žmonių, tikinčių viskuo."" Asmeninio albumo nuotr./Aurimas Mockus Aurimas sako, kad gerbėjams yra pažadėjęs papasakoti savo istoriją smulkiai ir detaliai, todėl dalyvavimas „Kitokiuose pasikalbėjimuose"" yra pažado tesėjimas. Laidos kūrėjas Mantas Bertulis pasakoja, kad idėja pakviesti Aurimą į laidą kilo jau tada, kai jis tik pradėjo savo kelionę. Mantas ir Aurimas susisiekdavo dar keliautojui esant jo valtyje: „Aurimas labai mėgsta pasakoti įvairias istorijas ir klausant jo man kartais net sunku suvokti, kad vienas žmogus gali tiek išgyventi. Laukia labai intriguojantis ir įdomus pokalbis, kokio tikriausiai dar nebuvo per visus vienuolika laidos gyvavimo metų."" Asmeninio albumo nuotr./Mantas Bertulis Kaip jau daugeliui žinoma, laidoje „Kitokie pasikalbėjimai"" paliečiamos ne tik rimtos temos, todėl laidos kūrėjai su gausia scenarijaus autorių komanda priešakyje žada turiningą pokalbį sukelsiantį plataus spektro emocijas - nuo pasididžiavimo šiurpulių iki juoko ašarų. Laidos vedėjas Paulius Vaitiekūnas publiką su Aurimu supažindins ne tik kaip su keliautoju, bet ir kaip su žmogumi, su kuriuo, ko gero, daugelis norėtų būti bičiuliai. Lino Žemgulio nuotr./Paulius Vaitiekūnas Primename, kad vasario pabaigoje naujienų portaluose nuvilnijo žinia, jog Aurimas Mockus, sėkmingai beveik šešis mėnesius irklavęs Ramiajame vandenyne, pateko į taifūną. Vėliau sekė žinios apie vyro gelbėjimo operaciją, kurioje dalyvavo Australijos karinis laivynas. Po sėkmingo išgelbėjimo Aurimo istorija išplito akimirksniu ir šiuo metu vyras yra viena dažniausiai aptariamų asmenybių Lietuvoje. Asmeninio albumo nuotr./Aurimas Mockus „Kitokių pasikalbėjimų"" su Aurimu Mockumi metu pasirodys legendinė klaipėdiečių grupė MANGO bei Violeta ir Vilius Tarasovai. Renginys vyks Klaipėdos „Švyturio arenoje"". Bilietai į renginį: kakava.lt","Aurimas Mockus, sulaukęs didelio žiniasklaidos dėmesio po savo išgyvenimų Ramiajame vandenyne, dalyvaus „Kitokiuose pasikalbėjimuose“, kur išsamiai papasakos apie savo nuotykius. Renginys, kuriame taip pat pasirodys grupė MANGO ir Violeta su Viliumi Tarasovais, vyks Klaipėdos „Šv"
"Renginį organizavo VšĮ „Vilnius, UNESCO literatūros miestas"" kartu su Lietuvos kultūros institutu ir Lietuvos rašytojų sąjunga, siekdami stiprinti tarptautinius literatūros bendruomenės ryšius ir skatinti lietuvių literatūros sklaidą užsienyje. Literatūros lauko profesionalai iš viso pasaulio „Literatūros kongresas gimė kaip idėja, norint pristatyti Lietuvos kūrėjus(-as) bei įvairias literatūrines iniciatyvas kolegoms iš kitų UNESCO literatūros miestų. Pasauliui esame įdomūs, tik ne visada tai suprantame, todėl labai norėjome ne tik pristatyti literatūrą ir autorius(-es), bet ir parodyti, ką vertingo turime Vilniuje - svečius žavėjo miesto bibliotekos, Vilniaus universitetas bei mieste organizuojami literatūros renginiai. Nepraėjo nė metai, o jau galime džiaugtis pasirodžiusiais pranešimais ir atsiliepimais užsienio spaudoje, bendradarbiavimo projektais, užmegztais ryšiais."" - pasakoja VšĮ „Vilnius, UNESCO literatūros miestas"" direktorė Rūta Elijošaitytė-Kaikarė. Kongresas subūrė 25 literatūros profesionalus iš Jungtinės Karalystės, Vokietijos, Prancūzijos, Jungtinių Amerikos Valstijų, Švedijos, Rumunijos, Vengrijos, Ukrainos, Čekijos, Bulgarijos, Lenkijos ir Slovėnijos. Dalyviai turėjo galimybę susipažinti su Vilniaus literatūros lauku - ne tik rašytojais, bet ir leidyklomis, literatūros iniciatyvomis, kultūros spauda, miesto bibliotekomis bei Vilniaus universitetu. Kongreso rezultatai ir ilgalaikė įtaka Vokietijos leidyklos Analog Sea redaktorius Jonathanas Simonsas žurnalui „Penkiolika"" dalijosi savo patirtimi: „Man didelį įspūdį paliko tai, kokia solidari ir susitelkusi atrodo šalies literatūros bendruomenė. Žinau, kad tai susiję su tuo, jog Lietuva ir lietuvių kalba užima mažesnę rinką nei kitos pasaulio šalys, ir manau, kad tai išeina į naudą. Literatūra ir menas, mano nuomone, geriau klesti, kai daugiau žmonių bendradarbiauja ir įkvepia vieni kitus, o ne tada, kai juos skatina nedraugiška konkurencija. Todėl mane labai sujaudino, kad lietuviai palaiko vieni kitų darbus"". Kongreso metu užmegzti santykiai lėmė ne vieną publikaciją užsienio literatūros leidiniuose: Rumunijos leidinys „Poezia"" paskelbė poetės Indrės Valantinaitės eilėraščių vertimus bei dvikalbės poezijos rinktinės „Iš Šiaurės Jeruzalės"" apžvalgą. Renginio dalyvė, poetė Indrė Valantinaitė, užmezgusi pažintis kongrese, vasarą taip pat dalyvavo tarptautiniame tarpdisciplininiame festivalyje Leap Off Page Bulgarijoje, o bulgarų poetė Kamelija Panajotova gegužės mėnesį planuoja dalyvauti Lietuvos rašytojų sąjungos organizuojamame Poezijos pavasario festivalyje, taip pratęsiant tarptautinius literatūros mainus. Poetė Elena Karnauskaitė šių metų vasarą dalyvaus rašytojoms skirtoje rezidencijoje „Moterys kalnuose"" taip pat vykstančioje Bulgarijoje. Poetas ir vertėjas Rimas Užgiris praėjusių metų rudenį keliavo į Chmelnyckio miestą Ukrainoje, kur dalyvavo literatūros ir vertimo festivalyje „Translatorium"". Svarbus kongreso rezultatas - trikalbė šiuolaikinių lietuvių poetų rinktinė „Iš Šiaurės Jeruzalės = Aus dem Jerusalem des Nordens = מירושלים של הצפון"", kuri kovo pabaigoje bus pristatyta Leipcigo knygų mugėje. Rinktinėje - 22 lietuvių poetų eilėraščiai, išversti į vokiečių kalbą Kornelijaus Helio, leidyba rūpinosi Mediathoughts Verlag. Leidinyje publikuojama Linos Buividavičiūtės, Mariaus Buroko, Ilzės Butkutės, Vaivos Grainytės, Jurgitos Jasponytės, Antano A.Jonyno, Donaldo Kajoko, Lauryno Katkaus, Giedrės Kazlauskaitės, Mindaugo Kvietkausko, Kęstučio Navako, Aido Marčėno, Gyčio Norvilo, Violetos Palčinskaitės, Sigito Parulskio, Kornelijaus Platelio, Rolando Rastausko, Egidijos Šeputytės, Rimo Užgirio, Indrės Valantinaitės, Tomo Venclovos, Agnės Žagrakalytės kūryba. Taip pat leidykla Mediathoughts Verlag ateinančių metų pavasarį išleis Herkaus Kunčiaus romaną. Kita Vokietijos leidykla Mitteldeutscher Verlag rengiasi išleisti Unės Kaunaitės knygą „2084"", domisi Alvydo Šlepiko ir Rimanto Kmitos kūriniais. Pirmasis Tarptautinis literatūros kongresas Vilniuje ne tik sustiprino esamus ryšius, bet ir atvėrė naujas bendradarbiavimo perspektyvas, suteikdamas erdvę tarptautiniams literatūros mainams, naujiems leidybos projektams ir būsimoms rezidencijų programoms.","Pirmasis Tarptautinis literatūros kongresas Vilniuje, organizuotas VšĮ „Vilnius, UNESCO literatūros miestas"", subūrė literatūros profesionalus iš įvairių šalių, siekiant skatinti lietuvių literatūros sklaidą ir užmegzti tarptautinius ryšius, kas lėmė daugybę publikacijų užsienyje ir naujus bendradarbiavimo projektus."
"Humoristas, renginių vedėjas, televizijos veidas Justinas Jankevičius vienos iš savo internetinių laidų metu pamėgdžiojo ir pašiepė Lietuvos politiką Remigijų Žemaitaitį. Socialiniuose tinkluose žaibiškai išplito vaizdo įrašas, tačiau juokinga buvo ne visiems. Vėliau Justinas į kreipėsi ir į patį Žemaitaitį bei pakvietė jį atvykti į laidą. Laida sukosi apie V.Mikaičio gyvenimą, keliones, nuotykius, tačiau netrukus Justinas pradėjo mėgdžioti R.Žemaitaitį bandydamas atkartoti jo kalbos manieras. Šis smagus Justino pokštas sulaukė garsių publikos plojimų ir šypsenų. Tačiau socialiniuose tinkluose, po pasidalintu vaizdo įrašu, komentarų skiltyje, pasipylė kitokios reakcijos. Politiką palaikantys žmonės ėmė plūsti Justiną ir teigė, kad tai nemandagu ir visai nejuokinga. „Kaip lėkšta. Gerbtų bent save"", - rašė vienas komentatorius. „Nesuprantu tokių žmonių, ką jie apie save masto"", - pridūrė kitas. „Viskam turi buti ribos rimtai"", - pasipiktinęs pridūrė kitas. J.Jankevičius sureagavo į žinutes po vaizdo įrašu ir išsakė savo nuomonę po vienu iš komentarų. „Šiame vaizdo įraše nėra įžeidimų, bet suprantu apie ką jūs. O gali būt, kad humoro funkcija tėra visuomenėje vykstančių procesų refleksija ir ką išmokome iš pastarųjų dviejų „Nesiaukite Live"" vaizdo įrašų, tai, kad didesnė problema - begalinis žmonių noras įsigyventi į aukos vaidmenį, įsižeidžiant už kitus. Trapus ego yra nūdienos visuomenės rykštė. Taip lengvai pažeidžiamas orumas yra, visų pirma, susireikšminimo ir jo deficitinio kiekio indikatorius"", - į komentarą atsakė Justinas.","Justinas Jankevičius savo internetinėje laidoje pamėgdžiojo politiką Remigijų Žemaitaitį, sukeldamas įvairialypes reakcijas socialiniuose tinkluose; dalis publikos tai laikė humoru, o kiti kritikavo kaip nemandagų elgesį. Atsakydamas į kritiką, Jankevičius pabrėžė, kad humoras dažnai atspindi visuomenės procesus ir kad žmonės per daug linkę įsižeisti."
"Šylant orams, vis daugiau gyventojų pradeda planuoti keliones į svečias šalis. Tradicinius keliavimo būdus lėktuvais, traukiniais ir automobiliais, vis dažniau papildo elektra varomos transporto priemonės, kurių skaičius Lietuvoje, remiantis „Regitros"" duomenimis, perkopė 17 tūkst. Kovo 1 d. buvo registruota 17341 grynieji elektromobiliai ir 13423 įkraunami hibridai. Automobilių testuotojas ir žurnalistas Vitoldas Milius, į pirmąją savo kelionę elektromobiliu po Baltijos šalis leidosi daugiau nei prieš 15 metų vos atsiradus pirmajam elektromobiliui. Šimtus įvairiausių automobilių išbandęs ir milijonus kilometrų įveikęs vairavimo rekordininkas Vitoldas Milius sako puikiai prisimenantis savo pirmąją kelionę elektromobiliu į kaimyninę Latviją. Elektrum nuotr./L. Doraitė-Gudavičienė Vyras pasakojo, kad į ją ryžosi važiuoti daugiau nei prieš 15 metų, kiek patobulėjus tiek pačioms transporto priemonėms, tiek reikalingai infrastruktūrai. Pasak V. Miliaus, tai buvo itin drąsi ir nemažai išbandymų pateikusi kelionė. „Aš neturėjau reikiamos tokių kelionių patirties, trūko įkrovimo vietų ir automobilis tuomet nebuvo pats tobuliausias. Bet man visuomet buvo svarbu žinoti, suprasti ir perduoti įspūdžius bei patirtis kitiems. Pamenu, pakeliui į Latviją supratau, kad jeigu dabar neįkrausiu elektromobilio, tai mano kelionės čia ir pasibaigs. Stotelių aplink nebuvo, mobiliųjų programėlių taip pat, tad teko elektros prašyti pas netoli automagistralės gyvenančius latvius,"" - pasakojo V. Milius. Pašnekovo teigimu, pirmasis elektromobilis buvo skirtas tik kelionėms mieste, nes nuvažiuodavo apie 120 kilometrų. Kadangi jokių įkrovimo stotelių nebūdavo, tai elektromobilį įkraudavai tiesiog namuose. Dabar, pasak V. Miliaus, ir už 600 kilometrų esantį Taliną gali pasiekti elektromobiliu viena įkrova, o prireiks įkrauti vos per 20 minučių. Visgi keliautojas sako, kad nepaisant visų pastarojo laikotarpio teigiamų pokyčių, ruošiantis kelionei po Baltijos šalis būtina atlikti tam tikrus namų darbus. „Labai svarbu pasirinkti tinkamą automobilį, susiplanuoti maršrutą, įkrovimo stoteles ir aktyvuoti specialias programėles. O vėliau į tolimesnę kelionę elektromobiliu siūlyčiau žiūrėti tarsi į pramogą. Tuomet kelionė nei jums, nei šeimos nariams, nekels jokio papildomo streso"", - patirtimi dalinosi V. Milius. Ir nors įkrovimo stotelių tinklas yra pakankamai tankus, tačiau, anot pašnekovo, norėtųsi, kad jame būtų daugiau sparčiojo įkrovimo stotelių, pritaikytų naujos kartos elektromobiliams. „Keliauti elektromobiliu ne tik po Baltijos šalis, bet po visą Europą, išties paprasta. Patobulėjo patys elektromobiliai, kurie įveikia pakankamai ilgą atstumą, jie įkraunami greičiau ir tam sukurta puiki infrastruktūra. Paprastesnis tampa ir pats atsiskaitymas, nes už sunaudotą elektros energiją, tarkime Suomijoje ir Norvegijoje, gali atsiskaityti tiesiog kreditine kortele, kaip esame įpratę, ir nieko papildomai pildyti nereikia. Tai sutaupo išties nemažai laiko,"" - teigia V. Milius. Baltijos šalys seka kaimyninių šalių pavyzdžiu - įdiegia tarptautinio atidėto mokėjimo paslaugą „Elektrum Lietuva"" elektromobilių produktų vystymo vadovė Laura Doraitė-Gudavičienė pripažįsta, kad vertinant Baltijos šalių rinką, kol kas didžiausia elektromobilių įkrovimo stotelių tinklo koncentracija yra didžiuosiuose miestuose. T.y., ten kur registruojamas didžiausias elektromobilių skaičius. Tačiau sparčiai plėtojama ir infrastruktūra prie pagrindinių kelių. Anksčiau keliuose veikė tik „VIA Lietuva"" valdomas stotelių tinklas, tačiau pastaraisiais metais žemėlapis pasipildė ne tik pavienėmis įkrovimo stotelėmis, bet ir naujais įkrovimo parkais. Atsirandant vis daugiau įkrovimo taškų ir paslaugų teikėjų, vairuotojai pradeda ieškoti ir patogumo, tam kad atsiskaitymas už įkrovimo paslaugas būtų paprastas. Atliepdama klientų poreikius, bendrovė atnaujino „Elektrum Drive"" programėlę, su kuria atidėto mokėjimo paslauga nuo šiol veikia visose Baltijos šalyse. „Nepriklausomai nuo to, kurioje šalyje - Lietuvoje, Latvijoje ar Estijoje klientas naudosis elektromobilio įkrovimo paslaugomis, jis gaus vieną sąskaitą, kurioje bus įtrauktos visos įkrovimo sesijos. Tad keliaujant po Baltijos šalis jau galima naudotis ne kelių, bet vieno operatorių paslaugomis, kas padės klientams sutaupyti ne tik laiko, bet ir pinigų, nes verslo klientams taikome dinaminę nuolaidų sistemą nuo bendro įkrautų kilovatvalandžių skaičiaus per mėnesį"" - sako L. Doraitė-Gudavičienė. Svarbu atkreipti dėmesį, kad tarptautinio atidėto mokėjimo paslaugos dėka bus sumuojamos visose šalyse atliktų įkrovimo sesijų kilovatvalandės. Klientams norintiems naudotis tarptautinio atidėto mokėjimo paslauga reikia tik atnaujinti „Elektrum Drive"" programėlę, jeigu automatinis programėlės atnaujinimas nėra nustatytas telefone. O tiems, kas šia paslauga dar nesinaudoja, puiki proga ją išmėginti. Augantis Elektrum Drive įkrovimo tinklas visose Baltijos šalyse kartu su paslaugų vystymu atveria naujas galimybes patogiai keliauti elektromobiliais tiek privatiems klientams, tiek ir verslui.","Vis daugiau žmonių renkasi keliauti elektromobiliais, o Lietuvoje jų skaičius sparčiai auga, pasiekdamas daugiau nei 17 tūkst. Elektrum Drive įkrovimo tinklas plečiasi visose Baltijos šalyse, siūlydamas patogias atsiskaitymo galimybes ir tarptautinio atidėto mokėjimo paslaugą, kas palengvina keliones elektromobiliais."
"Tai, kad norėtų, jog žmona liktų namie, buvo atlikėjo mintis. Jis LNK laidoje „Bučiuoju. Rūta"" pasakojo - jei antra pusė būtų pasišventusi karjerai, santykius kurti būtų daug sunkiau. Sutuoktinių pora sako supratusi, kad didesnį dėmesį jie nori skirti šeimai, o tai pakeitus santykiai išties pagerėjo. „Kai tiek vyras, tiek moteris yra pasišventę karjerai, jie labai dažnai nebūna namie, tada - ir skyrybos. O mes viską darome kartu"", - pasakojo Karolis. Tačiau jų namuose nekyla klausimų, kaip skirstyti finansus. Didžiąją dalį pinigų atlikėjas atiduoda žmonai. „Ką gaunu, tą atiduodu. Daug laiko praleidžiu automobilyje, koncertai, tai, ko man reikia - pinigų kurui, maistui ir šlapioms servetėlėms prakaitui nusivalyt"", - laidoje juokėsi atlikėjas, neslepiantis, kad jų santykių pavyzdys neretai įkvepia ir kitas poras, svarstančias, kaip reikia derinti šeimą ir darbą. LNK nuotr./Karolis Akulavičius Tačiau tai, kad rūpintis vaikais ir šeima yra neapsakomai sunku, jis neabejoja. Jam pritaria ir namų šeimininke tapusi buvusi teisininkė, dabar knygą „Tvarkymo maniakė"" išleidusi Giedrė Bagdonė. Ji nusprendė savo karjeros atsisakyti dėl vaikų. „Aš buvau ta moteris, kuri labai atradau prasmę namuose. Tiesiog darydama dažnai nevertinamus darbus ir atradus prasmę visame namų jaukume, ir vaikų auginime"", - sakė ji. Jos drąsus pasirinkimas nustebino dažną, o socialiniuose tinkluose žmonės negailėjo kandžių komentarų, esą tokios moterys „neišsilavinusios, nieko negebančios"", „nusivylusios namų šeimininkės"", „tarnaitės mentaliteto"". Vis dėlto karjerą dėl vaikų paaukojančioms moterims finansų konsultantė turi įspėjimą - finansinis atsargumas yra būtinas. „Žinau nemažai moterų, kurios yra pilnai išlaikomos vyrų, galiausiai pripažįsta, kad vyras - narcizas, namuose nėra gera psichologinė atmosfera, bet kadangi moteris praradus profesinius įgūdžius, jos neturi išeičių"", - sako finansų konsultantė Visita Ivaškevičiūtė. Laidoje taip pat suskaičiavo, kiek turėtų uždirbti namų šeimininkė, jei jos kiekvienas darbas būtų įvertintas pinigais. Atsakymas tikrai šokiruos. Ką reiškia mesti karjerą ir pasirinkti būti namų šeimininke - laidoje „Bučiuoju. Rūta"" šį ketvirtadienio vakarą 20 val. per LNK.","Atlikėjas Karolis Akulavičius dalijasi patirtimi apie savo ir žmonos sprendimą skirti didesnį dėmesį šeimai, o ne karjerai, teigdamas, kad tai pagerino jų santykius. Buvusi teisininkė Giedrė Bagdonė taip pat pasakoja apie savo sprendimą atsisakyti karjeros dėl vaikų, tačiau finansų konsultantė įspė"
"Tarp dizainerio, prekės ženklo „TavoMada.lt"" įkūrėjo Manto Mackevičiaus klientų - ir ne vienas žinomas žmogus. Tačiau neseniai vaikinas iškėlė būtent su garsenybėmis susijusią problemą, o jo atvirumas sulaukė didžiulio dėmesio ir įplieskė diskusiją. „Kai kurioms scenos žvaigždėms galbūt nepatiks tai, ką sakau, bet man atsibodo"", - teigė Mantas ir papasakojo apie nemalonią darbo su žinomais atlikėjais pusę. Mantas Mackevičius apie kai kurių žinomų klientų elgesį ir požiūrį atvirai prakalbo savo prekės ženklo „TavoMada.lt"" feisbuko puslapyje. Įrašais Mantas sutiko pasidalyti ir su portalo Žmonės.lt skaitytojais. „Nežinojau, kiek dar tylėsiu. Bet šiandien mano taurė persipildė. Smulkus verslas - tai ne tik veikla. Tai gyvenimo būdas, kur kiekviena diena pilna sudėtingiausių iššūkių. Aš auginu šitą reikalą nuo nulio. Kiekvienas klientas man svarbus - tiek pensininkė, kuri skaičiuoja centus, kad galėtų įsigyti treningą, tiek atlikėjas su milijonais sekėjų. Bet, žinot ką? Pensininkė dažniau turi daugiau pagarbos nei tie, kurie turėtų suprasti, ką reiškia vertinti kažkieno kūrybinį darbą. Dažnai susiduriu su tuo, kad žinomi veidai nori visko: skubiai, pigiau, su dovanom. O dar geriau - visai už dyką. Ir jei kas nors nesueina pagal jų planą - kaltas aš. Aš nepakankamai žmogiškas, nevertinantis šio labai svarbaus kliento. Šiandien gavau žinutę - kodėl nebuvo dovanų? Tų, apie kurias buvom kalbėję „taip draugiškai"", tarp kitko. Ir taip, buvau pasižymėjęs, kad įdėsiu ant bajerio, juk dovanos sustiprina draugystę. Bet kai ne darbo dieną skubėjau siųsti siuntą, kad tik greičiau gautų - pamiršau. Ir vietoj supratimo - pamokslas, kad turėjau „žmogiškai"" prisiminti, kad nereiktų man priminti tokių dalykų, turiu laikytis žodžio. Kad čia man reklamą daro, kuri brangi pas juos labai. Nors išties konkrečiai reklamos man nedaro, o tiesiog rodosi pasipuošę mano sukurtais drabužiais. Ir dar - tipo drabužiai plyšta, nors jie toliau pas mane užsako. Jau buvom apie tai kalbėję - kad scena reikalauja kitokios medžiagos, kirpimo. Siūliau - keiskim, adaptuokim, ieškom geriausio sprendimo, kad neplyštų. Ne, reikėjo to, kas netinka, o paskui aš jaučiuosi kaltas, kad nelaiko. Dar vyšnelė tokia, kad ne kartą turėjau prašyti atlikti pavedimą, kai paprasti klientai visad sumoka iškart prieš gamybą. Irgi labai nemalonu, kai turiu prašyti pinigų, kuriuos man priklauso gauti iškart prieš gamybą, o prekes tai nori gauti kuo skubiau atlikėjai. Ir kokios dar reklamos? Aš pats ieškau, kur jie pasirodo su mano drabužiais. Pats keliu į savo paskyras. Nė karto nebuvau paminėtas. Nė karto nebuvo pasakyta: „Šitas žmogus kuria nuo nulio, viską pats daro. Palaikykit jį."" Aš pavargau. Pavargau nuo kaltės jausmo. Nuo nuolatinio bandymo įtikti mūsų svarbiems atlikėjams. Nuo vilčių, kad įvertins. Nuo nuolatinio aiškinimosi ir žeminimosi, kodėl mano darbas irgi svarbus ir turėtų būti įvertintas. Nusprendžiau. Nuo šiandien - jokių nuolaidų žinomiems veidams. Nori reklamos? Pasakyk, kiek kainuoja. Suderinsim. Aš susimokėsiu, jei man atrodys verta. Bet nebe „daryk nuolaidas, duok kažką už dyką, o aš gal kartais story įkelsiu - be tavo vardo, be nuoširdaus palaikymo"". Aš pats nesireklamuoju su niekuo, kas man nepatinka. Neapsiperku, kur nemiela. Niekada neprašau dovanų, o kaip tik teikiu jas kūrėjams. Esu įkūręs Šančių vietinio verslo grupę ir padedu kitiems kūrėjams klestėti. Aš nuoširdžiai reklamuoju kitų man patinkančią kūrybą nieko iš jų nesitikėdamas. Ir turiu 16 tūkstančių sekėjų - uždirbtų, ne nupirktų. Ne per telemundo presento straipsnius ar televizijos projektus surinktų, o uždirbtų. Ant manęs jau klijuoja etiketę kaip žinomo dizainerio, bet nesinaudoju tuo, kad kitus numelžčiau. Užteks man būti geru ir metas analogiškai taikyti tokius pačius standartus kitiems, kokius ir sau taikau. Aš rinksiuosi tuos, kurie vertina. Kurie parašo ačiū. Kurie paklausia, kaip sekasi. Kurie pasidžiaugia. Kurie žiūri į mane kaip į žmogų, o ne daugybės nemokamų paslaugų paketą. Kurie moka pilną kainą, be viso to, palieka šiltą atsiliepimą ir dar atveda už parankės draugus. Taip, pykstu. Ir ne tik ant jų. Ant savęs labiausiai. Kad per ilgai tylėjau. Kad leidau tempti šitą reikalą. Kad žeminausi ir teisinausi prieš juos. Tiesa, yra vienetai atlikėjų, kurie išties vertina kitų darbą, neprašo dovanų, nuolaidų, kurie padėkos ir dar paliks arbatos, kad skubiai ir prisitaikiau prie jų visų pageidavimų. Jiems jaučiu pačią didžiausią pagarbą ir dėkingumą. Nors nevartoju alkoholio, mano veidas nuotraukoje yra išties labai pavargęs ir yra šiek tiek pamaskuotas grimu, kad negąsdinčiau žmonių. Man gydytoja sakė, kad greičiausiai nuo streso, miego trūkumo ir išsekimo kūnas išskiria daugiau streso, kuris skatina uždegiminius procesus. Ir aš supratau, kad prie šio mano nuovargio prisideda labai tokios durnos situacijos, kuriose turiu stresuoti ir draskytis. O išties neturiu to daryti. Pradėsiu labiau prioretizuoti ramybę ir sveikatą. Nuo šiandien tikrai - viskas. Užteks"", - rašė M.Mackevičius. Komentarų skiltyje jis paviešino ir susirašinėjimą su vienu iš atlikėjų. „Vyšnelė dar prieš mane užblokuojant. Atlikėjui kadangi degė, tai paskubomis gaminome maikes, vos tilpo ant rulono galo ir džiaugiausi, nes tokiu būdu galėjome greičiau paruošti. Rulono gale dažnai lieka ant veliūro nuospaudas nuo spaudimo, bet jis po skalbimo pradingsta. Dar skubiai pragarinau prieš išsiunčiant, siekdamas pašalint nuospaudą, bet matėsi vis tiek kažkiek, tai pasakiau, kad reikės pasigarint dar arba prasiskalbt ir dings. Ir pasakiau, kad jei turės priekaištų, keisime arba grąžinsime pinigus. Ir taip, aš ne tik moku būti geras, bet ir piktas. Ypač, kai perženginėja mano ribas"", - teigė susirašinėjimu pasidalijęs Mantas: Manto Mackevičiaus susirašinėjimas su atlikėju / Ekrano nuotr. Toks jauno dizainerio atvirumas sulaukė didžiulio palaikymo, o netrukus M.Mackevičius paviešino minėto įrašo tęsinį. „Noriu pabaigti mintis, kurios po mano įrašo sulaukė net ir Užkalnio dėmesio. Nuo šiol mano durys atviros visiems, tačiau niekas nesulauks privilegijų. Nebus nuolaidų, dovanų praktikos ir jokios skubos, nes visi laukia tiek, kiek yra numatyta. Nesvarbu, kas stovi prieš mane, ar tai Andrius Mamontovas, Jessica Shy ar Jarutis, visi bus lygūs. Aš gerbsiu savo darbą ir niekam nesileisiu nusižeminęs, nebent už papildomą atlygį prisitaikysiu prie visų užgaidų. Kai kurioms scenos žvaigždėms galbūt nepatiks tai, ką sakau, bet man atsibodo pastoviai būti prašomam nuolaidų, dovanų ar greitesnių terminų su žadėtomis „reklamomis"", kurios dažniausiai baigiasi mano vardo užmiršimu ir jokiu tikru vertės pripažinimu. Nesakau, kad visi žinomi atlikėjai tokie, tikrai yra ir tokių, kurie vertina kitų darbą, neieškančių, kaip pigiau prasisukti ir išnaudoti žinomumą. Tiesa, yra viena nuostabi klientė, kuri mane įkvepia. Tai pensijinio amžiaus moteris, kuri laukė pensijos, kad galėtų pas mane nusipirkti treningą. Nors neprašė, aš jai pasiūliau mažesnę kainą, nes suprantu, kad jai kiekvienas centas tikrai svarbus. Ir ką jūs manote? Ji taip džiaugiasi savo treningu, kad anūkus, kaimynus ir visus draugus veda į mano parduotuvę. Štai, kas tikrai vertina ir palaiko. Tai nuoširdus dėkingumas ir pagarba.","Dizaineris Mantas Mackevičius atvirai pasidalijo savo nemalonia darbo su žinomais klientais patirtimi, pabrėždamas, kad dažnai susiduria su jų nepagarba ir nepagrįstais reikalavimais dėl nuolaidų ar nemokamo aptarnavimo. Jis nusprendė nebedaryti nuolaidų ir vertinti visus klientus vienodai, nepriklausomai nuo jų žinomumo, pabrėždamas, kad tikra pagarba ir dėkingumas yra vertingiausi."
"Kovo 30 d. apie 4 val. 30 min. Utenoje, Aukštakalnio g., prie naktinio klubo, sulaikomas už administracinį nusižengimą (neblaivaus pasirodymas viešoje vietoje), vyras (gim. 1999 m.) aktyviais veiksmais priešinosi ir sužalojo Utenos apskr. VPK pareigūnę (gim. 1996 m.), kuri, suteikus med. pagalbą, gydoma ambulatoriškai. Įtariamasis neblaivus (1,96 prom.) uždarytas į areštinę. Kovo 30 d. apie 12 val. 30 min. Kaune, Taikos pr., policijos pareigūnui įteikus automobilyje „BMW"" sėdinčiam vairuotojui (gim. 1987 m.) administracinio nusižengimo protokolą už nustatyto greičio viršijimą ir paprašius parodyti automobilyje turimus daiktus, pastarasis automobiliu staigiai pajudėjo iš vietos, parbloškė šalia stovėjusį Policijos departamento prie VRM pareigūną (gim. 1971 m.) bei, nepaklusdamas teisėtam reikalavimui sustabdyti transporto priemonę, iš įvykio vietos nuvažiavo. Pareigūnas, suteikus med. pagalbą, gydomas ambulatoriškai. Įtariamasis ieškomas. Kovo 31 d. apie 1 val. 10 min. Panevėžyje, J. Zikaro g., namo kieme, vyro (gim. 1982 m.) dalinės apžiūros metu, pastarasis vengė sulaikymo, nevykdė policijos pareigūnų reikalavimų bei sužalojo Panevėžio apskr. VPK pareigūną. Pareigūnas, suteikus med. pagalbą ligoninėje, išleistas gydytis ambulatoriškai. Įtariamasis uždarytas į areštinę. Dėl visų trijų įvykių pradėti ikiteisminiai tyrimai.","Kovo 30-31 dienomis Utenoje, Kaune ir Panevėžyje įvyko trys incidentai, kurių metu vyrai priešinosi policijai, sužalojo pareigūnus ir dėl jų pradėti ikiteisminiai tyrimai."
"Iki trijų laimėjimų vyksiančioje finalo serijoje žemaičiai išsiveržė į priekį 1-0. Antrasis finalo susitikimas balandžio 14 d. bus žaidžiamas Vilkaviškyje. Žemaitijos sostinėje buvo užfiksuotas rekordinis lankomumas šiame sezone - 1183 sirgaliai. Geriausią pasirodymą atkrintamosiose surengęs Lukas Valantinas per 19,5 minutės pelnė 22 taškus (9/11 dvit., 4/4 baudų), sugriebė 5 kamuolius, atliko 1 rezultatyvų perdavimą bei sugeneravo 28 naudingumo balus. Martynas Gecevičius per 24 minutes prie pergalės pridėjo 10 taškų, 2 atkovotus ir 2 perimtus kamuolius, rezultatyvų perdavimą bei 14 efektyvumo balų. Finalo starte svečiai žaidė be traumą pusfinalyje patyrusio Seyi Reiley ir Armando Bancevičiaus. „Telšiai"": Lukas Valantinas 22 (9/11 dvit., 5 atk. kam., 28 naud.), Gediminas Leščiauskas ir Martynas Gecevičius (5/5 baud.) po 10, Nojus Radžius (4/6 dvit., 4 rez. perd.), Vilius Pocius ir Deividas Rasys (6 atk. kam.) po 8, Ignas Razutis (4 rez. perd.) ir Laurynas Kaveckis po 7. „Perlas-Grupinispirkimas.lt"": Bryce'as McBride'as 24 (9/13 dvit., 2/2 trit., 5 rez. perd., 4 kld.), Titas Pažarauskas 13 (2/5 trit.), Rokas Pocius 9 (3/5 trit.), Rokas Stankevičius ir Arminas Vilkas (2/5 trit.) po 8.","Žemaičiai finalo serijoje prieš varžovus išsiveržė į priekį 1-0, o Lukas Valantinas sužaidė įspūdingą rungtynių partiją, pelnęs 22 taškus ir uždirbęs 28 naudingumo balus."
"Kaltinamasis T.Eikinas teismui pakartojo, kad savo kaltės nepripažįstąs, nesuprantąs kaltinimo esmės, tačiau duoti parodymus teismui sutiko. T.Eikinas pabrėžė, kad į bendrovės generalinio direktoriaus pareigas buvo paskirtas 2019 metų gruodį, teigė, kad iki to laiko su bendrovės darbuotojais, įskaitant G. Pangonį, jokių ryšių neturėjo. G.Pangonis savo kaltės nepripažįsta Kaltinamasis pasakojo, kad anksčiau jis dirbo energetikos srityje, o popieriaus gamyba jam buvusi visiškai nauja sritis. Kaltinamasis G.Pangonis teismui teigė sutinkantis duoti parodymus, atsakyti į klausimus, tačiau tvirtino, kad savo kaltės nepripažįsta, pareikštus kaltinimus vadino niekuo nepagrįstais. Asmeninio archyvo nuotrauka/Gintautas Pangonis Maždaug valandą trukusioje kalboje jis pabrėžė, kad jokios nusikalstamos grupės neorganizavo ir jai nevadovavo. Kaltinamasis tikino, kad jo su kaltinamąja bendrove jokie darbo santykiai nesiejo, anot jo, buvęs tik bendrovės valdybos pirmininkas ir jos ūkinėje veikloje nedalyvavo, AB „Grigeo Klaipėda"" vadovas niekada nebuvo, o sprendimus priimdavęs bendrovės generalinis direktorius. G.Pangonis tvirtino, kad iš bendrovės tiesioginių vadovų jis nėra girdėjęs apie valymo įrenginių, taršos problemas, anot jo, nebuvo pateikta ir projektų dėl nuotekų valymo. Atsakydamas į klausimus apie valymo įrenginių sklendę, nuotekų nuleidimą į aplinką, tvirtino, kad jokių nurodymų veikti neteisėtai jis nedavė. Bus kviečiami mėginius ėmę pareigūnai Šiandien byloje valstybinį kaltinimą palaikanti prokurorė teismo paprašė į posėdį kviesti ir apklausti pareigūnus, kurie ikiteisminio tyrimo metu paėmė nuotekų mėginius. Teismas prašymą patenkino. Artimiausiuose teismo posėdžiuose papildomus paaiškinimus teismui duos kaltinamajai AB „Grigeo Klaipėda"" atstovaujantis advokatas. Visuomenėje itin didelio atgarsio sulaukusioje baudžiamojoje byloje, kurioje kaltinamąjį aktą sudaro daugiau kaip 300 lapų, tarp kaltinamųjų esantys AB „Grigeo"" grupės prezidentas G.Pangonis, dabartinis Klaipėdos įmonės vadovas T.Eikinas bei dar trys ankstesni šios įmonės vadovai yra kaltinami tuo, kad veikdami organizuota grupe piktnaudžiavo tarnybine padėtimi, sistemingai pažeidinėjo teisės aktų nustatytas aplinkos apsaugos taisykles, klastojo dokumentus. Ikiteisminis tyrimas pradėtas dar 2020-aisiais Ikiteisminis tyrimas pradėtas, kai buvo įtarta, jog į Kuršių marias patenka nevalytos gamybinės nuotekos, taip pat įtarus, kad su tuo susijusi minėtos bendrovės dokumentacija galbūt yra klastojama. Kuršių marių sąsiaurio taršos istorija į viešumą iškilo 2020 metų sausį, teisėsaugai pradėjus ikiteisminį tyrimą dėl į Kuršių marias patekdavusių nevalytų gamybinių nuotekų. Byloje savo kaltę iš dalies pripažįsta tik viena iš kaltinamųjų. Šioje didelės apimties 133 tomų byloje yra daugiau kaip 20 tūkstančių dokumentų, apklaustų įtariamųjų, liudytojų duomenys, įvairių ekspertų išvados, papildomi dokumentai bei kiti tyrimui reikšmingi duomenys. Gamtai padarytą turtinę žalą nustatė Aplinkos apsaugos departamentas, kuris pareiškė įmonei daugiau kaip 48 milijonų eurų civilinį ieškinį. Paskirtų teisiamųjų posėdžių datos ir laikas: balandžio 8, 10, 29 dienomis 9.00 val., 9, 30 dienomis 13.00 val.","T.Eikinas ir G.Pangonis, kaltinami veikimu organizuota grupe ir aplinkos apsaugos taisyklių pažeidimu, teisme nepripažįsta savo kaltės, o teismo procese bus apklausiami ir išsamūs dokumentai bei liudytojai. Ikiteisminis tyrimas dėl nevalytų gamybinių nuotekų į Kuršių marias ir galimo dokumentų klastoj"
"Jaunosios kartos plaukų stilistas Ignas Dilys į Lietuvos grožio pasaulį atnešė naujus vėjus bei tendencijas. Šiandien jis yra vienas sėkmingiausių plaukų stilistų Lietuvoje, nors profesinio gyvenimo kelias nebuvo rožėmis klotas. Nors Igno mama yra kirpėja, jis prisimena, kaip paauglystėje girdėdavo ją juokaujant: „Ignai, tu būsi kirpėjas"". „Aš viduje galvodavau: tikrai ne. Mat tuo metu augau Vilniaus Naujininkų rajone, mane supo vyriška aplinka, lankiau įvairius būrelius, važinėjau riedlente, penkerius metus šokau gatvės šokius ir tikrai nemąsčiau apie kirpėjo profesiją"", - atvirai sako I.Dilys. Paskutinėje gimnazijos klasėje Ignas neslepia, jog draugai, bendraklasiai stojo į teisę, ekonomiką, mediciną, tačiau pats nenorėjo šių specialybių rinktis. Baigęs mokyklą, jis atsidūrė kryžkelėje: nežinojo, ką toliau veikti. „Aš žinojau, jog tikrai noriu gyventi gerai. Breiko būrelyje mano vyresnis draugas patarė man įgyti amatą ir liepė atsigręžti į savo mamą kirpėją. Tąkart susimąsčiau apie kirpėjo profesiją"", - pasakojo I.Dilys. Igno Dilio kirpimas / Nerijus ir Gintarė nuotr. Kelias į profesionalumą Iš pradžių Igną apmokė mama. Vyras šypsodamasis prisimena, jog pirmasis klientas buvo jaunesnis brolis - jį Ignas kirpo beveik tris valandas. Ilgainiui jis pradėjo domėtis kirpimu socialiniuose tinkluose, ėmė mąstyti apie gyvenimą ir karjeros siekimą svetur. Tad su vienu lagaminu pakėlė sparnus į Londoną, kur apsistojo pas mamos giminaičius. Gyvenimo pradžia nebuvo lengva - lietuvis klojo grindis. „Aš labai norėjau mokytis prestižinėje „Toni&Guy"" plaukų stilistų akademijoje, tačiau ten mokslai kainavo 15 000 svarų. Galvojau, teks man padirbti trejus metus įvairius sudėtingus darbus ir taip susitaupysiu pinigus"", - tvirtina Ignas. Ignas Dilys su kolegomis Alvita Vespenderyte ir Anatolijumi Pajanoku ves tendencijų seminarą / Atwins nuotr. Praėjus keliems mėnesiams, Ignas nusprendė stoti į koledžą, kur pradėjo mokytis kirpėjo amato. Jam labai gerai sekėsi mokslai, buvo pastebėtas vienos dėstytojos, kuri pasiūlė tapti pameistriu. Po sunkių paieškų Ignui nusišypsojo fortūna - jis įsidarbino pameistriu prestižinėje Mančesteryje esančioje „Toni&Guy"" akademijoje bei salone. Pradžioje Ignas buvo asistentas - virdavo kavą, tvarkydavo saloną, plaudavo grindis, tačiau jis greitai mokėsi. Prestižinėje akademijoje pradėjo mokyti jaunesnius kolegas, pats gavo galimybę kirpti britus. Vėliau krimto ne vienus mokslus, tobulinosi seminaruose, tačiau vieną dieną grįžo į Londoną, kur tapo madų stilistu, pradėjo dirbti reklamose, madų savaitėse. „Pasiekiau karjeros aukštumas, tačiau vis traukė grįžti į Lietuvą, kur mano šeima, draugai, tad po rimtų svarstymų susikroviau lagaminus ir persikėliau į Vilnių"", - teigė I.Dilys. Su mama įkūrė verslą Iš pradžių įsidarbino Vilniaus salonuose, tačiau su mama kirpėja bei dar viena partnere nusprendė kurti savo verslą. Net metus ieškojo tinkamų patalpų ir šiandien sostinės senamiestyje jie dirba savo grožio salone. „Dabar visiems sakau, kad grįžimas į Lietuvą buvo mano geriausias sprendimas. Nors būna etapų, kada pavargstu, tačiau džiaugiuosi, jog verslas sekasi, žmonės stovi eilėse, galiu dirbti ir populiarių žurnalų fotosesijose, reklamose"", - tvirtina Ignas. Balandžio 12 d. Vilniuje, parodų ir kongresų centre LITEXPO vyksiančioje tarptautinėje grožio industrijos parodoje „Pelenė 2025"", Ignas Dilys su kolegomis Alvita Vespenderyte ir Anatolijumi Pajanoku ves tendencijų seminarą, kur pateiks šių metų plaukų tendencijas, dažymo aktualijas bei scenoje pademonstruos net devynis skirtingus kirpimo įvaizdžius. Grožio industirjos paroda „Pelenė"" akimirka / Renginio organizatorių nuotr. Šių dienų plaukų tendencijos Stilisto teigimu, kirpimo tendencijos nesikeičia stipriai, tačiau po truputį plaukų stilius evoliucionuoja, įgauna kitokias formas, proporcijas. „Pastaruoju metu tendencijos juda į minkštas, lengvas linijas, ilgesnius, lengvus sluoksnius, mažiau galima matyti stiprių iškarpymų, tokių kaip „Shag"" ar „Mullet"" kirpimai. Taip pat vyrai vis dažniau renkasi atsiauginti plaukus, turėti ilgesnius, nebesiskusti šonų. Tai jiems leidžia išbandyti įdomesnes formas"", - aiškina I.Dilys. Ignas pastebi, jog kirpimai ir formavimai grįžta į 90-ųjų dešimtmetį. „Plaukai atrodo suformuoti, iššukuoti, ištenuoti, juos galima nešioti natūraliai, leidžiant natūraliai tekstūrai pasirodyti."" O kokias klaidas daro lietuvaitės? Stilistas atvirai sako: lietuvės bijo sluoksniuoti ir iškarpyti plaukus. „Šitos klaidos daromos, nes trūksta žinių apie teisingą plaukų sluoksniavimą. Taip pat merginos bijo kirpčiukų, nes dažniausiai būna išgąsdintos aplinkinių, jog jie joms netinka. Mat kažkada turėjo per didelius ar sunkius kirpčiukus. Aš manau, kad kirpčiukai tinka visiems, tiesiog reikia mokėti juos pritaikyti, teisingai nukirpti ir iškarpyti"", - priduria plaukų stilistas.","Ignas Dilys, vienas sėkmingiausių Lietuvos plaukų stilistų, nepaisant sudėtingos kelio pradžios, įkūrė savo grožio saloną Vilniuje ir aktyviai dalyvauja tarptautinėse grožio industrijos parodose bei seminaruose. Jo darbai ir stiliaus tendencijos išsiskiria naujoviškomis formomis, įtakotomis 90-ųjų, ir atkreipia dėmesį į lietuvių kirpimo klaidas bei drąsina eksperimentuoti su įvairiais kirpimais."
"Kaip pasakoja „Iki"" kulinarijos šefė Elvyra Semaška, taip bulvės tampa dar traškesnės, ypač aromatingos ir virsta skania baze įvairiems nebrangiems patiekalams. Išleidus vos kelis eurus, galėsite paruošti dieviškai skanių šedevrų - nuo sveikų salotų iki kišo be gliuteno, rašoma pranešime žiniasklaidai. „Bulvės yra nenuginčijamos lietuviškos virtuvės karalienės, todėl jos yra viena populiariausių prekių kiaurus metus. Traškūs bulviniai blynai, sotūs cepelinai ar kugelis, burnoje tirpstanti bulvių košė ar tiesiog keptuvėje, orkaitėje ar kepsninėje keptos bulvės - tai visuomet būna tas maistas, kurį net ir išrankūs vaikai kerta su malonumu. Todėl pirkėjai visuomet stengiasi, kad namuose būtų jų atsargų - pastebėję geras kainas, jų įsigyja bent kelis kilogramus. Juo labiau, kad bulvės tiesiog negali pabosti - įvairiuose receptuose paprastas jų paruošimas skaniai dera su kūrybiškumu"", - sako Gintarė Kitovė, prekybos centro komunikacijos vadovė. Shutterstock nuotr./Traiškytos bulvės 3 žingsniai, kaip iškepti ypač traškių traiškytų bulvių Bulvės yra pigios, sočios ir lengvai pritaikomas virtuvėje, todėl lietuviai įgudę iš jų gaminti viską. Pavasarį norisi daugiau lengvumo, todėl verta prisiminti, kad bulvės puikus pagrindas ir salotoms - ir ne tik tradicinei lietuviškai mišrainei. Pastaruoju metu internetą užkariavo senas, tačiau iš naujo atgimęs metodas bulves sutraiškyti stikline ir patiekti su paprastu padažu bei šviežiais priedais. „Vis daugiau žmonių išbando patiekalus, kuriuose unikaliai derėtų tradicinės virtuvės elementai ir šiuolaikinės mitybos tendencijos, pavyzdžiui, sveikatai palankesni priedai, naujoviški kulinariniai metodai. Todėl nieko keisto, kad pigios traiškytų bulvių salotos sulaukė tokio didelio pasisekimo socialiniuose tinkluose - taip iškeptos bulvės yra neįtikėtinai traškios iš išorės ir minkštutės, purios viduje"", - pažymi E.Semaška. Bulvių sutraiškymas - trijų etapų procesas, pasakoja „Iki"" kulinarijos šefė. Bulves reikia išvirti iki tol, kol į jas lengvai įsminga šakutė. Tuomet - vienu paspaudimu stikline jas sutraiškyti ant kepimo popieriumi išklotos ir aliejumi pateptos kepimo skardos. Ir pagardinus prieskoniais - iškepti. „Taip paruošti bulves visai nesunku, tik reikia šiek tiek laiko. Tačiau traiškytos bulvės puikiai tiks įvairioms progoms. Ant jų užtepkite naminio česnakinio ar kito mėgstamo padažo, ir jie bus gardžiu užkandžiu vakarėlio metu ar stebint sporto varžybas. Pabarstykite jas šviežiomis žolelėmis, patepkite česnakiniu sviestu ir jie taps pačiu skaniausiu Velykų stalo garnyru. Šis metodas pravers ir ruošiant pagrindinius patiekalus - orkaitėje jos gali virsti net picos skonio apkepėlėmis ar sėkmingai pakeisti tešlą kišo variacijoje"", - pasakoja E.Semaška. Internetą užvaldžiusios traiškytų bulvių salotos Pačios paprasčiausios bulvės tapo tikru hitu socialiniuose tinkluose. Internete galima rasti įvairių traiškytų bulvių salotų versijų. Kai kuriose jų dedama česnako ir raudonojo svogūno, kitose šie ingredientai praleidžiami, bet pridedama smulkintų laiškinių česnakų. Variacijų yra įvairių, galima skaninti savo mėgstamais prieskoniais, tačiau vienas dalykas išlieka tas pats - bulvės skardoje sutraiškomos stikline ir iškepamos orkaitėje. Labai taupu ir skanu. „Beprotiškai skanu ir labai sveika"", „Dabar gaminu tik taip"", „Idealu prie grilio patiekalų"", „Jei po vakarienės liko bulvių, čia puiki idėja"", - liaupsių negailima komentaruose. E.Semaška kviečia išbandyti šį fenomeną. Reikės: 1 kg bulvių, 4 šaukštų alyvuogių aliejaus, 10 šaukštų jogurto, 1 šaukšto majonezo, 3-4 šaukštelių garstyčių, šviežių agurkų, šviežių ridikėlių, krapų, svogūnų laiškų, druskos, pipirų, česnako granulių, bulvių prieskonių (nebūtina). Gaminame: Bulves nuskuskite ir išvirkite pasūdytame vandenyje. Nusausinkite ir šiek tiek atvėsinkite. Įkaitinkite orkaitę iki 200 laipsnių. Sudėkite bulves ant kepimo skardos, išklotos kepimo popieriumi, ir sutrinkite jas stikline. Apšlakstykite bulves alyvuogių aliejumi, pabarstykite druska ir pipirais bei kitais naudojamais prieskoniais. Kepkite 45-60 min. (bulvės turi būti auksinės spalvos ir traškios). Smulkiai supjaustykite daržoves ir paruoškite padažą iš jogurto, majonezo ir garstyčių. Bulves atvėsinkite ir dubenyje sumaišykite su padažu ir likusiais ingredientais. Traiškytų bulvių „picos"" keksiukai Stikline sutraiškytos bulvės gali pakeisti ir miltinę tešlą - jos gali tapti pagrindu mini „picoms"", taip pat ir Lietuvoje išpopuliarėjusiems kišams, sako E.Semaška. „Didelis pliusas tai, kad vos keliais produktais ir minimaliomis išlaidomis galėsite iškepti skanų, paprastą ir be galo gardų patiekalą. Tiek bulviniai picų keksiukai, tiek kišas tiks ne tik vakarienei, bet ir dienos pietums, o priedus galite naudoti tokius, kokius turite šaldytuve. Tiks įvairūs sūriai, šviežio derliaus daržovės, netgi lašišos ar keptos mėsos likučiai. Bus sotu, taupu, o artimieji bus nustebinti nauja įprastų patiekalo versija"", - receptais dalijasi šefė. Reikės: 12 mažų bulvių, alyvuogių aliejaus, 1 puodelio pomidorų padažo, 1 puodelio tarkuoto mocarelos sūrio, 100 g pepperoni arba kitos mėgstamos dešros, druskos, pipirų, šviežių bazilikų. Gaminame: Nuplautas ir nuskustas bulves išvirkite, kad jos būtų minkštos. Nusausinkite ir leiskite atvėsti. Įkaitinkite orkaitę iki 180 C ir riebalais patepkite keksiukų formą. Į kiekvieną formelę įdėkite po bulvę (jei bulvės didelės - gali pakakti ir pusės jos), apšlakstykite aliejumi ir pagardinkite druska bei pipirais. Sutrinkite bulves stiklinės dugnu, kad iš jų gautųsi bulvių „krepšeliai"". Į kiekvieną bulvę įdėkite po šaukštą pomidorų padažo, truputį sūrio, dešros ir ant viršaus užberkite dar sūrio. Kepkite orkaitėje apie 20 minučių, kol sūris išsilydys ir pradės burbuliuoti. Papuoškite šviežiais bazilikais ir mėgaukitės. Gardus kišas be tešlos - su traiškytų bulvių pagrindu Reikės: 1,5 kg bulvių, 1/4 puodelio alyvuogių aliejaus, 1/2 šaukštelio druskos. Įdarui: 6 kiaušinių, 1/2 puodelio rikotos arba varškės, 2/3 puodelio smulkinto sūrio (mocarelos, fermentinio, čederio ar jų mišinio), 2 puodelių smulkiai supjaustytų brokolių, 3 šaukštų pieno, 1/2 šaukštelio druskos, 1/2 šaukštelio juodųjų pipirų, 1/2 šaukštelio česnako granulių. Gaminame: Įkaitinkite orkaitę iki 200 C. Bulves išvirkite, nusausinkite ir sumaišykite su aliejumi bei druska. Sudėkite jas į pyrago kepimo indą. Stiklinės dugnu sutrinkite bulves, kad susiformuotų bulvių plutelė be įtrūkimų. Bulvių mase padenkite ne tik dugną, bet ir kraštus. Lengvai apšlakstykite dar aliejumi ir apibarstykite druska. Kol ruošite įdarą, 20 minučių kepkite vien bulves. Dideliame dubenyje suplakite kiaušinius, rikotą arba varškę, tarkuotą sūrį, smulkintus brokolius, pieną ir prieskonius. Išmaišykite iki vientisos masės. Išimkite bulves iš orkaitės ir supilkite įdarą ant jų. Kepkite dar 35 minutes, kol įdaras iškeps. Pabaigoje 2 min. įjunkite grilį, kad apskrustų. Prieš pjaustydami palikite 10 min. pastovėti.","Bulvės yra populiari ir universali sudedamoji dalis lietuviškoje virtuvėje, kurios gali tapti traškiu pagrindu įvairiems patiekalams, tokiems kaip salotos, mini picos arba kišas. Šefė Elvyra Semaška dalijasi patarimais, kaip iškepti traškias bulves, sutrinant jas stikline ir kepant orkaitėje, bei pateikia keletą"
"2024-2025 metų sezono Kauno „Žalgirio"" kampanija tarptautiniame fronte baigsis artėjantį penktadienį Stambule prieš „Anadolu Efes"" ekipą. Andrea Trinchieri vyrai lemiamame reguliaraus sezono mače Turkijoje kausis ne tik dėl garbės, bet ir dėl finansinės premijos. Šalies flagmano galutinė pozicija turnyrinėje lentelėje svyruoja tarp 12-14 vietų, kurio atitinkamai į klubo biudžetą gali atnešti 300 tūkstančių, 230 tūkstančių arba 180 tūkstančių eurų. Nors tai kiek pasaldina prisvilusį sezoną, bet rekordinį biudžetą pristačiusių ir bene giliausią sudėtį surinkusių „Žalgirio"" vadovų lūkesčiai buvo gerokai aukštesni. Tai - laimėti abu trofėjus savame kieme bei pasiekti bent įkrintamąsias Eurolygoje. „Įdomu, kaip viską vertina „Žalgirio"" vadovai, kurie viską mato iš arti, - 15min laidoje PIKENROLAS sakė Linas Kleiza. - Visa žaidėjų karuselė, pasiteisinimai... Jei pažiūrėtume į skaičius, vietą Eurolygoje, o sprendimą duotume priimti dirbtiniam intelektui, tai A.Trinchieri turbūt „Žalgiryje"" jau nebebūtų. Kiti treneriai to neatlaikė, jei pasvertume visus keliamus reikalavimus."" Patricija Adamovič / BNS/Andrea Trinchieri „Kartais pergalės yra pervertintos"", - po lemtingos nesėkmės Monako Kunigaikštystėje rėžė nuo 2024-ųjų sausio „Žalgiriui"" diriguojantis specialistas iš Italijos, pasidžiaugęs iškovotu Karaliaus Mindaugo taurės (KMT) trofėjumi bei esama pirmąja vieta Lietuvos krepšinio lygos („Betsafe-LKL"") lenktynėse. Šeštąjį paeiliui bei aštuntąjį istorijoje „Žalgirio"" KMT titulą lėmė netaiklus laisvas Klaipėdos „Neptūno"" veterano Deivido Gailiaus paskutinės sekundės tritaškis. Tuo metu „Betsafe-LKL"" čempionate A.Trinchieri auklėtiniai fiksuoja 18 pergalių atkarpą ir nuo antroje vietoje esančio Vilniaus „Ryto"" atsiplėšę per trijų pergalių atstumą.","Kauno „Žalgiris"" savo tarptautinį sezoną baigs rungtynėse su „Anadolu Efes"", siekdami ne tik garbės, bet ir finansinės naudos, o nors komanda pasiekė sėkmę vietinėse varžybose, Eurolygos rezultatai neatitiko aukštų lūkesčių. Nepaisant to, treneris Andrea Trinchieri džiaugiasi Karaliaus Mindaugo taurės laimėjimu ir pirmąja vieta „Betsafe-LKL"", nors Eurolygos pasirodymas iškelia klausimų dėl jo ateities klube."
"Artėjant vasarai ir didžiųjų renginių sezonui, organizatoriams tenka apgalvoti daugybę praktinių klausimų, tokių kaip atliekų tvarkymas. Ir nors tema gali pasirodyti įprasta, vien atgabenti šiukšlių konteinerius nebepakaks - sprendimų teks ieškoti ir mažinant pačių atliekų susidarymą. „Ko gero, daugeliui pažįstami šiurpūs vaizdai po festivalių ar koncertų - krūvos besimėtančių plastikinių bokalų, lėkščių, įrankių ar kitų atliekų. Nors organizatoriai dažniausiai pasirūpina teritorijos sutvarkymu bei šiukšlių išvežimu, teks žengti dar vieną žingsnį tvarumo link. Nuo gegužės įsigaliojus naujai direktyvai, renginių metu viešojo maitinimo paslaugų tiekėjai nebegalės nemokamai dalinti vienkartinės maisto bei gėrimų taros. Tačiau nepakaks vien priskaičiuoti papildomą mokestį - vartotojams turės būti pasiūlytos alternatyvos, tokios kaip biologiškai suyrantys ar daugkartinio naudojimo indai"", - sako „Aplinkosaugos valdymo ir technologijų centro"" vadovė Lina Gelažienė. ES finansuojamame projekte „Baltiplast"" dalyvaujantys centro ekspertai analizavo gerąsias praktikas didžiuosiuose Europos renginiuose ir parengė rekomendacijas, į kurias verta atsižvelgti organizuojant renginius Lietuvoje. „Baltiplast"" nuotr./Europos renginiuose nelieka vienkartinių indų - kokie pokyčiai laukia Lietuvoje? Belgijoje už vienkartinės taros naudojimą organizatoriams gresia milijoninės baudos 2023 metais Belgijoje priimtas įstatymas, draudžiantis festivalių metu naudoti vienkartinę tarą. Pasak įmonės „Ecocup"", pernai renginių organizatoriams šalyje išnuomota apie 28 milijonai daugkartinių puodelių - juos dalyviai įprastai gauna palikę apie 1 euro dydžio užstatą. Gento miesto festivalis buvo vienas pirmųjų Belgijoje, pritaikęs daugkartinės taros sistemą. Flandrijos atliekų agentūros duomenimis, ši iniciatyva padėjo sumažinti atliekų kiekį net iki 40 proc., o gatvėse surenkama apie 60 proc. mažiau šiukšlių. Naudojant daugkartinius indus, uždaruose festivaliuose vienam lankytojui tenkantis atliekų kiekis sumažėja iki 63 proc. Renginių dalyviai Belgijoje daugkartinius puodelius linkę naudoti atsakingai - kai taikomas užstatas, grąžinama net 90-95 proc. taros, o dalijant puodelius nemokamai - iki 70-90 procentų. „Baltiplast"" nuotr./Europos renginiuose nelieka vienkartinių indų - kokie pokyčiai laukia Lietuvoje? Vis dėlto ne visi pokyčius priėmė noriai. Vienas garsiausių muzikos festivalių „Tomorrowland"" dar 2023 m. kreipėsi į vyriausybę prašydamas išimties dėl vienkartinės taros naudojimo, tačiau pernai tokio leidimo nebegavo. Dėl nesilaikytų reikalavimų organizatoriams gresia iki 2 mln. eurų siekianti bauda. Vienas tvarumo lyderių - Jungtinėje Karalystėje rengiamas „Glastonbury"" festivalis Anglijoje kasmet vykstantis „Glastonbury"" festivalis garsėja nuosekliu įsipareigojimu tvarumui. Dar 2019 metais organizatoriai uždraudė renginio metu pardavinėti vienkartinius plastikinius gėrimų butelius, o 2023 m. - ir vienkartines elektronines cigaretes, siekiant sumažinti susidarančių atliekų kiekį. Festivalio maitinimo vietose taip pat skatinama naudoti tvaresnes alternatyvas. Pavyzdžiui, bulvių traškučius leidžiama pardavinėti tik kompostuojamose pakuotėse, o šiaudeliai bei įrankiai turi būti kompostuojami arba daugkartinio naudojimo. Darbuotojams ir savanoriams maistas taip pat tiekiamas daugkartiniuose induose. 2023 metais organizatoriai paskelbė, kad visas renginio energijos poreikis buvo padengtas iš atsinaujinančių šaltinių ir biodegalų, pagamintų iš naudoto maistinio aliejaus. Be to, siekiant mažinti emisijas festivalio teritorijoje, atlikėjų pervežimui įrengtas elektrinių transporto priemonių parkas. Estijoje nuo 2024 m. renginių metu uždrausta naudoti vienkartinius indus 2023 metų vasarą vykusi XIII Estijos jaunimo dainų ir šokių šventė tapo didžiausiu renginiu šalyje, kuriame visi indai, tara bei įrankiai buvo daugkartinio naudojimo. Šventės metu įrengta 11 surinkimo punktų, kur lankytojai galėjo grąžinti panaudotus indus - jiems buvo taikomas 2 eurų užstato mokestis. „Baltiplast"" nuotr./Europos renginiuose nelieka vienkartinių indų - kokie pokyčiai laukia Lietuvoje? Organizatorių duomenimis, renginio metu buvo panaudota 85 tūkst. daugkartinių puodelių, 155 tūkstančiai lėkščių ir dubenėlių bei 161 tūkst. įrankių. Iniciatyvos dėka pavyko išvengti beveik pusės milijono vienkartinio plastiko gaminių ir daugybės tonų atliekų susidarymo. Nuo 2024 metų visi viešojo maitinimo paslaugų teikėjai Estijoje renginių metu įpareigoti naudoti tik daugkartinius indus. Prie tvarumo renginių metu prisidėti gali ir organizatoriai, ir lankytojai Nors renginių organizatoriams ir viešojo maitinimo paslaugų teikėjams Lietuvoje teks prisitaikyti prie neišvengiamų pokyčių, prie tvarių iniciatyvų gali prisidėti ir lankytojai. „Tikėtina, kad renginiuose vis dažniau bus naudojama daugkartinė tara. Tačiau šie gaminiai dažniausiai gaminami iš plastiko, todėl tvariausias sprendimas - atsinešti nuosavą gertuvę iš metalo ar stiklo, o į rankinę įsidėti kelis įrankius ir maisto dėžutę. Viešojo maitinimo vietose taip pat sunaudojama daug vienkartinių bei drėgnų servetėlių. Atkreipus dėmesį į savo įpročius, galima ženkliai sumažinti jų kiekį ir renginio mastu pastebėti realius pokyčius"", - pastebi L.Gelažienė. „Aplinkosaugos valdymo ir technologijų centro"" ekspertai ragina organizatorius vengti plastikinių dekoracijų, blizgučių, konfeti ir balionų. Vasaros renginių metu rekomenduojama įrengti vandens papildymo stoteles, pasirūpinti aiškiai pažymėtais rūšiavimo, kompostavimo ir mišrių atliekų konteineriais. Kilus klausimų dėl tinkamo atliekų surinkimo ar perdirbimo, patariama bendradarbiauti su atliekų tvarkymo specialistais. „Baltiplast"" - tai nuo 2023 iki 2025 m. vykdomas projektas, kuriuo siekiama sumažinti vienkartinio naudojimo plastiko gaminių bei plastiko pakuočių atliekų susidarymą ir pateikti plastiko atliekų panaudojimo sprendimus žiedinės ekonomikos kontekste. Konsorciume dalyvauja 18 partnerių iš 6 ES šalių. Projektas finansuojamas ES programos „Interreg Baltic Sea Region"" investicijų lėšomis.","Artėjant renginių sezonui, organizatoriai turi ieškoti sprendimų, kaip sumažinti atliekų kiekį, nes nuo gegužės nebegalima nemokamai dalinti vienkartinės taros. Europos pavyzdžiai rodo, kad daugkartinės taros naudojimas ženkliai mažina atliekų kiekį, todėl Lietuvoje taip pat skatinama pereiti prie tvaresnių alternatyvų."
"2025 metų kovo mėnesį Vilniuje, Kaune, Šiauliuose ir Panevėžyje butų pardavimo kainos atitinkamai augo 0,4 proc., 1,3 proc., 0,4 proc. ir 0,2 proc. ir vidutinė kvadratinio metro kaina sudarė 2.680 Eur (+10 Eur/m²), 1.846 Eur (+24 Eur/m²), 1.172 Eur (+4 Eur/m²) ir 1.149 Eur (+2 Eur/m²). Tuo tarpu Klaipėdoje užfiksuotas 0,1 proc. butų kainų sumažėjimas ir vidutinė kvadratinio metro kaina atitinkamai sudarė 1.752 Eur (-2 Eur/m²). Per metus (2025 metų kovo mėnesį, palyginti su 2024 metų kovo mėnesiu) butų kainos augo visuose šalies didmiesčiuose: Vilniuje - 3,3 proc., Kaune - 5,6 proc., Klaipėdoje - 5,4 proc., Šiauliuose - 6,5 proc. ir Panevėžyje - 6,4 proc.. „2025 metų pradžioje šalies būsto rinka rodo įspūdingus rezultatus. Po itin spartaus būsto sandorių augimo šių metų sausio ir vasario mėnesiais sandorių skaičiaus augimas tęsėsi ir kovo mėnesį. VĮ Registrų centro duomenimis, šių metų kovą šalyje namų įsigyta 19 proc. daugiau, o butų - 20 proc. daugiau nei tą patį mėnesį 2024 metais. O pavyzdžiui, šalies sostinėje šių metų sausis, vasaris ir kovas senesnės statybos butų segmente istoriškai buvo rezultatyviausi mėnesiai, lyginant su ankstesnių metų tais pačiais mėnesiais. Kad būsto rinka sparčiai atsigauna rodo ir naujai išduodamų būsto paskolų apimtys. Lietuvos banko duomenimis, 2025 metų vasario mėnesį Lietuvoje suteiktų naujų būsto paskolų apimtys pasiekė rekordines aukštumas - tai yra beveik 240 mln. eurų arba net 92 proc. daugiau nei prieš metus. Itin geri būsto rinkos rodikliai suteikė optimizmo ir būsto pardavėjams, kurie jį stengiasi parduoti vis aukštesnėmis kainomis. Tačiau kai atrodė, kad būsto pirkėjai jau prisitaikė prie tvyrančios geopolitinės įtampos ir mažėjančių palūkanų aplinkoje jau gali drąsiau planuoti savo būsto klausimus, pasaulį supurtė žinia apie JAV įvedamus muitus į šią šalį importuojamai produkcijai. Pasaulinės prekybos rinkos staiga susidūrė su itin dideliais iššūkiais, kurie gali išbalansuoti prekybinius ryšius tarp šalių bei neigiamai paveikti tiek Europos Sąjungos, tiek ir Lietuvos ekonomikos plėtrą. Ypač tolimesnio JAV ir Kinijos prekybos eskalacijos atveju. Nors šiuo metu yra sudėtinga įvertinti realų įvestų muitų poveikį ir jų tęstinumą, tačiau akivaizdu, kad tai yra neigiama žinutė vartotojams ir ypač tiems, kurie planuoja prisiimti didesnius įsipareigojimus, pavyzdžiui, įsigyjant būstą. Valstybės duomenų agentūros duomenimis, šalies vartotojų pasitikėjimo rodiklis per 2025 metų vasario-kovo mėnesį smuko 4 procentiniais punktais, kas rodo, kad gyventojų lūkesčiai dėl jų finansinės ar bendros ekonominės šalies padėties truputį suprastėjo. Tai gali būti susiję ir su pastaruoju metu ypač aktyviomis diskusijomis dėl planuojamų Lietuvos mokestinės sistemos pokyčių, kurie neišvengiamai padidintų mokestinę naštą tiek verslui, tiek gyventojams. O prastėjantys gyventojų lūkesčiai gali atsiliepti šiuo metu itin stipriai atrodančiai būsto rinkai - tai yra sulėtinti rinkos atsigavimo tempą ar pardavimo kainų augimą"", - sako Raimondas Reginis, „Ober-Haus"" rinkos tyrimų vadovas Baltijos šalims.","2025 metų kovo mėnesį Lietuvos didmiesčiuose pastebėtas butų kainų augimas, išskyrus Klaipėdą, o būsto rinkos aktyvumas padidėjo, nors vartotojų pasitikėjimas sumažėjo dėl geopolitinių įtampų ir planuojamų mokesčių pokyčių."
"Avinas 15min nuotr./Avinas Šiandien gali atsirasti netikėtumų, kurie privers jus pergalvoti savo gyvenimo kryptį. Būkite atidūs ženklams ir neskubėkite priimti sprendimų. Bus svarbu išlaikyti kantrybę ir leisti įvykiams vystytis savo eiga. Jautis 15min nuotr./Jautis Diena bus palanki kūrybinėms idėjoms ir asmeniniam tobulėjimui. Šiandien neskubėkite įgyvendinti ilgalaikių tikslų, nes rezultatai gali būti negreitai. Atkreipkite dėmesį į savo sveikatą, kad išvengtumėte pervargimo. Dvyniai 15min nuotr./Dvyniai Galite jaustis šiek tiek pasimetę, nes šiandien viskas gali vykti greitai ir nenuspėjamai. Pasistenkite išlaikyti pusiausvyrą tarp profesinių ir asmeninių reikalų. Pasitikėjimas savimi ir gera nuotaika padės susidoroti su iššūkiais. Vėžys 15min nuotr./Vėžys Pabandykite šiandien sutelkti dėmesį į šeimą ir namų aplinką. Gali tekti priimti svarbų sprendimą, susijusį su gyvenamąja vieta. Šeimos nariai ar artimi žmonės gali suteikti daug emocinės paramos. Liūtas Shutterstock nuotr./Liūtas Jūsų komunikacija šiandien bus labai svarbi. Galite pasinaudoti savo įtaka aplinkiniams, tačiau nepamirškite atsakomybės. Šiandien gali atsirasti progų išreikšti savo mintis ir nuomonę, reikšdami idėjas nesivadovaukite jausmais. Mergelė 15min nuotr./Mergelė Šiandien rekomenduojama išlaikyti atsargumą ir nepasiduoti spontaniškiems pirkimams ar investicijoms. Rūpindamiesi savo materialine gerove nepamirškite, kad etinė gerovė yra taip pat labai svarbi. Svarstyklės 15min nuotr./Svarstyklės Jūsų santykiai su aplinkiniais šiandien bus pagrindinis dėmesio objektas. Galbūt susidursite su nesutarimais, tačiau jūsų gebėjimas rasti kompromisą ir pasitikėti kitais padės išspręsti kilusias problemas. Skorpionas 15min nuotr./Skorpionas Šiandien gali pasireikšti intensyvios emocijos, todėl geriau vengti konfliktinių situacijų. Skirkite laiko saviugdai ir atsigavimui. Jeigu jausitės per daug įsitempę tai pabandykite atsipalaiduoti medituojant ar dirbant fizinį darbą. Šaulys 15min nuotr./Šaulys Jūsų socialinis gyvenimas šiandien bus itin aktyvus. Pasinaudokite proga bendrauti su draugais, dalytis idėjomis ir kurti naujas pažintis. Tai puikus metas įgyvendinti savo kūrybines idėjas ir siekti ilgalaikių tikslų. Ožiaragis Ožiaragis Galbūt šiandien reikės priimti svarbius sprendimus, susijusius su profesine veikla. Galite jaustis pasiklydę ir jausti įtampos. Tai puikus laikas nustatyti aiškias prioritetų ribas ir į viską labiau pasigilinti. Vandenis 15min nuotr./Vandenis Šiandien jūsų protas ir kūrybinės idėjos bus aktyvios. Tai puikus metas svajoti, dėliotis planus ateičiai. Nepamirškite pasidalinti savo mintimis su artimais žmonėmis, nes tai gali atnešti naudos. Žuvys 15min nuotr./Žuvys Šiandien gali kilti vidinių abejonių dėl tavo tikslų ar sprendimų, tačiau labai svarbu pasikliauti savo intuicija. Jei susidursite su paslaptimis ar nežinomais dalykais, atsargiai reaguokite į šias situacijas ir pasistenkite nesielgti skubotai. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Tekste pateikiamos dienos horoskopų prognozės kiekvienam zodiako ženklui, nurodomi galimi iššūkiai bei patarimai, kaip juos įveikti, o skaitytojams patariama į šią informaciją žvelgti kritiškai."
"Visus tuos, kurie svajoja tapti projekto dalyviais ir surasti antrąją pusę, Nijolė kviečia daugiau neabejoti ir jau dabar užpildyti dalyvio anketą, rašoma TV3 televizijos pranešime spaudai. „Manau, kad gyvenime reikia išbandyti viską. Jei jūsų širdelė nors truputį kirba, kad norėtumėte čia sudalyvauti, aš siūlau imti ir tą padaryti. Gyvenime reikia leistis į avantiūras, nes iš to galime gauti labai daug smagaus laiko. O čia jūs ne tik susipažinsite su naujais žmonėmis ir rasite draugų, bet, jei jums pasiseks, net ir meilę"", - kviečia ji. Šiemet - šansas visiems tiems, kurie projektą stebėjo tik per ekraną Nijolė atvira - tapti įvairių ūkininkų renginių dalimi jai tenka gana dažnai. Todėl ji puikiai žino, kad būtent šis projektas praėjusią vasarą tapo karščiausia tema ir tarp ūkininkų. „Kai praėjusiais metais dirbau viename žemės ūkio renginyje, ūkininkai vis ateidavo mane pakalbinti. Ir labiausiai jie norėjo šnekėtis apie projektą (juokiasi). Buvo tokių, kurie turėjo įvairiausių klausimų ar pastabų, bet buvo ir tokių, kurie teiravosi, kodėl nepakvietėme jų, turinčius ir dar didesnius ūkius? Na, manau, kad šiemet - jų šansas! Praėjusiais metais užkėlėme kartelę - visi ūkininkai dabar supranta, apie ką tai projektas, ir koks jis šiltas, jaukus ir draugiškas"", - dalijasi ji. Tokie pat aktyvūs buvo ir šou žiūrovai. Nijolė pasakoja sulaukusi daugybės žinučių, kuriose žmonės ne tik džiaugėsi projektu, bet ir nevengdavo jos paklausti apie tam tikras projekto intrigas! O jų tikrai netrūko - tarp dalyvių virte virė įvairiausios aistros. „Nors projekte ir ieškome meilės, iš esmės vyksta ir varžybos, kova - visi nori nugalėti, tad natūralu, kad atsiranda visokių jausmų. Tačiau visi esame žmonės - galime būti linksmi, pavydūs, o kai dar yra konkurencija…"" - sako N.Pareigytė. Visgi nugalėtojų pora - ūkininkė Zita ir jos išrinktasis Vilius - pernai projektą nugalėjo ir visų simpatijas pelnė nuoširdumu. Ilgi ir prasmingi pokalbiai, pagarba vienas kitam ir didžiulis susižavėjimas juos lydi ir iki šiol. Nijolė, kuri visai neseniai su pora buvo susitikusi, džiaugiasi, kad projektas jiems iš tiesų padėjo vienas kitą atrasti, o Zitos ir Vilniaus bendravimas tęsiasi ir toliau, net išsijungus kameroms. Meilė, kuri pravirkdo Nijolę Praėjusių metų projekto nugalėtojai įrodo, kad meilei niekuomet nėra vėlu - su tuo sutinka ir N.Pareigytė-Rukaitienė. Moteris teigia, kad meilė neturi nei ribų, nei amžiaus cenzo ir yra būtina kiekviename mūsų žingsnyje. Tiesa, nors yra tapusi vedėja ir ne vienos vyresnės poros vestuvėse, Nijolė teigia pastebėjusi ir kitą tendenciją - dabar tuokiasi vis jaunesni žmonės. „Visuomet prašau jaunųjų užpildyti specialias anketas, ir kai ten pamatau, kad jie gimę 2004-aisiais, negaliu patikėti! Tačiau dabar tendencija tokia, kad žmonės tuokiasi vis jaunesni"", - sako ji. Vestuvės - didžiausias meilės įrodymas. Tad kas Nijolę labiausiai sujaudina šios dviejų žmonių šventės metu? „Visuomet verkiu per tėčių kalbas. Kai pati netekau tėčio, viskas, ką jie sako, man tapo labai jautru. Tiesa, dažniausiai tėčiai nesiima iniciatyvos kalbėti - tą dažniau daro mamos. Bet, kai kalbas sako tėčiai, jie visada tai daro be galo jautriai - ašaros man byra kaip pupos. Pastebėjau, kad jautriausios kalbos būna tuomet, kai tėčiai tekina savo dukrytes"", - sako ji. Kas svarbiausia, ieškant antros pusės? Visgi rasti antrąją pusę nėra taip lengva. Kiekvienas kitame žmoguje ieškome vis kitų savybių. O kas svarbiausia pačiai Nijolei? „Man atrodo labai svarbu, jog su žmogumi būtų smagu. Manyje pačioje nėra daug pykčio - esu linksmas žmogus, nebent kažkas įžeidžia. Todėl ir šalia norisi būtent tokio žmogaus, su kuriuo būtų faina, jaustųsi lengvumas. Manau, svarbu su antra puse jaustis kaip su draugu - turėti ir paslapčių, ir bendrų juoko akimirkų, jaustis drąsiai paprašyti patarimo. Svarbus žinojimas, kad žmogus tau padės, už tave pastovės"", - vardija ji. Kai kuriems be galo svarbi ir išvaizda, tačiau Nijolė tam daug dėmesio teigia neskirianti. Tiesa, vienas jos vyro Rimvydo išvaizdos bruožas žinomai moteriai itin patinka: „Man labai patinka, kad mano vyras yra aukštas (juokiasi). Tuomet ir pati su juo jaučiuosi kaip už sienos."" Nijolė su savo vyru jau daugiau nei 14 metų, tad apie santykius ir jų puoselėjimą žino tikrai daug. Tiesa, Nijolė atvira - labiausiai už gražius jų santykius ji turėtų būti dėkinga savo mylimajam. „Jis moka prašnekinti, kalbėtis, nuolat klausia, ar viskas gerai, gal kažkas nepatinka? Man tą daryti sunkiau. Taip pat jis labai kantrus. Manau, mums padeda ir tai, kad aš labai daug dirbu ir neturiu kada jam kvaršinti proto - mes neturime nesąmoningų ginčų, nesame trintyje. Labai vertiname laiką su vienas kitu, jį stengiamės išnaudoti prasmingai - nueiname pavakarieniauti, kartu papietaujame ar tiesiog pažiūrime filmą"", - dalijasi N.Pareigytė-Rukaitienė. Tiesa, ji pastebi, kad jei anksčiau vyrai, renkantis antrąją pusę, būdavo išrankesni, dabar tą būtų drąsiai galima pasakyti ir apie moteris. „Anksčiau gal vyrai būdavo tokie, nes moterų mažiau - jie turėdavo daugiau pasirinkimo (juokiasi). Bet dabar išrankios ir moterys - jos turi aukštą savivertę, savimi pasitiki, gali savimi pasirūpinti. Dabar, manau, daugiau renkasi moterys. Bet niekas nesame idealus ir negalime turėti visko - reikia rinktis. Tačiau aš esu už tai, kad kiekvienas ir neturėtų daryti visko - turime užsiimti tuo, kur esame geriausi"", - pasakoja ji. Tiesa, Nijolė pajuokauja, kad kartais jai pritrūksta, jog jos antroji pusė būtų kiek... ūkiškesnis. Tačiau netrukus prideda, kad tą patį būtų galima pritaikyti ne vienam šiuolaikiniam vyrui. Tačiau tai galioja ir moterims: „Atsigręžkime ir į save, moterys - ar tikrai šiais laikais visos mokame, pavyzdžiui, siūti?"" Visur gerai, bet raudoname „Porsche"" traktoriuke - geriausia O štai šios vasaros projekte dalyviams teks tokius ir panašius darbus prisiminti. Vieni kitus dalyviai bandys sužavėti ne tik savo charizma, bet ir gebėjimu atlikti - ar bent noru mokytis - įvairius ūkio darbus! „Daug darbų ūkyje reikia nudirbti arba rudenį, arba pradėti jau dabar. Įdomiausia, žinoma, būtų sudalyvauti šienapjūtėje ar bulviakasayje, tačiau projekto dalyviams, kadangi tai bus vasarą, duočiau ravėjimo darbus. Juk kiekvienam augalui patinka, kai juo pasirūpinama, papurenama žemė"", - apie darbus, kuriuos dalyviams jau ruošia ir pati, kalba Nijolė. O kad darbas ūkyje gali būti ir be galo elegantiškas, žiūrovai įsitikins pamatę projektą pristatantį vaizdo klipą. Čia Nijolė dalyvio anketas kviečia pildyti iš įspūdingai atrodančio, blizgančio raudono „Porsche"" traktoriuko. „Buvo labai smagu būti tarp tiek daug įspūdingų automobilių, bet traktoriukas man - pats gražiausias ir raudoniausias iš visų"", - juokiasi ji. Tiesa, tai Nijolei - tikrai ne pirmas kartas traktoriuje. Pasirodo, kad ji yra išbandžiusi ir dar įvairesnės žemės ūkio technikos! „Kadangi turime žemės prie Klaipėdos, kol mano tėvelis buvo gyvas, buvau nupirkusi jam ir bobkatą, važinėdavo jis ir su traktoriumi. O vaikystėje man yra davęs pavairuoti ir kamazą. Taip pat esu išbandžiusi ir traktorių, ir net kombainą! Jį vairuoti - neįtikėtina patirtis. Galima sakyti, kad nuo mažens esu prie vairo"", - sako ji.","Nijolė kviečia visus, svajojančius surasti antrąją pusę, dalyvauti projekte, kuris suteikia galimybę susipažinti su naujais žmonėmis ir galbūt atrasti meilę. Ji dalijasi savo patirtimi apie santykius ir pabrėžia, kad svarbiausia yra jaustis lengvai ir smagiai su partneriu, o šių metų projektas"
"„Beveik nuo pirmos filmo kūrimo dienos ramybės nedavė klausimas: „Kaip nufilmuoti Dievą?"". Vaikystėje turėjau tokį vaizdinį, kad jis gyvena danguje, ant debesies. Bet vėliau atėjo suvokimas, kad reikia tiesiog dairytis aplink ir pastebėti mažus stebuklus. Būtent filmuojant namo stogu striksinčią voverę, laukais šeimininko pasitikti skuodžiantį šunį, siaučiančią pūgą buvo tas ypatingas jausmas"", - sako filmo „Sacrum ir profanum Pievėnuose"" operatorius Mindaugas Survila. Žiūrovų itin pamiltos „Sengirės"" kūrėjas šį kartą išpildė savo seną svajonę - visas jėgas skyrė tik istorijos vaizdui. Pavasarį atbundantį Žemaitijos kaimą Pievėnus ir ypatingai Velyknakčio šventei besiruošiančius žmones, šiltus ir šypseną keliančius jų pokalbius žiūrovai išvys filme „Sacrum ir profanum Pievėnuose"", kuris kino teatruose pasirodys nuo balandžio 11 dienos. „Sacrum ir profanum Pievėnuose"" filmavimas „Oho, čia taip būna Lietuvoje?!"" M.Survila pasakoja, kad kai pirmą kartą filmo režisierė Giedrė Beinoriūtė parodė kelis kadrus iš Pievėnų Velyknakčio ritualo, pirmoji mintis buvo: „Oho, čia taip būna Lietuvoje?!"" Jis prisipažįsta, kad labai norėjosi nuvykti ten ir pažinti bei patirti Pievėnų Velyknaktį, kurio metu visą naktį uniformomis apsirėdę „kareiviai"" bažnyčioje saugo kryžių nuo jį pavogti mėginančių persirengėlių. Niekur kitur Lietuvoje ši tradicija nėra išlikusi. Apie ją raštiškų liudijimų randama dar XIX amžiuje. Vieną kartą per metus vykstančio Velyknakčio įamžinimas tapo vienu esminių operatoriaus iššūkių. „Ritualo dalyviai kasmet keičiasi, ypač kareiviai, tad su G.Beinoriūte ir komanda teko pasiruošti vienos paros filmavimo planą. Ieškojome įvairių sprendimų, sudėliojome precizišką kamerų darbą, siekdami perteikti atmosferą tiek bažnyčioje, tiek jos prieigose"", - pasakoja M.Survila. „Sacrum ir profanum Pievėnuose"" filmavimas Lyg juokautumei kartu su herojais Tarptautinio Vilniaus kino festivalio „Kino pavasaris"", kur filmas buvo išrinktas geriausia lietuviška naujiena, žiūrovai atkreipė dėmesį į ypatingai artimą priėjimą prie pievėniškių, lyg būtumei kartu su filmo herojais. M.Survila pasakoja, kad, norėdami atskleisti vietinių žmonių nuoširdumą ir nepamirštamą humorą, kartu su režisiere ryšius su kaimo gyventojais mezgė gerokai prieš filmavimą. „Šiais laikais, kai visi pasinėrę į socialines medijas, susidaro įspūdis, kad daugelis dažniausiai nebūna savimi, stengiasi kažkaip save pozicionuoti. Tikrumas tampa retenybe - atrodo, kad bendrauji su žmogumi, o iš tiesų tu nematai tikrojo „jo"". Kuriant dokumentinius filmus, man didžiausias iššūkis yra priėjimas prie žmogaus, kuris yra be kaukės. Vėliau - kaip jį nufilmuoti? Kaip būti taip arti, kad jo neišgąsdintum? Iš žiūrovų reakcijų atrodo, kad mums tai pavyko"", - sako filmo „Sacrum ir profanum Pievėnuose"" operatorius. Ypatingą Velyknakčio atmosferą paryškino latvių kompozitoriaus muzika Ypatinga Velyknakčio atmosfera filme „Sacrum ir profanum Pievėnuose"" apgaubė latvių kompozitoriaus Vestardo Šimkaus kūriniai. Jis bendradarbiavo su G.Beinoriūte ir kuriant jos ankstesnį filmą „Kvėpavimas į marmurą"". „Visuomet siekiu, kad muzika filmą praturtintų ir suteiktų žiūrovams dar daugiau pojūčių. Režisierė įtikino parašyti muziką kaip pratęsimą to, ką filmo metu groja ir dainuoja bažnyčios muzikantai. Taigi skamba panašūs garsai, atliekami panašiais instrumentais ir balsais. Šioje partitūroje aš groju vargonais kartu su dviem talentingais latvių muzikantais - saksofonu grojančiu Artis Gāga ir vokalo partiją dainuojančiu Rūdis Cebulis. Tačiau mano muzika bando peržengti tikrovę, virsdama kažkuo sapnišku ir metafizišku. Muzika pabrėžia, ką iš tikrųjų reiškia būti Nukryžiuotojo sergėtoju"", - apie įsimenantį garso takelį filme pasakoja V.Šimkus.","Filmas „Sacrum ir profanum Pievėnuose“ vaizduoja unikalią Pievėnų Velyknakčio tradiciją ir autentišką vietinių gyventojų gyvenimą, o ypatingą atmosferą sustiprina latvių kompozitoriaus Vestardo Šimkaus muzika. Operatorius Mindaugas Survila ir režisierė Giedrė Beinoriūtė atskleidžia kaimo žmonių nuoširdumą per artimą, jautrų priėjimą, o filmo premjera kino teatruose įvyks balandžio 11 dieną."
"Pasak psichoterapeuto Dainiaus Jakučionio, vyro reakcija į plaukų slinkimą yra svarbi jo savijautos dedamoji. Be to, pasak specialisto, svarbiausias veiksnys - suprasti, kad plikimas yra natūralus procesas. „Lygiai taip pat kaip ir žylantys plaukai, atsirandančios raukšlės ar mažėjantis odos elastingumas. Žinoma, verta paieškoti būdų, kurie padėtų jaustis geriau, tačiau svarbiausia priimti savo pasikeitusią išvaizdą"", - pranešime žiniasklaidai teigia psichoterapeutas. Jo teigimu, daliai vyrų, susidūrus su plaukų slinkimu, itin svarbus yra ir artimųjų supratingumas bei palaikymas. „Svarbu nelaidyti juokelių ar kitokių pastabų. Taip pat verta stebėti vyro emocijas - jei po komentaro jis sureagavo jautriau, svarbu paklausti, kaip jis jaučiasi. Geriausias palaikymas - atjauta ir supratimas. Visgi, jei vyras apie tai nenori kalbėti, per daug ir nereikėtų spausti, tiesiog priminti, kad jis yra mylimas ir gerbiamas toks, koks yra, o plaukai nėra pats svarbiausias dalykas gyvenime"", - teigia D.Jakučionis. Gali padėti tinkamos priemonės Savo ruožtu „Eurovaistinės"" vaistininkas Mindaugas Rutalė atkreipia dėmesį, kad plikimo požymių vidutiniškai turi kas antras penkiasdešimtmetis. „Androgeninis plikimas yra susijęs su genetiškai nulemtu polinkiu plaukų slinkimui ir jų praradimui. Pirmieji požymiai pasirodo 20-25 gyvenimo metais, o apie pusė 50-ies metų ir vyresnių vyrų turi akivaizdžius plikimo požymius. Židininį plikimą galima atpažinti iš nelygaus ir nevienodo, tačiau randų nepaliekančio plaukų slinkimo, kuris dažniausiai paveikia galvos bei barzdos plaukus, rečiau blakstienas ir antakius, ir pasireiškia bet kurio amžiaus asmenims"", - sako vaistininkas M.Rutalė. Vaistininkas pažymi, kad dažnu atveju, priklausomai nuo plaukų slinkimo priežasties, šį procesą galima visiškai sustabdyti arba pristabdyti laikinai. Pasak jo, padėti sulėtinti plaukų slinkimo procesą gali tinkami kosmetikos gaminiai, pavyzdžiui, specialios ampulės, savo sudėtyje turinčios peptidų, aminorūgščių, vitaminų, kofeino, taurino, chinino, placentos ekstrakto, augalinių ekstraktų, sviestmedžio ir argano aliejų. „Atstačius organizme trūkstamų maistinių medžiagų kiekį, pakeitus naudojamus netinkamus kosmetikos gaminius ar baigus gydymą vaistais, kurie turėjo įtakos plaukų slinkimui, jis gali visiškai sustoti. Jeigu plaukų slinkimui įtaką daro genų raiška, slinkimas gali atsinaujinti ir jį sustabdžius"", - tvirtina M.Rutalė. „Taip pat plaukų slinkimą gali suintensyvinti biotino, seleno, cinko ir silicio trūkumas. Vitaminai A, E, C veikia kaip antioksidantai ir taip pat reikšmingai prisideda prie geresnės plaukų sveikatos. Benzoinė rūgštis stiprina plaukų folikulus ir taip stabdo plaukų slinkimą, o pantoteno rūgštis ne tik skatina plaukų augimą, bet suteikia jiems blizgesio ir švelnumo"", - pasakoja vaistininkas M.Rutalė.","Pasak psichoterapeuto Dainiaus Jakučionio, plikimas yra natūralus procesas, ir svarbu jį priimti bei sulaukti artimųjų palaikymo. „Eurovaistinės“ vaistininkas Mindaugas Rutalė pabrėžia, kad plaukų slinkimą galima sulėtinti naudojant tinkamas kosmetikos priemones ir papildant organizmą trūkstamomis ma"
"„Dainos gali kalbėti pačios, bet mes norėjome, kad žmonės išgirstų ir tai, kas slypi tarp eilučių. Kiekviena daina - tai atskiras pasaulis, su savo istorija ir atmosfera. Tad šįkart nusprendėme padaryti kitaip - pasidalinti viskuo atvirai. Dar taip atvirai nekalbėjau"", - sako Edgaras Bechteris. Ir tai dar ne viskas. Kiekviena albumo daina „Hypocrite"" YouTube kanale pasirodys atskirai kas mėnesį su unikaliomis vizualizacijomis ir vaizdo klipais, suteikiant joms naują gyvavimo ciklą. Tačiau jau dabar viso albumo galima klausytis Spotify, Apple Music ir YouTube podcast’e - tam, kad net ir tie, kurie nenaudoja muzikos platformų, galėtų iškart pasinerti į visą kūrybinę kelionę. „Muzika šiandien suvartojama per greitai. Mes norime, kad kiekviena daina turėtų savo akimirką - kad ji būtų ne tik išgirsta, bet ir pajausta. Tai ne tik albumas - tai mūsų pokalbis su klausytojais. Dalijamės mintimis, istorijomis, net abejonėmis"", - teigia Dmitrijus Kudrinas Klipo filmavimas „Šokis Dievams"" - albumas apie pasirinkimus „Šokis Dievams"" - tai albumas apie tai, kam mes skiriame savo energiją. Visi kažkam „šokame"" - meilės, karjeros, savo svajonių ar iliuzijų labui. Vieniems tai džiaugsmas, kitiems - vidinė kova. Ar meilė - tai laisvė, ar grandinės? Ar muzika - tai tik garsai, ar ritualas? Mūsų albume šokio ekstazė susilieja su filosofiniais klausimais"", - apie albumo idėją pasakoja Edgaras Bechteris. „Kai žmonės klausys šio albumo, jie nesupras, kur pateko - čia pop? Čia repo tusas? O gal reivo vakarėlis? Bet būtent tai daro šį albumą ypatingą. Kiekviena daina buvo nufilmuota skirtingoje lokacijoje, suteikiant jai unikalią atmosferą. Tai ne tik muzika - tai istorijos, kurios turi savo vizualinį pasaulį"", - priduria Antanas Jakimavičius. „Hypocrite"" visada buvo apie eksperimentus, ir šis albumas - ne išimtis. Čia nėra dviejų vienodų dainų - kiekviena jų turi savo charakterį, savo ritmą, savo veidą"", - sako grupės vokalistas Dmitrijus Kudrin. Klipo filmavimas Kiekviena daina - tikra istorija Šio albumo tekstų autorius Edgaras Bechteris į jį sudėjo daug asmeninių patirčių - nuo santykių peripetijų iki gilesnių apmąstymų apie žmonių ryšius ir pasaulio chaosą. „Mane visada domino santykiai - ne tik romantiniai, bet ir apskritai, kaip mes veikiame vieni kitus. Augame per žmones, su kuriais susiduriame. Kartais tai skauda, kartais pakelia į viršų. Visa tai yra šiame albume"", - pasakoja Edgaras. Pavyzdžiui, daina „Samsara"" gimė iš pasaulinės situacijos - karo Ukrainoje, socialinio neteisingumo ir vis kartojamų istorijos klaidų. „Kai rašiau „Samsarą"", galvojau apie tai, kad žmonija lyg ir turėtų mokytis iš savo klaidų, bet vis kartoja tas pačias. Nesąžiningumas, galia, manipuliacija - visa tai sugrįžta ratu. Gal kada nors išmoksime?"", - svarsto Edgaras. Grupė „Hypocrite"" Benas Povilonis: „Tai buvo kova su savimi"" Už albumo skambesį atsakingas Benas Povilonis, kuris prie „Šokis Dievams"" dirbo dienomis ir naktimis - tiesiogine prasme. Perfekcionizmas, kūrybinis maksimalizmas ir nesibaigiantis noras išgryninti garsą privedė jį prie išsekimo - albumo prodiusavimo pabaigoje Benas atsidūrė ligoninėje. „Mes su šiuo albumu ėjome iki galo. Tai nebuvo tiesiog darbas - tai buvo kova su laiku, nuovargiu ir savimi pačiu. Bet aš žinojau, kad negaliu paleisti kažko, kas nėra iki galo išdirbta. Kiekvienas garsas, kiekvienas niuansas buvo svarbus"", - sako Benas. Albumo viršelis - vizualinė mitologija Naują „Hypocrite"" albumo „ŠOKIS DIEVAMS"" viršelį kūrė talentinga menininkė Greta Zokaitytė. „Norėjau, kad vaizdas būtų ir klasikinis, ir modernus"", - pasakoja Greta. „Nespalvoti personažai primena senovės skulptūras, o poros poza - tai aistra ir ritualinis šokis viename. Vynuogės ir lapai plaukuose - aliuzija į Dioniso kultą, kur laisvė ir malonumai buvo aukščiausia vertybė. O spalvotas ratas fone - tai portalas tarp žemiško ir dieviško pasaulio"". „Hypocrite"" kviečia tapti šios kelionės dalimi „Hypocrite"" - tai operos dainininkas Dmitrijus Kudrinas, aktorius Edgaras Bechteris, YouTube turinio kūrėjas Antanas Jakimavičius ir muzikos prodiuseris Benas Povilonis. Jų albumas „ŠOKIS DIEVAMS"" - tai ne tik muzika, bet ir istorijos, kurios paliečia, įtraukia ir priverčia susimąstyti.","Albumas „ŠOKIS DIEVAMS“ grupės „Hypocrite“ yra gilus kūrybinis projektas, apimantis tiek muziką, tiek vizualines istorijas, kurios klausytojams siūlo unikalią emocinę ir filosofinę patirtį. Kiekviena daina perteikia skirtingas istorijas ir temas, o albumo kūrėjai siekia, kad klausytojai ne tik išgirstų"
"Tam nebūtina nukeliauti į kitus kraštus, nes jų įkvėptus desertus galima pasigaminti namuose. Kulinarinių knygų autorė, maisto tinklaraštininkė ir TV laidų vedėja Beata Nicholson siūlo išmėginti 3 savo mėgstamus receptus, kuriose prancūziškai, itališkai ir amerikietiškai desertų klasikai naują išraišką suteikia lietuviški akcentai, rašoma pranešime žiniasklaidai. Svarbiausia - mėgautis procesu Anot B.Nicholson, desertai virtuvėje užima išties ypatingą vietą ir gali vainikuoti išskirtinę vakarienę ar paprasčiausiai tapti mažu kasdienybės malonumu. Tačiau jų nuostabumas geriausiai atsiskleidžia tuomet, kai gardumynai vartojami saikingai, pasimėgaujant. Anot kulinarijos entuziastės ir receptų kūrėjos, tas pats galioja ir desertus gaminant - svarbiausia yra neskubėti ir mėgautis procesu. „Skubėjimas gaminant desertus, kaip ir bet kokius kitus patiekalus, yra didžiausia klaida. Juk maisto ruošimui ir kepinių gaminimui namuose atiduodame brangiausią savo turtą - laiką. Tad verta pasistengti, kad tas laikas suteiktų džiaugsmo, įkvėpimo, malonių akimirkų. Kalbant apie desertus, man taip pat atrodo, kad nereikėtų sureikšminti tobulos jų išvaizdos. Namuose gaminti desertai neprivalo būti nepriekaištingi ar prilygti prabangių restoranų estetikai bei kokybei. Įvairūs netobulumai netgi suteikia daugiau žavesio ir erdvės augimui. Žinoma, jei pavyksta pagaminti tobulai - irgi puiku ir verta tuo pasidžiaugti"", - mintimis dalijasi B.Nicholson. Alternatyvos saikui nėra Gaminant įvairius desertus šiandien dažnai siekiama juos padaryti „sveikesnius"". Tam ieškoma įvairių alternatyvų tradiciniams ingredientams - pavyzdžiui, cukrus keičiamas įvairiais saldikliais. Visgi B.Nicholson mano, kad nėra jokios alternatyvos saikui, o tariamai sveikesnių ingredientų naudojimas dažnai tampa pasiteisinimu savęs nevaržyti ir desertų valgyti daugiau bei didesniais kiekiais, nei galbūt reikėtų. „Nelabai tikiu alternatyvomis cukrui - ypač cheminėmis. Net dažnai siūlomas naudoti stevia cukrus, mano manymu, atsiliepia galutiniam gaminio skoniui ir keičia jį ne į gerąją pusę. Žinoma, apskritai stengtis sumažinti cukraus kiekį įvairiuose kepiniuose, daugiau remtis natūraliu vaisių ar uogų saldumu yra sveikintina. Tačiau manyti, kad cukrų pakeitus saldikliais, o, pavyzdžiui, tradicinį sviestą kokoso aliejumi, desertu bus galima mėgauti be sąžinės graužaties, nevertėtų. Mano įsitikinimu, geriau didesnį dėmesį skirti įprastų tradicinių ingredientų kokybei, o vietoj didelės porcijos pyrago su alternatyviais ingredientais rinktis mažą gabaliuką su įprastais"", - sako B.Nicholson. Desertų siela - sviestas Pavyzdžiui, B.Nicholson sako neatradusi pasiteisinusių alternatyvų daugelyje kepinių naudojamam sviestui ar grietinėlei. Receptų autorės manymu, šie ingredientai yra daugelio desertų „siela"", o pavyzdžiui, tikram riebiam Napaleono tortui skoniu neprilygsta jokie „sveikuoliški"" variantai. „Aš labai mėgstu sviestą ir virtuvėje man turbūt niekas jo nepakeis. Su sviestu net ir iš vieno vaisiaus galima pagaminti nuostabų desertą. Pavyzdžiui, mano mėgstamas - svieste keptas bananas ar obuolys. Margarinas, įvairūs riebalų mišiniai, veganiškos alternatyvos - niekas neatstoja sviesto, o ir maistinėmis savybėmis jam nusileidžia. Tačiau visuomet renkuosi tik aukščiausios kokybės sviestą. Šiuo požiūriu manęs niekad nėra nuvylęs „Dvaro"" sviestas, kuriam visuomet teikiu pirmenybę, kaip ir grietinėlei"", - sako B.Nicholson. Visgi jos teigimu, kai kurių ingredientų nepakeičiamumas nereiškia, kad gaminant desertus negalima paeksperimentuoti ar klasikinius kepinius interpretuoti naujai. Priešingai - rašydama savo receptus B.Nicholson sako visada ieškanti būdų patiekalus pritaikyti lietuvių skoniui, net jei pačios idėjos buvo įkvėptos kitų kraštų virtuvių. Tai atsispindi ir „Beatos virtuvė"" tinklaraščio autorės rekomenduojamuose išmėginti prancūziškų eklerų su varškės kremu ir itališko panakota su lietuvišku kefyru receptuose bei amerikietiško sūrio pyrago (angl. cheesecacke) interpretacijoje su varške. Eklerai su varškės kremu Šiam klasikiniam prancūziškam desertui su lietuvišku akcentu pagaminti prireiks: Tešlai: 100 g „Dvaro"" sviesto 220 ml vandens Žiupsnelio druskos 160 g miltų 5 vidutinio dydžio kiaušinių Įdarui: 400 g 9 proc. riebumo „Dvaro"" varškės 400 g 35 proc. riebumo „Dvaro"" grietinėlės 1 šaukštelio vanilės ekstrakto 90-100 g cukraus miltelių 1 citrinos žievelės ir sulčių Žiupsnelio cukraus miltelių papuošimui Paruošimas: Į puodą pilame vandenį, beriame žiupsnį druskos ir sudedame gabaliukais pjaustytą sviestą. Užkaičiame ant vidutinės kaitros ir palaukiame, kol užvirs. Tada vienu ypu į verdantį vandenį suberiame miltus ir maišome mediniu šaukštu, kol tešla sulips į vientisą kamuolį. Sumažiname kaitrą iki mažiausios ir vis maišome tešlą puode, kad iš jos išgaruotų kuo daugiau drėgmės. Tešlą perkeliame į kitą dubenį ir trumpam paliekame atvėsti. Mušame po vieną kiaušinį į kiek pravėsusią tešlą ir plakame elektriniu plakikliu, kol tolygiai pasiskirstys. Taip vieną po kito įplakame visus kiaušinius. Turi gautis blizgi, tolygios tekstūros tešla, kuri pakelta mentele ar šaukštu tįstų sudarydama V raidės pleišto formą. Tešlą suverčiame į konditerinį maišelį. Įkaitiname orkaitę iki 180 °C. Kepimo skardą išklojame popieriumi. Ant jo išspaudžiame tešlos kauburėlius, palikdami dviejų pirštų pločio tarpelius. Iš nurodyto kiekio turėtų išeiti 20-24 plikyti pyragaičiai. Juos kepame apie 35-40 minučių, kol dailiai išsipūs ir taps auksinės spalvos. Gaminame kremą. Elektriniu trintuvu ar per sietelį sutriname 9 proc. riebumo varškę su 100 g grietinėlės. Smulkiai įtarkuojame vienos citrinos žievelę, įspaudžiame du šaukštelius sulčių, išmaišome. Kitame inde iki standžių putų išplakame likusią grietinėlę su cukraus milteliais ir vanile. Plaktą grietinėlę palengva įmaišome į varškę, kad liktų kuo daugiau oro. Kremą sudedame į konditerinį maišelį. Iškepusius plikytus pyragaičius atvėsiname ir peiliu ar mediniu pagaliuku padarome nedidelę skylutę dugne. Pro ją pyragaičius pripildome varškės kremo. Pyragaičiai bus puikūs ir kitą dieną - tada jie bus visai minkšti. Skanaus! Shutterstock nuotr./Panakota su braškėmis ir rabarbarais Kefyro panakota su braškėmis ir rabarbarais Anot B.Nicholson, klasikiniam itališkam panakota desertui lietuviškas kefyras suteiks visai naują skonį ir daugiau gelmės. Tokiam desertui pagaminti prireiks: Kremui: 300 ml 2,5 proc. riebumo „Dvaro"" kefyro 200 ml 35 proc. riebumo plakamosios „Dvaro"" grietinėlės 1 vanilės ankšties arba šaukštelio vanilinio cukraus su vanile 45 ml vandens 7 g želatinos 80 g cukraus Uogienės sluoksniui: 200 g braškių 200 g rabarbarų 20 g cukraus Pasirinktinai cinamono lazdelės Paruošimas: Puode pakaitiname grietinėlę su cukrumi ir iš ankšties išskobtomis vanilės sėklytėmis ar vaniliniu cukrumi. Maišome ir palengva kaitiname, kol cukrus ištirps. Nukeliame nuo ugnies ir atvėsiname. Kol grietinėlė vėsta, į dubenį įpilame 45 ml vandens ir jo paviršių tolygiai apibarstome želatina. Kelioms minutėms paliekame ją išbrinkti. Ant išbrinkusios želatinos užpilame šiltą grietinėlę. Maišome, kol želatina ištirps. Į atvėsusią grietinėlę su želatina supilame kefyrą - svarbu, kad grietinėlė nebūtų šilta, nes tuomet bus sunku įmaišyti kefyrą. Išpilstome kremą į indelius ir dedame į šaldytuvą mažiausiai 6 valandoms ar nakčiai. Nulupame ir supjaustome rabarbarus, pasiruošiame braškes. Viską sudėję į puodą su cukrumi ir cinamono lazdele, paverdame 10-15 min. Visiškai atvėsusią uogienę galima perkelti į šaldytuvą, iki kol sustings panakotos kremas. Prieš valgydami kremą, kelis šaukštelius uogienės uždėkite ant viršaus, papuoškite braške. Tinka ir su trintomis šviežiomis uogomis! Migdolinis varškės pyragas su obuoliais, slyvomis ir šilauogėmis Pyragai tarp desertų karaliauja visame pasaulyje. Šis atspindės amerikietiškąją sūrio pyragų (angl. cheesecake) tradiciją, tačiau jame pirmu smuiku grieš lietuviška varškė, o ne riebus grietinėlės sūris. Pyragui paruošti reikės: 4 obuolių 4 slyvų Žiupsnelio cinamono Cukraus (pagal skonį) 30 g „Dvaro"" sviesto Trupiniams: Stiklinės migdolų miltų 100 g „Dvaro"" sviesto 4 šaukštų cukraus Žiupsnelio druskos Šaukšto kukurūzų miltų (arba paprastų kvietinių, arba be glitimo miltų) Varškės masei: 800 g „Dvaro"" varškės 350 g 30 proc. riebumo „Dvaro"" grietinės 4 kiaušinių 2 šaukštų cukraus Šaukšto vanilinio cukraus Šaukšto krakmolo Paruošimas: Obuolius ir slyvas supjaustome skiltelėmis, dosniai pabarstome cinamonu, įdedame gabalėlį sviesto. Kepame karštoje orkaitėje, 180 °C temperatūroje, apie 30 minučių. Migdolų ir kukurūzų miltus, cukrų, žiupsnelį druskos ir sviestą pirštais trupiname iki stambių trupinių. Beveik visus trupinius beriame į kepimo indą, išklotą popieriumi. Dedame apie 10 minučių pakepti šalia obuolių. Sumaišome dubenyje kiaušinius, grietinę, cukrų ir šaukštą krakmolo. Varškės masę pilame ant pakepusių trupinių, ant viršaus dedame apkepusius obuolius ir slyvas. Pabarstome likusiais trupiniais ir, jei norisi - migdolų riekelėmis. Kepame iki 170 °C įkaitintoje orkaitėje apie 50 minučių. Iškepęs pyragas - kol karštas - būna labai minkštas ir trapus, vėliau sukietėja. Abiem atvejais jis puikiai tiks prie puodelio šiltos arbatos ar kavos. Skanaus!","Beata Nicholson dalijasi trimis desertų receptais, kuriuose prancūziškos, itališkos ir amerikietiškos desertų klasikos praturtinamos lietuviškais akcentais. Ji pabrėžia, kad svarbiausia yra mėgautis gaminimo procesu ir rinktis kokybiškus tradicinius ingredientus, o ne ieškoti sveikuoliškų alternatyvų."
",,Žiauriai nuskambės, bet aš buvau projektas. Ir tai mano charakteriui labai netiko, man buvo sunku su tuo susigyventi"", - Delfi TV gyvenimo būdo laidoje „Kasdienybės herojai"" pasakojo buvusi dainininkė. Tik nesupraskite Edilijos klaidingai - dideliems skandalams ji niekada nebūtų pasiryžusi. Tačiau prisimena, kad jai, jaunai merginai, norėjosi įvairesnės saviraiškos nei prodiuserių sugalvotas geros mergaitės įvaizdis, nuo kurio šiukštu buvo draudžiama nukrypti, rašoma pranešime spaudai. Edilija Nikartaitė-Geltona / Ilya Yakover nuotr. Beje, ji išgarsėjo dar nesulaukusi pilnametystės. Iš Klaipėdos kilusią drąsią ir žavingą merginą netruko pastebėti muzikos prodiuseriai. „Tų laikų dainininkė Geltona ir aš dabar - tai dvi skirtingos moterys"", - neslepia pašnekovė. Geltona patikina, kad didžiulis žinomumas jai tikrai nepadėjo praturtėti. Taip, ir tais laikais dainininkai turėjo savo stilistus, o sceninius kostiumus siūdavosi pas garsius Lietuvos dizainerius. Tačiau buvo ir prodiuseriai bei griežtos sutartys, tad ji prisimena tiesiog gaudavusi atlyginimą, o ne didžiulius honorarus. Edilija pamena, anuomet nė nebūtų sugalvojusi linksmai pašėlti naktiniame klube ar, pavyzdžiui, nusidažyti plaukų ryškia spalva. Kuriamas ir visuomenei pristatomas dainininko įvaizdis buvo viskas. Pašnekovė prisimena - anuomet gerbėjai buvo betarpiški, ir sutikę tave gatvėje galėjo ir už skverno timptelti, ir atvirai rėžti į akis, kodėl nemėgsta tavo muzikos. Edilija Nikartaitė-Geltona / Ilya Yakover nuotr. Edilija neslepia - tokios žinomumo pasekmės ją labai slėgė. Dėl šios priežasties, rodos, būdama savo karjeros pike, Geltona nusprendė nutraukti savo karjerą. Dabar Edilija neabejoja - toks sprendimas visiškai viską nutraukti, gal buvo kiek ir per drastiškas. Tačiau ji tą laiką vadina apsinuodijimo būsena. Ir tuomet Edilija pilna širdimi pasinėrė į motinystę. Bet šeimyninis gyvenimas nebuvo ilgas. „Nesupratau, ką mes tiek metų darom kartu"", - tai Edilijos žodžiai. Edilija Nikartaitė-Geltona / Asmeninio archyvo nuotr. Moteris išsiskyrė ir turėjo ne tik ieškotis naujos veiklos ir pragyvenimo šaltinio, bet ir viena auginti dukrą. Moteris neslepia - šlovingais laikais jai nepavyko susitvarkyti su savikritika ir didžiuliu perfekcionizmu. Nepavyksta ir dabar - namų tekstilės verslą turinti Edilija baigė ir interjero kursus, tačiau neslepia - prireikė nemažai laiko, kol sutiko pirmiesiems klientams padėti įsirengti namus. Laida „Kasdienybės herojai"" - pirmadieniais 21 val. per Delfi TV.","Buvusi dainininkė Edilija Nikartaitė-Geltona, žinoma kaip Geltona, dalijasi savo patirtimi, kaip ją, dar jauną merginą, muzikos prodiuseriai pavertė projektu, ribojant jos saviraišką ir asmeninį gyvenimą. Nors ji pasiekė žinomumą, tai neatnešė jai finansinės sėkmės, ir galiausiai ji nuspr"
"„Lietuva davė mums tai, kuo mes tapome. Nepaisant to, kurios kartos esi, sportuoti pradėjai čia. Mano filosofija tokia - turi pajusti malonumą duodamas, ne tik imdamas. Savo laiku mūsų karta, uždirbusi pinigų užsienyje, steigė krepšinio mokyklas. Mes grąžinom savo skolą Lietuvai suteikdami šansą tobulėti kitiems"", - sakė R.Kurtinaitis. Rinktinės strategas prisiminė ir laikus, kai teko atstovauti Sovietų Sąjungos rinktinei, su kuria 1988 m. pelnė auksą Seule, ir širdžiai daug brangesnius bronzos medalius, kuriuos mūsų krepšinio didvyriai iškovojo jau nepriklausomai Lietuvai 1992 m. Barselonos ir 1996 m. Atlantos olimpinėse žaidynėse. BNS nuotr./Rimas Kurtinaitis Martyno Ambrazo nuotr./Livija Gradauskienė, Rimas Kurtinaitis ir Asta Stašaitytė „Rungtynės dėl medalių mums buvo mirties ar gyvybės klausimas. Žiūrėjom ne į save, turėjom atiduoti duoklę Lietuvai, kur laukė trys su puse milijono. Dabartinė krepšininkų karta tokio stipraus ryšio su Lietuva nebeturi. Jie jau pasaulio vaikai"", - teigė krepšinio treneris. Ne vieną garsų sąmojį į gyvenimą, tarp jų apie tai, kad krepšinis - ne seksas, abiem gerai nebūna - paleidęs R.Kurtinaitis pasakojo vaikystėje skaitęs labai daug knygų. „Mano mama dirbo K.Požėlos spaustuvėje ir namo parnešdavo visas knygas, kurios ten būdavo leidžiamos. Skaičiau viską iš eilės ir tas platesnis gyvenimo suvokimas atėjo iš jų"", - pasakojo rinktinės strategas ir prisipažino ypač mėgstantis Juozo Erlicko kūrybą. Alfredo Pliadžio nuotr. nuotr./Vidas Mačiulis ir Rimas Kurtinaitis Asmeninio albumo nuotr./Rimas Kurtinaitis (dešinėje) Buvusio krepšininko vaikystė nebuvo lengva: „Kažkada su broliu eidami į mokyklą žiemą dalindavomės viena striuke - aš vakarinėje pamainoje mokiausi, jis rytinėje. Aš jo laukdavau ir pavėluodavau į pirmą pamoką, nes reikėjo tą striukę apsivilkti."" Šiandien, kai finansinė gyvenimo pusė rūpesčių nekelia, R.Kurtinaitis ir į šią sritį žiūri filosofiškai. Dėl pinigų nesiplėšė ir skirdamasis su pirmąja žmona Rūta. „Nesuprantu tų vedybinių ir panašių sutarčių. Manau, vyrai turi elgtis kultūringai. Beje, pasakysiu, gal kam ir nepatiks - geriausi santykiai su moterimi yra prieš vedybas ir po skyrybų. Arūnai, dar turi šansą pajusti tuos gerus santykius"", - šmaikštavo krepšinio treneris. Kalbėdamas apie naujas pareigas Lietuvos vyrų krepšinio rinktinėje, R.Kurtinaitis teigė žinantis, kur eina ir... kad bus sunku. „Tai klausimas ne apie garbę, kurią atneša tokios pareigos. Noriu grįžti prie tų 1992 m., kad ta mūsų rinktinės kartelė vėl būtų aukštai. Ar pavyks tai padaryti - nežinau, bet dėsiu visas pastangas. Mes jau ilgą laiką nesame savo vietoje, kur turėtume būti. Turime užtektinai talentų ir to nori grįžti į aukštumas, kurias kažkada turėjom"", - sakė naujasis rinktinės vedlys. Visą pokalbį tinklalaidėje „Akis į akį su Arūnu Valinsku"" kviečiame žiūrėti čia:","Rimas Kurtinaitis dalijasi savo mintimis apie Lietuvos krepšinį ir jo svarbą savo gyvenime bei siekius atgaivinti Lietuvos vyrų krepšinio rinktinę, kad ji vėl pasiektų buvusias aukštumas. Jis taip pat atskleidžia savo požiūrį į gyvenimą, paremta dosnumo ir kultūringo elgesio idėjomis, prisiminimais apie vaikystę"
"Balandžio 4 dieną 18.30 val. Vilniaus „Žalgirio"" namų stadione Vilniuje (Stadiono g. 2) Tomo Ražanausko auklėtinės priims Azerbaidžano futbolininkes ir sieks iškovoti pirmuosius taškus. Įėjimas į rungtynes Vilniuje nemokamas. Lietuvos rinktinė turnyre yra sužaidusi vienerias rungtynes ir jose išvykoje 1:3 pralaimėjo Juodkalnijos komandai, tuo tarpu Azerbaidžano futbolininkės irgi žaidė vieną mačą ir su juodkalnietėmis išsiskyrė be įvarčių 0:0. Lietuvos rinktinės sudėtyje šiam langui yra didelė dalis svarbiausių rinktinės žaidėjų, o taip pat yra ir naujų veidų. Prie tokių galima išskirti vartininkę Gabrielę Vasilenko bei krašto saugę, nuolatinę jaunimo rinktinių narę Justiną Blaževičiūtę. Rinktinės gretose bus ir geriausia praėjusių metų Lietuvos futbolininkė Rimantė Jonušaitė, taip pat ir Liucija Vaitukaitytė bei geriausia praėjusio sezono moterų A lygos žaidėja Erika Šupelytė. Tomas Ražanauskas su savo trenerių štabu pasirinko tokią sudėtį: Vartininkės Meda Šeškutė (MFA Žalgiris-MRU), Gabrielė Vasilenko (FK Gintra), Karolina Curukova (FK Banga). Gynėjos Karolina Jasaitytė (University of Oregon, JAV), Milda Liužinaitė (FC Hegelmann), Tereza Romanovskaja (FK Gintra), Loreta Rogačiova (KS Polonia Środa Wielkopolska, Lenkija), Greta Valikonienė (FK TransINVEST), Laura Kubiliūtė (FK Gintra), Austė Bernotaitė (FK Banga), Augustė Andrijevskytė (FK TransINVEST), Lolita Žižytė (FK Orobica Calcio Bergamo, Italija). Saugės Marija Galkina (FK TransINVEST), Algimantė Mikutaitė (FK Gintra), Erika Šupelytė (FK Gintra), Liucija Vaitukaitytė (SSD FC Como, Italija), Ugnė Lazdauskaitė (MFA Žalgiris-MRU), Ema Kriaučiūnaitė (FC Hegelmann), Justina Blaževičiūtė (FK Gintra), Ugnė Slankauskaitė (MFA Žalgiris-MRU), Puolėjos Rimantė Jonušaitė (Servette FC, Šveicarija).","Lietuvos moterų futbolo rinktinė balandžio 4 dieną Vilniuje susitiks su Azerbaidžano komanda, siekdama iškovoti pirmuosius taškus. Rinktinės sudėtyje žais pagrindinės žaidėjos, tokios kaip Rimantė Jonušaitė ir Erika Šupelytė, bei keli nauji veidai, kaip Gabrielė Vasilenko ir Justina Bla"
"Trečiadienį Kauno „Žalgirio"" arenoje vykusiuose „Auksinių svogūnų"" apdovanojimuose raudonuoju kilimu pirmą kartą žengė nauja pora - Seimo narys, politikės Aušros Maldeikienės sūnus Matas Maldeikis ir kibernetinio saugumo ekspertė Agnė Turskienė. Moteris Žmonės.lt davė pirmą savo interviu apie santykius ir atskleidė, kaip jiedu su Matu susipažino, kodėl bijojo Aušros ir ar ketina pasukti į politiką. Mato Maldeikio ir Agnės Turskienės meilė įsižiebė prieš keletą mėnesių, tačiau visuomenei jiedu drauge pasirodė tik trečiadienį, kuomet žengė raudonuoju „Auksinių svogūnų"" kilimu. Pasiteiravus Agnės, ar žingsnis pasirodyti viešai buvo gerai apgalvotas, ji nusijuokė ir patikino, kad viskas išėjo tiesiog natūraliai. „Tikrai nieko nestrategavome, viskas vyko natūraliai. Tiesiog pradėjome kartu daugiau visur dalyvauti, o „Auksiniai svogūnai"" buvo vienas didesnių renginių, į kuriuos pakvietė Matą, tad mes atvykome drauge. Nebematome prasmės šių santykių slėpti"", - šypsodamasi Žmonės.lt sakė moteris. Agnė Turskienė, Matas Maldeikis / Eriko Ovčarenko / BNS nuotr. Ji neslėpė, jog drauge pirmą kartą eiti į renginį, kuriame juokiamasi iš politikų, buvo rizikinga. Tačiau, laimei, M.Maldeikis kritikos strėlių tą vakarą išvengė. „Mes ten eidami rizikavome, nes Matas tikrai galėjo būti įtrauktas į tą visą patyčių bumą. Tai mes tikrai drąsiai pirmoje eilėje sėdėjome, bet iš Mato jau spėjau išmokti, kad tų patyčių bijoti nereikia. Jei jau esi politikoje, turi priimti visus pliusus ir minusus. Aš jį palaikau, net jei jį būtų įtraukę į tuos visus juokus, aš būčiau tiesiog ramiai šalia sėdėjusi. Manau, kad dauguma žmonių šiemet „Auksiniuose svogūnuose"" tų patyčių buvo nusipelnę. Tačiau politikams tai jau turėtų būti įprasta"", - neabejojo pašnekovė. Paklausus apie jųdviejų pažintį, kibernetinio saugumo ekspertė šyptelėjo, kad dauguma jų gyvenimo aspektų sukasi apie darbą, todėl nenuostabu, kad darbas juos ir sujungė. Agnė daugelį metų yra versle, turėjo ir švietimo įmonę, kurią neseniai pardavė, o dabar visas jos dėmesys - informacinėms technologijoms. Agnė Turskienė / Asmeninio archyvo nuotr. „Mūsų istorija, galima sakyti, išsiplėtojo per technologijas ir dirbtinį intelektą. Aš kibernetinio saugumo specialistė ir daug dirbu su dirbtiniu intelektu, o Matas šiomis temomis irgi labai domisi. Dažnai vienas kitą matydavome renginiuose ir kartą jis mane užkalbino. Taip ir prasidėjo mūsų bendravimas, nuo bendros temos"", - Žmonės.lt kalbėjo A.Turskienė. Viešumo kainą gerai žino ne tik Matas, bet ir jo mama A.Maldeikienė. Todėl kalbai pasisukus apie ją, Agnė prasitarė, jog prieš susitikdama su visiems puikiai pažįstama politike jaudinosi. Juk jau turėjo susidariusi šiokią tokią nuomonę, visgi, moterims pavyko rasti bendrą kalbą ir sukurti ryšį. „Su Aušra sutariame tikrai labai gerai. Susipažinome per Kalėdas, kartu atšventėme ir nuo tada palaikome glaudų santykį. Prisipažinsiu, kad prieš šią pažintį jaudinausi. Juk apie Aušrą sklando daug legendų (juokėsi). Tačiau ji pasirodė labai šiltas, nuoširdus žmogus ir sakyčiau, kad Mato šeima mane tikrai gerai priėmė"", - džiaugėsi Agnė. Agnė Turskienė ir Aušra Maldeikienė / Asmeninio archyvo nuotr. Visuomenės dėmesys yra tarsi papildomas bagažas, kurį kartu su savimi nešasi kiekvienas politikas. Tačiau Mato mylimoji viską puikiai supranta ir priima natūraliai. „Negaliu pasakyti, kad man to viešumo labai reikėjo, bet tai yra vienas tų dalykų, su kuriuo tiesiog turiu susitaikyti. Tai priimu kaip neatsiejamą Mato dalį. Man tai tikrai nėra kažkokia didelė problema"", - teigė ji. Visgi, išankstinę nuomonę apie Seimo narį Agnė turėjo. Tiesa, ji buvo išskirtinai teigiama, o susipažinus artimiau požiūris nepasikeitė. „Didelį įspūdį padarė Mato intelektas, nuoširdumas ir sąžiningumas. Dar anksčiau iš žiniasklaidos apie jį buvau susidariusi tokią nuomonę, nes jis buvo pirmasis ir lyg vienintelis politikas, kuris pranešė dėl kyšio siūlymo. Mane tai sužavėjo, nes nemanau, kad jis buvo toks vienintelis, kuriam siūlė. O tik jis pranešė, todėl galvojau, jei toks jis politikoje, turėtų toks būti ir gyvenime. Taip pat jis labai daug skaito ir tas jo intelektas nesiliauja manęs stebinti, kasdien turim vis naujų temų diskusijoms"", - pasakojo A.Turskienė. Prieš „Auksinių svogūnų"" ceremoniją A.Maldeikienė Žmonės.lt skundėsi, kad sūnus Matas dirba gerokai per daug. Tačiau Agnei jo darbo tempai netrukdo - net priešingai, sako, kad juos tai dar labiau sujungia. Agnė Turskienė / Asmeninio archyvo nuotr. „Mes abu esame vienodai pasinėrę į savo darbus - Matas į politiką, o aš į kibernetinio saugumo lauką. Kai su juo tik susipažinome, turbūt aš buvau ta, kuri net naktimis dirbdavo. Didelis darbo krūvis tenka mums abiem. Aš net džiaugiuosi, kad jis lygiai taip pat pasinėręs į veiklą. Priešingu atveju, vienas kuris vis reikalautų daugiau dėmesio ir kiltų problemų"", - neabejojo moteris. Nuolat užimta pora savo santykiuose turi vieną taisyklę - pusryčiai ir vakarienės yra išskirtinai jų. Tai yra laikas, kuomet Matas ir Agnė gali pabūti tik dviese ir ramiai apie viską pasikalbėti. „Mūsų šventas laikas yra bendri pusryčiai ir vakarienė. Tačiau nemeluosiu, net ir tada padiskutuojame apie technologijas ir politiką. Gyvenimas maišosi su darbais, bet tai mūsų stiprioji pusė. Jei neturėtume bendrų temų, būtų sunkiau bendrauti"", - juokėsi Agnė. O ar jų gyvenime yra kas nors daugiau nei tik darbas? A.Turskienė šyptelėdama atsakė, kad tikrai taip - jiedu tikrai nesėdi tik palinkę prie kompiuterių. Agnė Turskienė / Asmeninio archyvo nuotr. „Mes kartu žaidžiame tenisą, nemažai einame ir į teatrą. Matas dėl jo pamišęs, o aš palaikau kompaniją. Todėl visada einame į naujausius spektaklius, taip pat žiūrime daug filmų ir, žinoma, abu mėgstame skaniai pavalgyti"", - Žmonės.lt atskleidė gerai nusiteikusi moteris. Matą ir Agnę jungia ir panašios būdo savybės, todėl pykčių dėl ne vietoje padėto puodelio namuose nekyla. „Mūsų visa buitis po mažu tampa bendra, bet mes abu esame labai pedantiški, todėl nesutarimų nekyla. Visada randame bendrus sprendimus, neapsikrauname"", - sakė pašnekovė. Viskas skamba per daug gerai, kad būtų tiesa, todėl Agnės buvo pasiteirauta ir apie Mato trūkumus. Tačiau net ir tai, kas daugeliui atrodytų minusas, ji sugebėjo paversti pliusu! „Vienintelis dalykas, su kuo man tenka susitaikyti, kad Matas yra visiškai atsidavęs politikai ir ji su mumis yra nuolat. Tačiau man tai netrukdo, mes kartu daug diskutuojame, gyvename tuo. Jaučiu, kaip ir mane įtraukia, man darosi įdomu. Tikriausiai daug kas sakytų, kad tas nuolatinis darbas yra minusas. O aš matau ambicingą žmogų"", - jautriai apie mylimąjį atsiliepė moteris. Agnės aplinkoje šiuo metu išties daug politikų ir kalbų apie šio pasaulio reikalus. Taigi, ar gali būti, kad ir pati ji susivilios pasukti į šią sritį? Agnė Turskienė / Asmeninio archyvo nuotr.","Trečiadienį „Auksinių svogūnų"" apdovanojimuose Kauno „Žalgirio"" arenoje debiutavo nauja pora – Seimo narys Matas Maldeikis ir kibernetinio saugumo ekspertė Agnė Turskienė, kurie atvirai papasakojo apie savo santykius, susipažinimą per darbą ir bendrą aistrą technologijoms."
"Nepramušami. Marijampolės „Sūduvos"" sąskaitoje - jau ketvirta pergalė per pirmus penkis mačus. Donato Vencevičiaus kariauna 1:0 nugalėjo Alytaus DFK „Dainava"" ir vienintelius dzūkus paliko be pergalių. Per trejas rungtynes namuose „Sūduva"" nepraleido nė vieno įvarčio bei praktiškai nesuteikė šimtaprocentinių galimybių varžovams pasižymėti. Marijampolės ekipa pirmąjį ratą užbaigs akistatomis su keturiais pirmoje turnyro lentelės pusėje įsitaisiusiais oponentais. Iššūkiai. Po ketvirtojo pralaimėjimo šiame sezone dainaviečių strategas Sergejus Kuznecovas teigė, jog prastas pirmenybių startas leis įsivertinti, kaip į nesėkmingą ruožą reaguoja visas klubas. „Sunki situacija, bet turime būti stiprūs. Galime pasitikrinti santykius savo komandoje ir žaidėjų bei mano požiūrį į klubą. Kai turi gerus rezultatus, visada būna lengva"", - pasakojo S.Kuznecovas. Aplenkė. Vilniaus „Riteriai"" greitai likvidavo deficitą, pelnė 3 įvarčius bei 3:1 palaužė „Panevėžį"". Tai - pirmasis sostinės klubo laimėjimas šiemet. Po 5-ojo turo rezultatyviausiu žaidėju tapo 22-ejų Meinardas Mikulėnas, jo sąskaitoje šiuo metu yra 4 pelnyti įvarčiai. Kartą mažiau kamuolį į varžovų vartus siuntė Amine‘as Benchaibas, Pavle Radunovičius bei Eligijus Jankauskas. Keitimas. „Riterių"" strategas Nikola Vitorovičius, palyginus su rungtynėmis Raudondvaryje, atliko pokyčių ekipos sudėtyje. Startiniame vienuoliktuke vėl dvikovą pradėjo Lazaras Sajčičius, debiutavo Ryhanas Stewartas. Pastarasis futbolininkas tapo pirmuoju Singapūro atstovu Lietuvos čempionate. 25-erių R.Stewartas reguliariai rungtyniauja šios Azijos šalies rinktinėje. Vėjas. Gargždų „Bangos"" bei FA „Šiauliai"" susitikime žaidimas praktiškai visą laiką vyko į vieną pusę - į tą, kur teko žaisti pavėjui. Tuo sėkmingiau pasinaudojo šiauliečiai, iškovoję pergalę rezultatu 2:1. Visi įvarčiai buvo pelnyti standartinių padėčių metu. Pergalė Saulės miesto atstovams leido pakilti į 5-ąją vietą, tačiau kitame mače teks susigrumti su čempionu Vilniaus „Žalgiriu"". Palinkėjimas. FA „Šiauliai"" pasiekė niūri naujiena - gynėjui Kristupui Keršiui atsinaujino praėjusiame sezone patirta kryžminių raiščių trauma. Pastarąjį kartą futbolininkas Lietuvos čempionate žaidė 2024-ųjų gegužės 18 dieną. Šiemet K.Keršys vėl susižeidė „TOPsport Pirmos lygos"" starte vilkėdamas B komandos marškinėlius. Linkime jaunam futbolininkui stiprybės iškentus antrą operaciją ir kuo greičiau grįžti į rikiuotę. Kretinga. Telšių „Džiugas"" sužaidė savo pirmąsias rungtynes namuose šiemet - jose 0:2 pralaimėta į pirmą vietą pakilusiai Kauno rajono „Hegelmann"" komandai. Telšiškių kraityje liko 6 taškai bei užimama 6-oji pozicija. Po ilgos pertraukos Kretingoje vykęs Lietuvos čempionato mačas sutraukė daugiau nei porą šimtų žiūrovų. Kitas namų rungtynes, kurios įvyks balandžio 26 dieną, džiugiečiai žais Klaipėdoje. Pasirodymas. Mėlynai balti - „karščiausia"" pirmenybių ekipa, iškovojusi net keturias pergales iš eilės. Visos jos buvo pasiektos vieno įvarčio pranašumu. Sekmadienio dvikovoje pirmaisiais dviem taikliais smūgiais šiemet išsiskyrė Njoya Abdelas Kaderas. 21-erių kamerūnietis per pusvalandį efektingais epizodais nulėmė mačo baigtį ir įmušė tiek pat įvarčių, kiek 2024 metų čempionate. Rezultatas. Vilniaus „Žalgiris"" bei „Kauno Žalgiris"" gana atsargiose rungtynėse pasidalino po tašką - 0:0. Vilniečiai su 9 taškais žengia treti, savo ruožtu, Eivino Černiausko kariauna turi tašku mažiau bei rikiuojasi ketvirta. Abu šalies grandai savo tarpusavio rungtynių istoriją pradėjo skaičiuoti nuo 2015 metų ir per šį laiką vos antrą sykį Vilniuje vykęs susitikimas pasibaigė be įvarčių. Pirmą kartą komandos rezultatu 0:0 sužaidė 2021-ųjų lapkričio 19 dieną. Puolimas. „Žalgiris"" per pirmuosius penkis turus pelnė 7 įvarčius ir tai yra vienas iš nerezultatyviausių sostinės klubo startų per keletą sezonų. Panašiai vilniečiai startavo ir 2020 metais, kai po 1-ajame ture sutriuškinto „Panevėžio"" sekė gana nerezultatyvi kelių susitikimų serija. Nominalūs puolėjai kol kas dar nėra pasižymėję.","Marijampolės „Sūduva“ sėkmingai pradėjo sezoną, iškovodama keturias pergales per penkis mačus, o Alytaus DFK „Dainava“ lieka be pergalių. Tuo tarpu Vilniaus „Žalgiris“ ir „Kauno Žalgiris“ sužaidė lygiosiomis 0:0, o kitos komandos taip pat varžosi dėl aukštesnių pozicijų turnyro lentelėje."
"Jei šios ligos nėra laiku diagnozuojamos ir gydomos, jos gali sukelti rimtų sveikatos problemų, o gydymo išlaidos gali siekti kelis šimtus eurų. Draudimo bendrovė „If"" pranešime žiniasklaidai dalijasi naudingais patarimais, kaip apsaugoti augintinį nuo erkių ir ką daryti, jei jų randama. Pagalba jau suteikta pirmiesiems sergantiems augintiniams „Šiemet žiema buvo neįprastai šilta, todėl jau pasitaikė pirmųjų atvejų, kai erkės įsisiurbė žmonėms. Pavasarį taip pat užfiksuoti pirmieji šunų užsikrėtimo erkių platinamomis ligomis atvejai. Todėl norime atkreipti šeimininkų dėmesį į savalaikę apsaugą - svarbu pasitarti su veterinaru ir pasirinkti tinkamiausias priemones: lašus, tabletes ar specialius antkaklius nuo erkių. Geriausia šias priemones įsigyti atsižvelgiant į augintinio kailio ilgį, tankumą, maudymosi įpročius ir kitus veiksnius"", - sako vyr. specialistė Elena Subelė. Kaip apsaugoti augintinį? Specialistė rekomenduoja, kad po kiekvieno pasivaikščiojimo būtina apžiūrėti augintinio kailį ir kuo anksčiau pastebėti erkes - jos gali būti pavojingos ne tik gyvūnui, bet ir šeimininkui. Apžiūrą rekomenduojama atlikti su pirštinėmis, o radus dar neįsisiurbusią erkę, ją atsargiai pašalinti nesuspaudžiant. Tokia erkė turėtų būti sunaikinta - įdėta į sandarų indą ir užpilta spiritu arba sudeginta. Jei erkė jau įsisiurbė, ją būtina kuo greičiau pašalinti, kad sumažėtų užsikrėtimo rizika. Tai galima padaryti namuose, naudojant specialias pincetas ar įrankius erkėms šalinti. Jei nesate tikri, kaip tai atlikti teisingai, verta kreiptis į veterinarą - procedūra yra paprasta ir nebrangi. Po erkės pašalinimo reikėtų kelias dienas stebėti augintinio būklę. Jei pasireiškia nerimą keliantys simptomai, būtina kreiptis į veterinarą. Gydymo išlaidos gali siekti kelis šimtus eurų Draudimo bendrovės patirtis rodo, kaip svarbu stebėti augintinio savijautą. „Vien per praėjusius metus užfiksavome daugiau nei 100 atvejų, kai augintiniai užsikrėtė erkių platinamomis ligomis. Vienas iš jų buvo šuo, kurio pirmasis ligos požymis buvo šlubavimas. Netrukus atsirado silpnumas, vangumas, ir, deja, liga progresavo taip greitai, kad gyvūnas neišgyveno. Prieš pat tai buvo atlikta kraujo mikroskopija, kuri patvirtino babeziozės diagnozę"", - pasakoja E. Subelė. Ji taip pat pabrėžia, kad draudimas padengia išlaidas, susijusias su erkių šalinimu, jų platinamų ligų testais ir gydymu. Vidutinės gydymo išlaidos svyruoja nuo 200 iki 400 eurų, tačiau sunkesniais atvejais ši suma gali būti didesnė. Kokias ligas platina erkės? „Erkės gali pernešti kelias pavojingas ligas. Deja, pasitaiko atvejų, kai šeimininkai erkę pastebi per vėlai arba išvis nepastebi, ir liga nustatoma tik tada, kai augintiniui pasireiškia simptomai, kurie patvirtinami kraujo tyrimais"", - sako specialistė. 123RF.com nuotr./Šuo pievoje Dažniausiai Lietuvoje pasitaikanti erkių platinama liga yra babeziozė, kurios pagrindiniai simptomai - mažakraujystė, rausvas arba rudas šlapimas, vangumas, aukšta temperatūra. Negydoma ši liga gali būti mirtina. Taip pat dažna yra anaplazmozė, sukelianti mieguistumą, apetito stoką, sąnarių skausmus ir kraujo krešėjimo sutrikimus. Jei augintiniui buvo įsisiurbusi užkrėsta erkė, pirmieji ligos požymiai gali pasireikšti po kelių dienų ar net savaičių. Svarbiausi simptomai, į kuriuos verta atkreipti dėmesį, yra vangumas, sumažėjęs aktyvumas, prastas apetitas ir pakilusi temperatūra.","Tekste aptariama augintinių apsauga nuo erkių ir jų platinamų ligų, pabrėžiant savalaikės priežiūros svarbą bei galimas gydymo išlaidas. Specialistai pataria po kiekvieno pasivaikščiojimo apžiūrėti augintinių kailį, o radus erkes, jas skubiai pašalinti, kad būtų išvengta sunkių ligų, tokių kaip babeziozė ir anaplazmozė."
"„Turite butą ar namą Vilniuje ar Kaune ir svarstote jį išnuomoti patikimiems nuomininkams? Mūsų komanda bendradarbiauja su į Lietuvą atvykstančiais Vokietijos brigados kariais ir šiuo metu aktyviai ieškome jiems tinkamų būstų nuomai. Pasirūpinsime visu nuomos procesu - nuo nuomininkų atrankos iki sutarties sudarymo, kad jūsų turtas būtų patikimose rankose"", - pranešė socialiniame tinkle „Facebook"" „Ober -Haus"". „Ober-haus"" Senamiesčio biuro vadovas Marius Čiulada 15min teigė, kad pirmąsias dienas po šia žinute aktyviai darbavosi „botai"" ir vatnikai. Ši reakcija esą nustebino. „Dirbantys Rusijoje po mūsų pranešimu užkūrė neapykantos žinutes, raginančias prezidentą priimti vokiečius pas save namuose arba skelbiančias, jog naciai puola. Kaip buliui raudona vėliava, taip tam budulynui suveikė Vokietijos vėliava. Prieš metus skelbėme panašią žinutę su mano veidu - nebuvo reakcijos, o dabar tokia. Bet mes juos trynėm, paslėpėme. Paskui jau žinią pamatė tie, kam aktualu išnuomoti savo būstą"", - prisipažino M.Čiulada. Luko Balandžio / 15min nuotr./15min studijoje - Marius Čiulada Pasak pašnekovo, tokių užklausų „ne viena ir ne dvi"". „Yra turinčių tuščią, laisvą butą, kurį nusprendė pasiūlyti vokiečiams. Kiti baigia įrengti ir po mėnesio galės pasiūlyti. Gavome ir nestandartinių užklausų, kai žmonės sako, kad turi didelį namą ir gali leisti ten gyventi kartu. Bet pastarieji pasiūlymai labiau tiko ukrainiečiams, bėgusiems nuo karo. Vokiečiai turi, kur apsigyventi, nereikia jų priglausti. Įvairiausių užklausų yra, su jomis tvarkomės"", - apibendrino M.Čiulada. Anot jo, remiantis pirmine informacija, vokiečiams reikės 100-200 būstų. Pasak pašnekovo - vokiečių brigados šeimų pageidavimai dėl būstų išlieka tokie pat, kaip ir anksčiau. Apie juos 15min rašė čia. „Jie paprastai visi nuomojosi trijų kambarių ir didesnius butus. Pageidautina, naujos statybos. Buvo keli, kurie nuėjo į seną statybą, Vilniaus Senamiestyje. Bet iš esmės ieškoma naujos statybos būstų. Ne mažiau kaip 70 kv. m ploto. Mažesnio ploto būsto jie tiesiog nesupranta. Be to, svarbu, kad būtų požeminis parkavimas"", - anksčiau bendraudamas su 15min atskleidė M.Čiulada. Anot pašnekovo, sostinės rajonai, kuriuose kuriasi vokiečių brigados karių šeimos būtų Žvėrynas, Šnipiškės, Antakalnio pradžia, šiek tiek Senamiesčio.","„Ober-Haus“ ieško būstų nuomai Vokietijos brigados kariams Vilniuje ir Kaune, užtikrindami patikimą nuomos procesą; socialiniuose tinkluose kilusi neigiama reakcija buvo greitai tvarkoma."
"Kosmetikų ir kosmetologų asociacijos (KKAL) valdybos pirmininkė Asta Bagdonaitė atkreipia dėmesį, kad grožio industrijoje egzistuoja gilesnė problema - invazinių procedūrų rizika yra neatsiejama nuo pačios žmogaus biologijos. „Net ir licencijuoti gydytojai negali garantuoti, kad rezultatas bus šimtu procentų sėkmingas - tokių atvejų pilnas internetas, o ir savo aplinkoje turime tokių pavyzdžių"", - teigia tarptautinės grožio industrijos parodos „Pelenė"" dalyvė. Organizatorių nuotr./ Asta Bagdonaitė Vis daugiau specialistų įsitikinę, kad agresyvių intervencijų era gali baigtis greičiau nei manome, užleisdama vietą tvariam ir holistiniam odos puoselėjimui. Kas laukia grožio rinkos ateityje? Ar iš tiesų artėjame prie revoliucijos, kuri pakeis požiūrį į estetinę kosmetologiją? 50 procentų respondentų nesidomi grožio specialistų išsilavinimu Pasak A.Bagdonaitės, grožio procedūros - tai ne ligų gydymas. „Čia specialistai turi laikytis „padėti, svarbiausia - nepakenkti"" principo. Nesvarbu, ar renkamės greito poveikio inovatyvias grožio procedūras, ar mėgaujamės „lėtąja"" kosmetologija, būtina suprasti tų procedūrų poveikį mūsų kūnui ir kodėl jas renkamės - juk yra didžiulis skirtumas tarp „fasadinės"" jaunystės ir sveiko funkcionalaus ilgaamžiškumo"", - sako A.Bagdonaitė. Specialistė pastebi, pastaraisiais metais rinkoje daugėja nekompetentingų grožio paslaugas teikiančių asmenų, neturinčių pakankamo supratimo net apie odos struktūrą ir fiziologiją. „Tokios specialistės ir specialistai drąsiai naudoja stiprias rūgštis, aparatus ar net švirkštus, tačiau neretai nežino nė elementarių odos regeneracijos procesų. Tai pavojinga - klientės pasitiki, nes mato gražius prieš ir po rezultatus socialiniuose tinkluose, tačiau už šių nuotraukų slypi nežinomybė: ar procedūra atlikta saugiai, ar buvo įvertintos individualios odos ypatybės, ar išvis suprantama, kaip organizmas reaguos? Deja, pasekmės būna liūdnos"", - sako KKAL valdybos pirmininkė. 2024 metais KKAL atliko apklausą, kurioje paaiškėjo, jog 50 procentų respondentų, grožio paslaugų vartotojų pasidomi specialisto išsilavinimu, kvalifikacija bei jo kompetencijomis. „Tad skatiname pasidomėti, pas kokį specialistą einame, jog užkirstume kelią blogai atliktai procedūrai. Mat po nesėkmingos procedūros, deja, laiko neatsuksime atgal ir teks kreiptis į rimtą specialistą ar mediką ir solidžiai praverti ir piniginę. Ne visi vartotojai žino, jog kosmetiko ar kosmetologo profesija Lietuvoje nėra reglamentuojama, licencijuoama, todėl nei viena institucija nėra įpareigota tikrinti išsilavinimą įrodančių dokumentų. Bet tai gali padaryti patys grožio paslaugų vartotojai, viskas jų rankose"", - sako Asta. Invazinių grožio procedūrų eros pabaiga Be abejo, nuo nesėkmingos grožio procedūros neapsaugoti net ir licencijuoti gydytojai. „Savo aplinkoje pati turiu pažįstamų, kurie iš grožio klinikų grįžo subjaurotais veidais. Organizmas yra nuolat kintanti sudėtinga biocheminių procesų ir struktūrų visuma ir nepageidaujamas šalutinis poveikis ne visada nuspėjamas, be to - kuo daugiau procedūrų, operacijų, injekcijų pacientas patiria, tuo didesnė rizika"", - atvirai kalba KKAL valdybos pirmininkė. Specialistė A.Bagdonaitė prognozuoja: daugumos agresyvių invazinių grožio procedūrų era galimai greitai baigsis, o tvarus ir holistinis odos puoselėjimas bus prioritetas. „Juk norime išsaugoti ne tik savo jaunystę, bet ir odos spindesį. Klasikinės ir inovatyvios odą tausojančios kosmetinės priemonės, įvairūs aparatai, manualiniai masažai yra veiksmingi kūno puoselėjimo įrankiai, duodantys realius rezultatus"", - sako specialistė. Kviečia atsigręžti į natūralų kūną Balandžio 11-13 dienomis tarptautinė grožio industrijos paroda „Pelenė"", vyksianti parodų ir kongresų centre „Litexpo"", Vilniuje, jau 32-ąjį kartą atveria duris grožio srities profesionalams ir entuziastams. Parodoje vyks net du KKAL organizuojami konkursai: XV-asis atviras Lietuvos kosmetikų ir kosmetologų konkursas ir III-iasis atviras Lietuvos kosmetikų ir kosmetologų masažo konkursas. Juose dalyvaus net 26 dalyviai iš visos Lietuvos. Kosmetikų ir kosmetologų asociacija jau šešioliktus metus tęsia profesinių konkursų organizavimo tradiciją - į konkursus kviečiami tik formalius kosmetologijos srities mokslus studijuojantys asmenys arba jau diplomuoti specialistai. Taip atkreipiamas dėmesys į tinkamo išsilavinimo svarbą, pabrėžiamas odą tausojančių kosmetologinių grožio paslaugų indėlis į odos puoselėjimą bei sveikatingumą. KKAL kviečia viešai ir atvirai diskutuoti apie grožio rinkos aktualijas, šviesias bei tamsias jos puses. „Įvairūs pasauliniai judėjimai kviečia priimti savo fizinį kūną tokį, koks jis yra, suprasti ir vertinti savo individualumą ir savęs nesigėdyti! Tačiau ar yra riba tarp natūralaus rūpinimosi savo kūnu ir visuomenės primetamo įvaizdžio siekio? Ar tikrai grožio procedūras renkamės dėl geresnės savijautos ir didesnės savivertės, o gal dėl visuomenės spaudimo atitikti grožio standartus? Kiek laiko, pastangų ir lėšų skiriame, kad patiktumėme sau - o gal kitiems? Kokia (ne)pavykusių grožio procedūrų įtaka savivertei? Kokia gi ta grožio kaina? Ar verta ją mokėti, kai ji kainuoja sveikatą?"" - kelia rimtus klausimus A.Bagdonaitė. Balandžio 12 d. 14 val. „Litexpo"" parodų ir kongresų centre parodos „Pelenė"" metu vyks A.Bagdonaitės inicijuotas renginys „Kosmetologija atvirai II"", kur esminis dėmesys bus skiriamas kūno grožio kultui bei standartams. Diskusijoje kosmetikos prekių ženklo „Celemi"" kūrėja Justė Pinkevičienė, psichologė Giedrė Žalytė, gydytoja dietologė Aušra Jauniškytė-Ingelevičienė, kineziterapeutė Dovilė Stankutė, farmacijos įmonės „Aconitum"" savininkė dr. Rima Balanaškienė, plastinės ir rekonstrukcinės chirurgijos gydytojas Tomas Budrys diskutuos apie kūno (savi)vertę, kūno (ne)priėmimą ir grožio procedūras. „Bus itin daug atvirumo - apie kūno svorį, dietas, mitybos sutrikimus, priklausomybę nuo sporto ir grožio procedūrų, apie disciplinos įtaką rezultatams. Šių metų grožio industrijos parodos „Pelenė"" šūkis: „Grožis esi TU"". Mes klausiame - kiek tame grožyje yra tikrojo tavęs? Norime pakalbėti rimtomis temomis ir išgirsti atvirų, drąsių ir dar negirdėtų pasakojimų bei atsakymų, - sako KKAL valdybos pirmininkė A.Bagdonaitė.","Kosmetikų ir kosmetologų asociacijos pirmininkė Asta Bagdonaitė atkreipia dėmesį į invazinių grožio procedūrų rizikas ir pabrėžia tinkamo specialistų išsilavinimo svarbą. Ji prognozuoja, kad ateityje grožio industrijoje prioritetas bus teikiamas tvariam ir holistiniam odos puoselėjimui, o ne agresyvioms intervenc"
"Su kitomis šalimis konkuruojant dėl tarptautinių investicijų, šie duomenys yra tarsi signalas mūsų valstybei gerinti SVV finansavimo sistemą. Mat investuotojams taip pat rūpi, kaip greitai ir sėkmingai aplink stambius projektus susikurs vietinė privačių paslaugų sistema. Kita vertus, tai - ir paraginimas pačioms įmonėms labiau domėtis finansavimo galimybėmis ir alternatyviais šaltiniais, kuriuos atveria šiuolaikinės technologijos ir Lietuvoje nuosekliai augantis „fintech"" sektorius. Verslai atranda specializuotų bankų ir sutelktinio finansavimo paslaugas „Svarbi „fintech"" sektoriaus dalis yra specializuoti bankai ir sutelktinio finansavimo tiekėjai. Ne vienerius metus Lietuvoje buvo ieškoma sprendimų, kaip bankų sektoriuje padidinti konkurenciją, kuri virstų geresniais SVV finansavimo rodikliais. Vienas tokių sprendimų buvo žemesnė (siekianti 1 mln. eurų) kapitalo reikalavimų kartelė naujiems rinkos dalyviams - specializuotiems bankams. Tokie bankai turi teisę priimti indėlius, skolinti lėšų, teikti lėšų pervedimo ir kitas įprastas bankines paslaugas. Taigi, specializuoti bankai - tarsi SVV įmonės finansų sektoriuje. Šiuo metu Lietuvoje jų yra 7, „SME Bank"", „EMBank"", „Mano bankas"" ir kt. 2024 metų trečiąjį ketvirtį septynių Lietuvoje veikiančių specializuotų bankų paskolų portfelis pasiekė 558 mln. eurų, o bendras turtas sudarė apie 1,16 mlrd. eurų. Palyginti, 2023 metų trečiąjį ketvirtį specializuotų bankų paskolų portfelis sudarė 377 mln. eurų, o bendras turtas - 715 mln. eurų. Kitaip tariant, paskolų portfelis išaugo kone pusantro karto, o bendrasis turtas - dar daugiau, apie 62 procentus. Akivaizdu, kad šis SVV finansavimo šaltinis gausėja ir stiprina pozicijas kaip alternatyva komercinių bankų ir kredito unijų paslaugoms"", - teigia „Fintech Hub LT"" asociacijos vadovė Greta Ranonytė. Ekspertė priduria, kad kitas „fintech"" sektoriaus atveriamas kelias prie kapitalo - sutelktinis finansavimas (angl. crowdfunding), leidžiantis įmonėms ir investuotojams greičiau ir paprasčiau pasiekti vienas kitą, kartu užtikrinant atitinkamą investuotojų apsaugą. Tarp sutelktinio finansavimo platformų Lietuvoje išsiskiria „NeoFinance"", „SAVY"" ir „FinBee"". Skaičiuojama, kad 2022 metais bendrai sutelktinio finansavimo paslaugų teikėjai finansavo apie 161 mln. eurų vertės projektų, 2023 metais - per 230 mln. eurų. Vertinant atskirų paslaugų tiekėjų duomenis, 2024 metais rinka išlaikė augimo pagreitį, finansavimas suteiktas keliems tūkstančiams SVV projektų. Šis finansavimo būdas daugiausia naudojamas nekilnojamojo turto ir verslo projektams plėtoti, verslo paskoloms ir apyvartinių lėšų poreikiui finansuoti bei turimoms paskoloms refinansuoti. Ką laimi technologijų aistruoliai? Lietuvoje, kaip ir visame pasaulyje, inovatyvūs finansinių paslaugų tiekėjai pirmiausia sulaukia technologijomis besidominčių žmonių dėmesio. Smalsuolių, kurie pirmieji nori pačiupinėti naują „iPhone"" modelį, kurie nekantrauja atsisiųsti programinės įrangos atnaujinimus, kuriems technologijų pažangos lūkesčiai yra esminė gyvenimo ašis. Kai šie žmonės stovi prie įmonės vairo, inovacijų dvasia veikia visą organizacijos kultūrą. Būtent pažangos priešakyje žengiantys verslininkai savo įmones ir darbuotojus motyvuoja šiandien būti vienu procentu geresniems negu vakar, visų pirma, išnaudojant technologijų pažangą. Technologinis ir skaitmeninis raštingumas verslams nuolat suteikia progas susirinkti geriausius pasiūlymus ir atrasti naujų būdų mažinti veiklos kaštus. Arba - gauti finansavimą, skirtą apyvartinėms lėšoms padidinti ar naujam projektui įgyvendinti. „Šiuo metu tiek specializuotiems bankams, tiek sutelktinio finansavimo platformoms didinti žinomumą ir siūlyti išbandyti savo paslaugas yra ne mažiau aktualu negu ir toliau vystyti savo produktus ir didinti klientams suteikiamą vertę. „Fintech"" sektoriaus nariai SVV gali pasiūlyti paprastesnę prieigą prie finansavimo, pavyzdžiui, paskolas, pagrįstas realiu laiku gaunamais finansiniais duomenimis, operatyvų rizikos vertinimą, greitesnes procedūras. Be to, skaitmeninės platformos atveria galimybę sklandžiai dalytis duomenimis su šiuolaikinėmis apskaitos sistemomis - SVV finansininkams ir buhalteriams tai palengvina darbą"", - sako G. Ranonytė. Mažieji moko didžiuosius ir keičia rinką Specializuoti bankai gali veikti be fizinių filialų, nes jų variklis - skaitmeninės platformos su patogiai pasiekiamomis ir į vartotoją orientuotomis interneto svetainėmis ir mobiliosiomis programėlėmis. Platformos pasižymi lankstumu ir galimybėmis sklandžiai integruoti naujus funkcionalumus bei SVV svarbius finansų stebėjimo ir valdymo įrankius. Plėsdami paslaugų asortimentą ir gerindami prieinamumą specializuoti bankai vis labiau įtvirtina „metančiųjų iššūkį"" (angl. „challenger banks"") apibūdinimą - konkuruoja su tradiciniais komerciniais bankais. Pirmiausia, siūlydami mažesnę skolos aptarnavimo kainą, mažesnius mokesčius ir palankesnes finansavimo sąlygas SVV. Kartais - tiesiog finansavimą, kai komercinių bankų kartelė yra iškelta per aukštai. Jeigu kartelė būtų žemesnė, galbūt Lietuva nebūtų šalis, kurioje atmetama daugiausia SVV finansavimo paraiškų. Tačiau tai - konkurencijos ateityje klausimas. Dabar senieji rinkos žaidėjai neretai bando perimti inovatyvius naujokų sprendimus ir mokosi iš kur kas mažesnių konkurentų: nuo skaitmeninės piniginės ir patogesnių pervedimų iki valiutų keitimo ir t. t. Pasak „Fintech Hub LT"" asociacijos vadovės, šiandien tiek vartotojai, tiek SVV finansų vadovai nori kuo trumpiau sėdėti priešais bankininkus, pildyti gausią dokumentaciją, spręsti biurokratinius klausimus. Sėkmingų „fintech"" įmonių istorijos rodo, kad šią naštą galima efektyviai sumažinti, visų pirma, aiškiai orientuojantis į individualią kliento situaciją ir poreikius. Todėl nestebina, kad į specializuotus bankus vedančiais raktažodžiais tampa kasdieniame „fintech"" žodyne įsitvirtinę angliški „digital-first"", „mobile-only"" ar „AI-driven"" ir panašūs terminai, apibrėžiantys tiek produktų savybes, tiek naujoviškus verslo modelius. „Daugeliui SVV yra aišku, kad bankininkystėje toliau vyksta spartūs pokyčiai, prilygstantys e. komercijos plėtrai. Tačiau nemaža dalis įmonių vis dar yra šių permainų stebėtojos, o ne dalyvės. Smulkieji verslininkai stokoja pasitikėjimo ir per anksti nuleidžia rankas: Lietuvos banko tyrimas parodė, kad SVV įmonės dėl finansavimo dažniausiai kreipiasi tik į vieną ar dvi finansų įstaigas. Pirmaisiais bandymais negavęs finansavimo verslas deda tašką - kitų finansuotojų paprastai neieško. Nors alternatyvus pasiūlymas gali būti pasiekiamas tiesiog telefono ekrane"", - tvirtina G. Ranonytė. Šaltinis: https://sc.bns.lt/view/item/smulkus-ir-vidutinis-verslas-iesko-iseiciu-kelia-rodo-fintech-504151","Lietuva turėtų tobulinti SVV finansavimo sistemą, kad pritrauktų daugiau tarptautinių investicijų, pasitelkiant specializuotus bankus ir sutelktinio finansavimo platformas, kurios veikia kaip alternatyva tradiciniams bankams. Šiuolaikinės technologijos ir „fintech“ sektorius suteikia naujas galimybes SVV verslams gauti finansavimą, tačiau daugelis įmon"
"Meilės pradžia: draugo gimtadienyje užgimę jausmai Prieš vienuolika metų draugo gimtadienio šventėje Rokas krito nuo laiptų. Evelina, tuo metu Roko net nepažinojusi, neliko abejinga ir tapo jo globėja. Slaugant jausmai užgimė natūraliai, tačiau muzikos pasaulis atskyrė porą. Rokas priėmė sunkų sprendimą - palikti Eveliną, nes, kaip teigia pats, „muzika tapo kliūtimi skirti dėmesį mylimajai"". Evelinos širdį tai sudaužė. „Skaudi istorija. Muzikantų tokia dalia, kad mūsų dažnai nėra namie, sunku pasaugoti savo antrą pusę... Man taip ir nutiko, kad buvusiai nepavyko išlikti ištikimai. Iš draugų sužinojau, kad kol dainavau, ji linksmai leido laiką su kitų vyrų draugija. Pasirodo, taip buvo ne kartą. Ramiai susidėliojau mintis, kad tokio žmogaus man nereikia"" - interviu atviravo dainininkas. Asmeninio albumo nuotr./Rokas Valinskis Sužeistas, tačiau nenustojęs tikėti meile, jis nusprendė surizikuoti. Po ilgų dvejonių ir „patiktukų"" socialiniuose tinkluose, Rokas pasinaudojo tinkama proga ir parašė Evelinai. To rezultatas - nuoširdūs pokalbiai, kurie atvedė į naują pradžią. Meilės kelionė į Italiją Atgaivinti santykiai netruko tapti išbandymu, kai Rokas sužinojo apie Evelinos planus vyktį į Italiją be bilieto atgal. Tačiau Rokas, neabejodamas savo jausmais, ryžosi nustebinti Eveliną ir nusipirko bilietą į Italiją. Asmeninio albumo nuotr./Rokas Valinskis su mylimąja Evelina „Tiesa pasakius, buvau užtikrintas, ką daryti, ir suderinęs laisvas datas tarp koncertų, nusipirkau bilietą į Italiją. Evelina planavo apsistoti pas savo geriausią draugę, tad Evelinai nežinant, susirašėme su ja ir suplanavome staigmeną. Italijoje buvo antras mūsų pasimatymas. Prasmingai praleidę laiką įsitikinome, kad meilė, kurią abu pajutome prieš 10 metų, niekur nedingo. Atostogų pabaigoje, į Vilnių atgal grįžau jau ne vienas, o kartu su mylimąja Evelina"", - prisimena Rokas. Asmeninio albumo nuotr./Rokas Valinskis Gyvenimo pasirinkimai ir sužadėtuvės Po Italijos kelionės pora apsigyveno Vilniuje, tačiau ilgainiui grįžo į ramybės uostą - Klaipėdą. Abu jausdami iššvaistytus metus su netinkamais partneriais, Rokas ir Evelina nusprendė nebegaišti laiko. Kuklios, tačiau nuoširdžios sužadėtuvės Evelinos tėvų sodyboje tapo dar vienu jų meilės triumfo ženklu. „Nupirkau žiedą su būsimąja uošviene Kaziuko mugės šventėje. Pasipiršęs Evelinai su šiuo žiedu, dar labiau įsitikinau, kad padariau teisingą sprendimą. Evelina neslėpė džiaugsmo ašarų. Mano piršlybų planas buvo visai kitoks, tad neatmetu galimybės pasipiršti ir su žiedu, kuris nepradės žaliuoti po savaitės"", - juokdamasis pasakojo Rokas. „Šiandien esame be galo laimingi. Jau suplanavome vestuves, o dabar intensyviai ieškome vietos būstui"", - džiaugsmingai pasakoja pora.","Prieš vienuolika metų Roko ir Evelinos jausmai užsimezgė draugo gimtadienyje, tačiau dėl muzikos pasaulio iššūkių jų keliai išsiskyrė. Po ilgo laiko, atnaujinti santykiai atvedė juos į meilės kelionę į Italiją, po kurios jie apsigyveno kartu ir susižadėjo Evelinos tėvų sodyboje"
"„Pokalbininkė ir profesorius"" - taip vadinsis naujas žurnalistės Daivos Žeimytės-Bilienės dokumentinis pasakojimas. Jame - itin asmeninis kūrėjos žvilgsnis į vieną svarbiausių Lietuvos asmenybių - profesorių Vytautą Landsbergį. Šalies kino teatruose dokumentinė apybraiža „Pokalbininkė ir profesorius"" pasirodys gegužės 2 dieną. Žurnalistės D.Žeimytės-Bilienės sukurtame dokumentiniame portrete - istorinė asmenybė, politikas, menininkas ir nepaprastas žmogus, apie kurį, ko gero, daugelis lietuvių turi savo nuomonę. Tai bandymas per atvirą, gilų, netikėtais kampais plėtojamą pokalbį atskleisti profesoriaus V.Landsbergio vertybes, pasaulėžiūrą, gyvenimo patirtis bei reakcijas į šalies praeities ir dabarties įvykius. „Tai filmas apie žmogų, apie kurį nuomonę turi visi, bet pažįsta - tik nedaugelis. Norėjau profesorių išgirsti, ne tik apie jį kalbėti. Atrasti žmogų, kuris jaučia, mąsto, abejoja ir tiki"", - sako filmo režisierė D.Žeimytė-Bilienė. Kadras iš filmo „Pokalbininkė ir profesorius"" Ji nebijo pripažinti, kad filmo kūrimas tapo ne tik kūrybos, bet ir asmeninio bendravimo iššūkiu. „Pokalbio žanras leidžia atskleisti netikėtas ir nematytas V.Landsbergio asmenybės puses"", - įsitikinusi filmo autorė. Pasak jos, tai buvęs dviejų kartų pokalbis, kviečiantis susimąstyti ir pergalvoti savo įsitikinimus. Kadras iš filmo „Pokalbininkė ir profesorius"" Dokumentinė apybraiža „Pokalbininkė ir profesorius"" išsiskiria savo forma - neformaliame, bet prasmingame pokalbyje žurnalistė ne tik klausia, bet ir pati ieško atsakymų. Tokiame pokalbyje išryškėja politiniuose kontekstuose nepastebėtos V.Landsbergio asmenybės spalvos. Filmo autorė pasakoja, kad mintis įamžinti pokalbius su V.Landsbergiu gimė dar prieš 2022-ųjų vasario 16 dieną. Kadras iš filmo „Pokalbininkė ir profesorius"" „Nusprendžiau, kad reikia užfiksuoti profesoriaus pasirodymą Signatarų namų balkone. Tomis dienomis visuomenėje jautėsi didžiulė įtampa - vyko protestai, maršai, prie Seimo rūmų girdėjosi švilpimai, o kai kurios visuomenės grupės ragino susigrąžinti Signatarų namų balkoną, kurį esą okupavęs Landsbergis. Netgi iš Saugumo departamento girdėjosi kalbų apie būsimus neramumus. Visa tai man pasirodė reikšminga"", - sako D.Žeimytė-Bilienė ir priduria, kad jai buvo svarbu parodyti ne minios emocijas, o kontrastą tarp to, kas vyksta prie Signatarų namų, ir kaip ramiai savo namuose profesorius ruošiasi kalbai. Neilgai trukus po Vasario 16-sios Ukrainoje prasidėjo antrasis karo etapas. Filmo autorė sako, kad tuomet dar aiškiau pasimatė, kaip pasikeitė visuomenė, kaip transformavosi žmonių požiūriai ir vertybės. Filmo kūrėja teigia, kad būtent todėl tų metų Vasario 16-oji tapo tarsi filmo atspirties tašku. Ji neabejoja, kad šis filmas išliks kaip dar vienas dokumentas apie nepriklausomos Lietuvos valstybės kūrėjus - žmones, kurie tarsi ir žinomi, bet vis dėlto yra simboliai, nutolę nuo žmogaus, valstybės piliečio. Kadras iš filmo „Pokalbininkė ir profesorius"" „Didžiausias mano tikslas - kad gyvas jų žodis išliktų, kad po 50 ar 100 metų žmonės galėtų išgirsti jų balsą ir mintis. Ir, žinoma, norėjosi, kad herojai suspėtų sudalyvauti savo filmų premjerose"", - sako D.Žeimytė-Bilienė.","Dokumentinis filmas „Pokalbininkė ir profesorius“, sukurtas žurnalistės Daivos Žeimytės-Bilienės, atskleidžia profesoriaus Vytauto Landsbergio asmenybės gilumą ir jo vertybes per atvirą pokalbį, siekiant parodyti ne tik visuomenės žinomą jo pusę, bet ir subtilius asmenybės aspektus. Filmas, pasirodysiant"
"Žiūrovai Didžioje scenoje pamatys nedidelę gastrostudiją, prekiaujančią raugintais produktais, kurioje įvyksta biologinė revoliucija. Gerosios bakterijos nustoja dirbti ir jokie produktai nebeužrūgsta. Raugyklos vedėjas Danilas, praleidęs tarp bakterijų visą gyvenimą, netikėtai išgirsta jų balsą. Jos piktos. Bakterijoms gana išnaudojimo, jos nori lygių teisių ir grasina pasauliui. Artėjant premjerai, aktoriai Vaiva Mainelytė, Giedrius Savickas ir Vytautas Anužis dalijasi mintimis apie vaidmenis ir spektaklio temas. Vieną iš nuolatinių gastrostudijos klienčių vaidinanti LNDT aktorė Vaiva Mainelytė prisipažįsta, kad kol neperskaitė šios pjesės, niekada nesusimastė apie tokią didelę bakterijų reikšmę. „Dabar tenka susimąstyti daug plačiau. Mano vaidmuo - Sofija. Jos Vyras-Gėlytė (aktorius Ramutis Rimeikis) turi priklausomybę nuo raugintų kopūstų. Jis kenčia ir aš kenčiu, - jis visą laiką reikalauja, kad neščiau tuos kopūstus..."", - sako aktorė. D. Matvejev nuotr./„Fermentacija"" repeticija „Man didžiausia dovana - vaidinti kartu su Vaiva Mainelyte ir Ramučiu Rimeikiu. Aš stengiuosi išnaudoti šį laiką. Šie aktoriai pilni įdomiausių istorijų apie teatrą. Jų gali klausyti ir klausyti... Tų istorijų - kiek bakterijų mūsų žarnyne"", - sako aktorius Giedrius Savickas, vaidinantis Danilą. O Bakterijų vaidmenį gavęs LNDT aktorius Vytautas Anužis pasakoja, kad kūrinys kupinas paradoksalių, įdomių ir smagiai nuteikiančių samprotavimų: „Tai istorija, kurioje daug minties „išdykavimo"", fantazijos ir pasakiškų prielaidų, ir vis dėlto ji skamba asociatyviai. O tos asociacijos paliečia ir akivaizdžias mūsų dienų politines realijas. Visi ultimatumai, kurie ir dabar skamba pasaulyje, pjesėje skamba iš Bakterijų lūpų."" Vaiva Mainelytė (Sofija): Kol neperskaičiau šios pjesės, niekada nesusimasčiau apie tokią didelę bakterijų reikšmę, išskyrus tada, kai po ligos ar sveikstant artimiesiems gydytojai rekomenduodavo gerųjų bakterijų. Bet dabar tenka susimąstyti daug plačiau. Mano vaidmuo - Sofija. Jos Vyras-Gėlytė (aktorius Ramutis Rimeikis) turi priklausomybę nuo raugintų kopūstų. Tai tolygu žmogui, sergančiam priklausomybės liga nuo alkoholio. Jis kenčia ir aš kenčiu, - jis visą laiką reikalauja, kad neščiau tuos kopūstus... Iš tikrųjų, jei tos bakterijos sustreikuotų, tai kas darytųsi mūsų organizme? Taigi - siaubas: sustotų virškinimas, nieko negalėtume valgyti. Raugo neturėtume - duonos neturėtume... Į pjesės situaciją galime žiūrėti ir su humoru - vyras nieko kito nenori, tik kopūstų, bet visi esame patyrę panašių situacijų, kai po ligos nieko kito nenori, tik tam tikro produkto. Aš pati esu tai patyrusi. D. Matvejev nuotr./„Fermentacija"" repeticija Gal labai pasiilgau scenos, gal senokai kūriau naują vaidmenį, bet man labai brangios šios repeticijos, brangus šis procesas, susitikimas su kolegomis. Aišku, aktoriai - kaip maži vaikai - kuo juos labiau glostai, giri, tuo geriau jie jaučiasi. Aš - ne išimtis, kiekvienam aktoriui reikia mikroklimato. Kai jauti, kad tave ir myli, ir rūpinasi tavimi - labai malonu. O su režisieriumi Antanu Obcarsku repeticijų pradžioje buvo tarytum žaidimas, lyg atskirų etiudų pristatymas, jokios įtampos... Aš iš tiesų esu laiminga. Repetuojant „Fermentaciją"" susidūriau su naujos kartos techniniais, vizualiniais sprendimais. Dabar kamera gali mus filmuoti ir iš stiklainio, - tai įdomu. Dabar kiekvieną dieną gali kažką naujo sužinoti. Giedrius Savickas (Danilas): Tikiuosi, kad iki premjeros išmoksiu tekstą. Visą tekstą pasakysiu gražiai intonuodamas. Žmonės mano sakomą tekstą supras, aiškiai girdės... Jie pasižiūrės dar vieną gražią istoriją, kurios „kelionė"" prasidėjo dar vasario mėnesį. Kuriu raugyklos savininką - Danilą. Jam lemta daugiau pamatyti, nors visiems tai yra prieš akis. Kartais žmonėms visą gyvenimą prieš akis - tam tikra tiesa, bet jie jos nepamato, o Danilas kažkaip ją pamatė. Tai, kas visą laiką buvo akivaizdu, jis ėmė ir įvardino. Kartais žmonės net aiškiai regimų ženklų nepastebi, o Danilas ėmė ir pamatė. Kai pamatė, tuomet pradėjo keistis jo pasaulis. Aš pasiilgstu žmonių, repeticijų. Aišku, ir Nacionalinio dramos teatro scena Lietuvoje yra geriausia. Nuo pirmo spektaklio tai pajutau. Tai buvo „Pamišusių merginų šokiai"" (choreografė Anželika Cholina, OKT, 1999). Tame spektaklyje taip pat vaidino Jurgita Dronina, kuri dabar yra Lietuvos nacionalinio operos ir baleto teatro baleto trupės meno vadovė. Ten ji buvo mažytė, iš kiaušinio išsiritusi gulbė. Tuo metu šioje scenoje daug kas iš kiaušinių išsirito. O dabar „Fermentacijoje"" susitinku su puikiais aktoriais, bet didžiausia dovana - vaidinti kartu su Vaiva Mainelyte ir Ramučiu Rimeikiu. Aš stengiuosi išnaudoti šį laiką. Šie aktoriai pilni įdomiausių istorijų apie teatrą. Jų gali klausyti ir klausyti... Tų istorijų - kiek bakterijų mūsų žarnyne. Paskambinu mamai ir džiaugiuosi, kad dabar kalbuosi su Vaiva Mainelyte... Ji - nuostabus žmogus. Man didelė dovana šalia jos pabūti. Jau kurį laiką stebiu Auksinių scenos kryžių apdovanojimus. Stebiu, kaip kas penkeri metai keičiasi jauni žmonės, ir tai tampa neįdomu. Aš noriu, kad salėje sėdėtų Vaiva Mainelytė, Ramutis Rimeikis... Tada būtų įdomu. Jau nekalbant apie tokius aktorius, kaip Arūnas Sakalauskas! Kur jie visi? Aš nesu tas, kuris žiūri į jaunus, man vyresni teatro žmonės yra svarbiausi. Jie tiek daug žino! Jų komplimentai - patys svarbiausi, tai - didelė dovana. Vytautas Anužis (Bakterijos): Pati fermentacija - pozityvus reiškinys. Ji - dar senesnė už civilizaciją. Nežinia, kas vyko su fermentacija, kai neturėjome šitos humanoidinės sistemos ir mūsų taip suprantamos civilizacijos. Fermentacija - tai mikroorganizmų metabolizmas, skverbimasis į organinius junginius, jų ardymas. Išsiskiria energija, ir tik tada tos bakterijos gali daugintis. Šitą reiškinį pastebėjo žmogus ir, būdamas homo sapiens, ėmė ir panaudojo savo reikmėms. Ir turime dabar trilijonus bakterijų savo viduje, kurios mums padeda gyventi. Sakoma, kad mikroflora, esanti mūsų virškinimo sistemoje, yra mūsų antrosios smegenys, ir jos labai svarbios. O viso šito variklis ir yra fermentacija - mikroorganizmų, bakterijų veikla, kuri labai ilgai vyksta. Fermentacijos produktai - kefyras, sūris, vynas, alus, kurį archeologai rado Izraelyje - jam net 13 000 metų. Senesnio produkto už jį nėra. Įsivaizduokime tokią fantastinę situaciją: bakterijos staiga ima ir pareiškia: „Esame jūsų humanoidinės sistemos sąlyga, jūsų gyvybės dalis, bet jums, žmonėms, esame tik kaip priemonė pelnui gauti, o ne kaip lygios būtybės - su savo orumu ir teisėmis... Bakterijų išnaudojimas turi liautis!"" Iš pirmo žvilgsnio skamba fantastiškai - bakterijos kreipiasi į mus kalbėdamos, bet jeigu toks kreipinys įvyksta, tai mūsų pjesės „Fermentacija"" herojams gresia katastrofa. O išeitis iš tos katastrofos pagal visą kūrėjų sumanymą - su bakterijų pagalba leisti suardyti mūsų organinius junginius ir... susilieti su bakterijų pasauliu, kuris yra daug tobulesnis, daug draugiškesnis už žmonių pasaulį. Tai tokie paradoksalūs, įdomūs ir iš karto smagiai nuteikiantys šio kūrinio samprotavimai. Tai istorija, kurioje daug minties „išdykavimo"", fantazijos ir pasakiškų prielaidų, ir vis dėlto ji skamba asociatyviai. O tos asociacijos paliečia ir akivaizdžias mūsų dienų politines realijas. Visi ultimatumai, kurie ir dabar skamba pasaulyje, pjesėje skamba iš Bakterijų lūpų. Žinoma, ultimatumus galima traktuoti kaip neigiamą veiksnį evoliucijai. Kita vertus, tai labai mobilizuoja žmogų ir, tuo pačiu, atkreipia dėmesį į mažesniųjų teises. Scenoje mus verčia suklusti ir kitos situacijos, kurios lyg teigtų: „Neišsikraustykite iš proto su visomis teisėmis visiems!"" Tai tarsi pjesės autoriaus ir spektaklio kūrėjų perspėjimas. Manau, visi šie svarstymai turi būti įdomūs žiūrovui. Kūrinyje mokslas, minties žaidimas ir asociacijos pajungiami minties transliacijai - apie žmonių perspektyvas, apie mūsų požiūrius, apie mūsų laiką, kuriame gyvename. Fantasmagoriška, gal net pasakiška situacija suskamba labai šiuolaikiškai. Bakterijos samprotauja: „Jie (žmonės) kalba apie vieno žmogaus, vieno individo sąmonę! Mūsų sąmonė atsiranda iš to, kad mūsų milijardų milijardai mąstome vienodai. O jeigu kiekvienas mąstytų atskirai? Gal dėl to humanoidai yra tokie beviltiški - žudo, verkia ir pliurpia."" Bakterijoms iš šalies geriau matyti. Pjesė - ir rimta, ir nerimta. Joje yra ir apie ką pagalvoti, ir iš ko pasijuokti Tikrai nenuobodu!","Spektaklyje ""Fermentacija"" pasakojama apie raugyklą, kurioje gerosios bakterijos pradeda maištą dėl išnaudojimo ir reikalauja lygių teisių. Aktoriai dalinasi mintimis apie vaidmenis ir temas, o kūrinys per humorą ir fantastiką gvildena šiuolaikines politines realijas bei žmonių požiūrį į mažesniųjų te"
"Pirmadienį Palangos oro uoste nusileido lėktuvas iš Kopenhagos. Tarp keleivių - pastarųjų savaičių žvaigždė - keliautojas Aurimas Mockus. Jo pasitikti atvyko, artimieji, žurnalistai, šauliai, kurių organizacijai priklauso keliautojas. Besileidžiantį lėktuvą su A.Mockumi pasitiko išskleista didžiulė trispalvė. Vos išlipęs iš lėktuvo keliautojas atsiklaupė ant gimtinės žemės - taip išreikšdamas pagarbą. Oro uoste kepurinę skrabalais paskambino pajūryje gerai žinomas muzikantas Karolis Šileika. Į laukimo salę su žmona įžengęs A.Mockus taip pat ėmė suktis „Telšių klumpakojo"" ritmu. Simbolinį vainiką tėčiui ant kaklo uždėjo dukra. Matas Baranauskas /BNS/Aurimas Mockus parskrido į Lietuvą A.Mockaus geras bičiulis, renginių organizatorius Remigijus Žiogas juokavo, kad tokių sutiktuvių Palangos oro uostas dar nematė. „Pats nusileidau čia vos prieš 7 valandas. Juokiausi, kad, Aurimai, palauk, kartu sugrįšime"", - pasakojo jis. Dar vienos sutiktuvės laukė Klaipėdoje prie keliautojo Antano Poškos paminklo. Šio paminklo atsiradimą inicijavo pats A.Mockus. Mama ne kartą meldėsi R.Žiogas teigė, kad nė minutės neabejojo, kad Aurimas iš šios kelionės grįš sveikas ir gyvas. „Mes buvome ramūs. Dar paskambinau Aurimo žmonai, ji buvo rami. Jai daugiau nerimo kėlė žurnalistų skambučiai po to, kai Aurimą išgelbėjo. Mes juo tikėjome. Žinojome, kad grįš. Tiek visur buvęs: Šiaurės Korėjoje, Ukrainoje"", - kalbėjo R.Žiogas. Aurimo mama Veronika Mockuvienė teigė, kad sūnus nuo mažumės buvęs nutrūktgalvis. Prieš kelionę laiveliu jis pasikalbėjo su mama. Ši bandė atkalbėti, bet suprato, kad neverta. „Jis buvo apsisprendęs"", - teigė ji. Mama pripažino, kad visos kelionės metu ne kartą meldėsi ir prašė Dievo pagalbos. Matas Baranauskas /BNS/Aurimo Mockaus sutiktuvės Klaipėdoje Per kelionę, kuri truko beveik pusę metų, Mockaus šeimą papildė naujas narys - gimė anūkas. Tiki, kad „Kuršis"" sugrįš Kalbėdamas su žurnalistais A.Mockus teigė nesitikėjęs tokių sutiktuvių. „Čia gal nedarbo diena Lietuvoje?"" - retoriškai klausė keliautojas. Jis neslėpė, kad pamatyti savo draugus, išgirsti širdžiai mielą motociklų gausmą - šventė. Aurelijos Jašinskienės / 15min.lt nuotr./A.Mockus su savo draugais motociklininkais Keliautojas tiki, kad sugrįš ir „Kuršis"". „Yra buvę, kad jachta sugrįžo ir po devynerių metų. Tai gal ir su „Kuršiu"" taip bus"", - svarstė jis. O kas toliau? Toliau, anot A.Mockaus, bandymas teisiškai patvirtinti, kad Ramųjį vandenyną įveikė. Jis svarsto parašyti knygą apie patirtus išgyvenimus. Keliautojas atskleidė, kokio dalyko pasiilgo labiausiai. „Baltos patalynės. Kai kelias paras prasimurkdžiau sūriame vandenyje, galvojau tik apie baltą patalynę. Tai čia tas dalykas, apie kurį labiausiai svajojau"", - sakė jis. Matas Baranauskas /BNS/Aurimo Mockaus sutiktuvės Klaipėdoje „Noriu pasižiūrėti ir tiems heiteriukams į veidą ir pasakyti: „Atsiprašau, aš sugrįžau"", - juokėsi A.Mockus. Kelionė truko 144 dienas Žygį Ukrainai paremti klaipėdietis pradėjo prie JAV krantų. Nedideliu irkliniu laiveliu, skambiai pavadintu „Kuršis"", jis leidosi iki Australijos. Suprasti akimirksniu Lietuvis keliautojas A.Mockus spalio 15 d. pradėjo savo didžiąją kelionę per Ramųjį vandenyną. Klaipėdietis vienviete irkline valtimi „Kuršis"" išplaukė iš San Diego miesto įlankos (JAV) ir po 12 tūkst. km irklavimo jis ketino pasiekti Brisbaną Australijoje. Koralų jūroje „Kuršis"" pateko į cikloną. Kovo 3-iąją A.Mockus buvo išgelbėtas australų tarnybų. A.Mockus būtų tapęs pirmuoju žmogumi pasaulyje, įveikusiu tokį maršrutą. Keliautojui nedaug trūko ir iki Guinnesso rekordo pagerinimo. Matas Baranauskas /BNS/Aurimo Mockaus sutiktuvės Klaipėdoje Vandenyje A.Mockus praleido 144 paras. Priartėjus prie Australijos jį pasitiko ciklonas „Alfredas"", ėmęs talžyti laivelį, sutrikdęs keliautojo ryšį su pasauliu. „Tris paras trukęs pragaras"", - taip apie paskutines dienas vandenyne kalbėjo A.Mockus. Lietuvį išgebėjo Australijos jūrų saugumo tarnyba. „Kuršis"" liko plūduriuoti Koralų jūroje.","Keliautojas Aurimas Mockus grįžo į Lietuvą po 144 dienų trukusios kelionės per Ramųjį vandenyną, kurią nutraukė ciklonas, ir buvo šiltai sutiktas Palangos oro uoste, kur jo laukė šeima, draugai, žurnalistai ir muzikantai. Nors „Kuršis“ dar negrįžo, Mockus tikisi teisiškai patvirtinti savo žygį ir galbūt parašyti knygą apie savo patirtis."
"Ketvirtadienį kapitonės Virginijos Paulauskaitės vedama Lietuvos rinktinė, kuriai taip pat atstovauja Olga Dvojeglazova, Rūta Blažienė, Miglė Kiudytė ir Justina Zalieckienė, įspūdingai pasipriešino daugkartinei pasaulio ir Europos čempionei Šveicarijos komandai. Po vieno įspūdingiausių čempionato mačų bei ypač dramatiško finišo lietuvės varžovėms nusileido minimaliu skirtumu 8:9. Po keturių kėlinukų Lietuvos rinktinė atsiliko 1:4, bet po to sužaidė du puikius kėlinukus ir išsiveržė į priekį 6:4. Deja, bet kitame žaidime jau šveicarės atsakė keturiais „sausais"" taškais (6:8). Visgi lietuvės nepasidavė - jos laimėjo vieną tašką aštuntajame kėlinuke (7:8), o devintajame tiesiog įspūdingai išlygino rezultatą neturėdamos paskutinio akmens paleidimo teisės. Teisėjai trissyk su papildoma įranga matavo, kieno akmuo buvo arčiau centro ir galiausiai taškas buvo skirtas Lietuvai (8:8). Vis dėlto antrą sykį iš eilės „pavogti"" akmens iš šveicarių nepavyko ir Europos čempionės dešimtajame kėlinuke pelnė pergalingą tašką. Beje, Šveicarijos rinktinė šiame pasaulio čempionate yra patyrusi vos vieną nesėkmę ir yra vienvaldė lyderė. Prieš tai čempionate Lietuvos rinktinė buvo labai arti pergalės ir prieš Norvegijos komandą - jai nusileista po taip pat dramatiškos kovos 7:8. 3:6 atsilikusios Lietuvos akmenslydininkės per aštuntąjį ir devintąjį kėlinukus pelnė keturis taškus iš eilės ir išsiveržė į priekį 7:6. Deja, bet lemiamame sete norvegės sužaidė itin tiksliai ir pelnė pergalę išplėšusius du taškus. Kitose rungtynėse lietuvėms su vienomis iš čempionato favoričių sekėsi sunkiau - 2:9 nusileista Škotijai, 2:8 - Švedijai. Nepavyko pasiekti pergalės ir žaidžiant su Azijos atstovėmis - Kinijai pralaimėta 2:8, Pietų Korėjai - 4:10. Turnyrą Lietuvos rinktinė baigs penktadienį akistata su Turkijos ekipa. Pastaroji turi tik vieną laimėjimą, todėl mūsiškės turi šansą užimti pasaulio čempionate 12-ą poziciją. Keturios pirmaujančios komandos - Šveicarija (9 pergalės/1 pralaimėjimas), Kanada (8/2), Pietų Korėja (8/2) ir Švedija (8/2) jau užsitikrino vietas atkrintamosiose varžybose. Dėl likusių dviejų vietų kovoja Kinija (6/4), Škotija (6/4) ir Danija (5/5). V.Paulauskaitės komanda teisę dalyvauti planetos pirmenybėse iškovojo Europos pirmenybėse užėmusi aštuntą vietą. Lietuvės taip pat iškovojo teisę dalyvauti olimpinėje atrankoje.","Lietuvos akmenslydžio rinktinė, vadovaujama kapitonės Virginijos Paulauskaitės, po įtemptų ir dramatiškų kovų nusileido Šveicarijai ir kitoms stiprioms komandoms, tačiau dar turi galimybę užimti 12-ąją vietą čempionate, užbaigdama jį rungtynėmis su Turkija."
"Pirmadienį Baltarusijos pareigūnams pranešus apie esą šios šalies teritorijoje sulaikytą JAV pilietį, VSAT patikslina turimus faktus apie galimai to paties asmens buvimą Lietuvoje. „Jis niekaip nėra ir negali būti susijęs su įvykiais Pabradės poligone"", - pabrėžia VSAT. Lietuvoje, VSAT duomenimis, šis asmuo pastarąsias porą savaičių buvo teisėtai. VSAT pareigūnai su juo kovo 26 d. yra bendravę pasienyje su Rusija, Kybartų geležinkelio stotyje, bei 27 ir 30 d. pasienyje su Baltarusija, Kenos geležinkelio stoties prieigose. Baltarusijos Muitinės komiteto spaudos tarnyba pirmadienį pranešė, kad Molodečno mieste, Baltarusijoje, tuščiame traukinio vagone rastas 27 metų amerikietis, nelegaliai įvažiavęs į Baltarusiją iš Lietuvos. JAV pilietis iš Lietuvos esą atkeliavo krovininiu traukiniu, kuris važiavo iš Lietuvos Kenos į Baltarusijos Molodečno miestą, pranešė Muitinės komiteto spaudos tarnyba. Molodečno stotyje muitinės pareigūnai jį pamatė tuščiame prekinio traukinio vagone. Jis sulaikytas už neteisėtą Baltarusijos sienos kirtimą. Amerikietis išsiųstas į Baltarusijos pasienio apsaugos tarnybą tolesniam situacijos aiškinimuisi. Ši žinia tuoj pat imta sieti su ketvirtojo dingusio kario paieška. Ketvirtas dar nerastas karys yra Troy'us Knutsonas-Collinsas, jam yra 28-eri. Geopolitikos ir saugumo studijų centro direktorius Linas Kolaja antradienio rytą LRT radijui sakė, kad tokios spekuliacijos tęsis, nes Rusijos ir Baltarusijos tarnybos dažnai į viešumą išmeta daug prieštaringos informacijos, kurios tikslas sėti chaosą, nepasitikėjimą oficialių institucijų informacija. Anot jo, tai tęsis, kol ketvirtas karys nebus rastas.","Baltarusijos pareigūnams pranešus apie sulaikytą JAV pilietį, kuris esą nelegaliai įvažiavo į šalį iš Lietuvos, VSAT patvirtina, kad šis asmuo pastarąsias savaites buvo teisėtai Lietuvoje ir neturi ryšio su įvykiais Pabradėje. Šis pranešimas siejamas su dingusio kario paieška,"
"Tiesa, bus ir apribojimų. Pranešama, kad A licencija serbų klubams nebus suteikta. Jie neturės lygos akcijų ir nepretenduos į pajamas iš televizijos transliacijų ar komercinių sandorių. Tiek „Partizan"", tiek „Crvena zvezda"" taip pat prieš kiekvieną sezoną turės sumokėti milijoną eurų siekiantį nario mokestį. Šis pasiūlymas siejamas su konkurencija iš šono. Neseniai Nacionalinė krepšinio asociacija (NBA) ir Tarptautinė krepšinio federacija (FIBA) oficialiai pranešė apie tai, jog jau netrukus Europoje steigs naują lygą. Oficialiame pranešime teigiama, kad ši iniciatyva leis pasiekti platesnę Europos sirgalių auditoriją ir paspartins krepšinio plėtrą visame žemyne. Šios derybos tarp NBA ir FIBA prasidėjo daugiau nei prieš metus. Artimiausiu metu abiejų lygų vadovai ketina susitikti su potencialiais investuotojais, komandų ir arenų atstovais bei komerciniais partneriais. Pagal planą naujoji lyga turėtų būti integruota į jau esamą Europos krepšinio sistemą, o joje žaisiančios ekipos galėtų dalyvauti ir savo šalių nacionaliniuose čempionatuose. NBA komisaras Adamas Silveris atskleidė, kad pirminė idėja būtų 16 komandų lyga su 12 nuolatinių klubų. Visgi jis pažymėjo, kad formatas vis dar yra diskusijų procese ir kad pirmiausia siekiama aptarti NBA vaidmenį Europos krepšinyje kartu su FIBA.","Europos krepšinyje planuojama nauja NBA ir FIBA bendra lyga, siekiant pritraukti daugiau sirgalių ir spartinti sporto plėtrą, o serbų klubams bus taikomi apribojimai, įskaitant narystės mokestį ir pajamų iš lygos įplaukų negaunimą."
"Kaip skelbia „Financial Times"", Eurolyga ketina parduoti trečdalį savo akcijų ir už tai tikisi gauti net 300 mln. JAV dolerių. „Derybos vyksta. Mes atidarėme duris"", - „SportsPro"" komentavo P.Motiejūnas. Teodoro Biliūno / BNS nuotr./Paulius Motiejūnas „Norime pasielgti teisingai, nes matėme pavyzdžių, kaip kai kurios sporto šakos gavo pinigų, bet nepasiekė to, ko norėjo. Norime pasimokyti iš klaidų, - tęsė nuo 2023-iųjų Eurolygos gen. direktoriaus pareigas einantis kaunietis. - Atiduoti turnyrus į privačias rankas yra ateitis. Matome, kiek daug kompanijos investuoja į lygas, klubus, kaip kuriamas sportas. Tai - nauja banga ir mes turime į tai atsižvelgti. Panaudotume tuos pinigus kaip steroidus augindami savo turnyrą."" Pasak pranešimo, derybos šiuo metu vykdomos su „BC Partners"", bet dėmesį rodo ir dar dvi kompanijos - „General Atlantic"" (pagrindinė būstinė įsikūrusi Niujorke) ir „SURJ Sport Investment"" iš Saudo Arabijos. P.Motiejūnas taip pat pridūrė nesibaiminantis viešai pristatytų NBA lygos intencijų Europoje. Pastaroji žengti į Europos rinką žada drauge su FIBA. „Kalbos apie galimą NBA įtaką Eurolygoje yra niekas daugiau nei triukšmas, - kalbėdamas su „SportsPro"" rėžė P.Motiejūnas. - Tokio triukšmo bus visada, ypač, kai tiek daug pinigų sukasi aplink. Turime dirbti su realybe, o ne spekuliacijomis. Turiu ir taip pakankamai rūpesčių, kad dar sukčiau galvą dėl to, kas greičiausiai neįvyks. Eriko Ovčarenko / BNS nuotr./Paulius Motiejūnas Jeigu kažkas nori steigti naujas lygas, linkiu jiems viso ko geriausio, tačiau parodykite man naują lygą, kuri būtų sėkminga, tačiau neturėtų realių (sportinių) iššūkių. Tokie dalykai neegzistuoja."" „Aš suprantu NBA interesus ir vertinu, kokia tai didelė lyga - jie didžiausi krepšinio pasaulyje. Tačiau man nepatinka jų požiūris: „Na, mes ateisime ir pamokysime jus, kaip dirbti"". Akivaizdu, kad visi nori klausytis NBA, bet negalime pamiršti sirgalių. Negalime atsidurti situacijoje, kai turėsime penkias skirtingas lygas, penkis skirtingus tarptautinius turnyrus ir žiūrovas, įsijungęs televizorių, paprasčiausiai nesupras, kur kokia komanda žaidžia"", - pabrėžė P.Motiejūnas.","Eurolyga ketina parduoti trečdalį savo akcijų už 300 mln. JAV dolerių ir siekia plėtoti turnyrą pasimokydama iš kitų sporto šakų klaidų. Generalinis direktorius Paulius Motiejūnas pabrėžia, kad NBA intencijos Europoje kelia daug triukšmo, tačiau Eurolyga siekia išlaikyti dėmesį realiems sportiniams išš"
"Mat prieš daugiau nei dešimtmetį moterys sudarė tik 38 proc. visų vairuotojų. Draudimo bendrovės „Gjensidige"" užsakymu „NielsenIQ"" atlikto tyrimo duomenimis, 2024 m. Lietuvoje vairavo 75 proc. vyrų ir 68 proc. moterų. Ketvirtadalis (25 proc.) vyrų ir trečdalis (32 proc.) moterų pasisakė nevairuojantys automobilio. „Tyrimas parodė, kad skirtumų tarp vyrų ir moterų požiūrio į vairavimą beveik nėra. Pavyzdžiui, ketinantys išmokti vairuoti ir įgyti vairuotojo pažymėjimą pasakė po lygiai - ketvirtadalį - vyrų ir moterų"", - atkreipia dėmesį „Gjensidige"" žalų vadovė Baltijos šalims Viktorija Katilienė. Paklausus turinčių vairuotojo pažymėjimą, kas trukdo pradėti vairuoti, baimę įvardijo 9 proc. moterų ir 6 proc. vyrų. Po 18 proc. apklausos dalyvių vyrų ir moterų sakė nevairuojantys, nes neturi nuosavo automobilio. Pasak V. Katilienės, gerėjanti vairavimo kultūra, didėjantis vairuotojų solidarumas ir supratingumas kelyje suteikia drąsos sėsti prie vairo. „Nepatyrę vairuotojai dažniau sukelia nedidelius įvykius, apgadina savo ar kitą transporto priemonę manevruodami gatvėje ar parkavimo vietose. Drąsos ir pasitikėjimo suteikia praktika, ramybė ir prieš išvykstant kruopščiai apgalvotas maršrutas"", - pataria draudimo žalų ekspertė. Vairuojančių moterų ambasadore vadinama vairavimo mokyklos „Mobilūs žmonės"" vadovė Edita Vasaitienė pabrėžia, kad gebėjimas gerai vairuoti priklauso ne nuo lyties, o nuo asmeninių savybių, gebėjimo susikoncentruoti, koordinacijos ir pan. „Dažniausiai vyresnio amžiaus moterys, kurias mokau vairuoti, sako, kad artimieji jas atkalbinėja mokytis vairuoti. Praktika rodo, kad jos puikiai mokosi: yra gerokai atsakingesnės, atkaklesnės ir kryptingesnės už devyniolikmetes. Vyresnės moterys vairuoti išmoksta gerokai greičiau, nes jos motyvuotai siekia tikslo, joms psichologiškai svarbu nugalėti save, todėl kruopščiai imasi šio darbo"", - pasakoja vairavimo mokytoja E. Vasaitienė. Vairavimo mokytoja, remdamasi savo ilgamete vairavimo mokytojos patirtimi, sako, kad anksčiau vyravusi nuomonė apie moteris vairuotojas yra gerokai nutolusi nuo šiandienos realybės. „Mes, moterys, esame atsargesnės. Gal mes ne taip įmantriai manevruojame, neieškome progų, kaip sudėtingiau prisiparkuoti ar pan. Vyrams tokie iššūkiai kelia azartą. Tačiau moterys dėl to vairuoja nei blogiau, nei geriau negu vyrai. Šiuo metu vairavime apskritai neliko nei lyties, nei metų skirtumų"", - pasakoja E. Vasaitienė. Tiesa, vairavimo mokytoja atkreipia dėmesį, kad dalis vairuojančių moterų pačios save nuvertina kaip vairuotojas. „Neretai moterys padaro sau meškos paslaugą - prisiklijuoja ant automobilio lipduką su aukštakulniu bateliu. Tai tarsi išankstinis prisipažinimas - aš prastai vairuoju, nes mano lytis tarsi viską paaiškina. Taigi mes pačios ir toliau skatiname neigiamą požiūrį į vairuojančia moteris. Nemenkinkime taip savęs kelyje!"", - ragina E. Vasaitienė. Tiesa, ji pasidžiaugė, kad ateinanti mokytis vairuoti jaunų moterų karta nebeturi išankstinių nuostatų, kad joms prasčiau seksis vairuoti nei vyrams - merginos drąsiai sėda prie vairo ir rieda į gatves. Reprezentatyvi „NielsenIQ"" Lietuvos 16-64 metų žmonių apklausa buvo atlikta 2024 m. birželio mėn., apklausiant 1600 mūsų šalies respondentų. Tyrimo paklaida - 2,45 proc.","Per pastarąjį dešimtmetį Lietuvoje išaugo moterų vairuotojų skaičius, o tyrimai rodo, kad skirtumų tarp vyrų ir moterų požiūrio į vairavimą beveik nėra. Vairavimo ekspertai pabrėžia, kad vairavimo gebėjimai priklauso ne nuo lyties, o nuo asmeninių savybių, ir skatina moteris pasitikėti"
"Prieš balandžio 12 d. 17:00 val. vyksiančias pirmąsias FK „Kauno Žalgirio"" sezono namų rungtynes Dariaus ir Girėno stadione, „Žalgiris TV"" metė iššūkį komandų kapitonams Fedorui Černychui ir Edgarui Ulanovui. Abu žalgiriečiai sulaukė įvairiausių klausimų apie krepšinį ir futbolą. Išgirdę klausimą apie varžovo sporto šaką iššūkio dalyviai turėjo pranašumą - jie galėjo spėti pirmieji. „Moku šaudyti, eisim į tirą"", - po vieno teisingo spėjimo kvatojosi F.Černychas. E.Ulanovui ir F.Černychui teko spėti, kas buvo pirmasis žalgirietis atvedęs Paulių Jankūną į treniruotę, kiek LKL čempionų titulų turi „Žalgirio"" klubas, kurios legendos marškinėliai į arenos palubes kilo anksčiausiai. „Aš dešimt metų kažkur pamiršau… Skaičiavau nuo 1991-ųjų iki maždaug 2016"", - už galvos griebėsi futbolo komandos kapitonas. Sulaukę klausimų apie futbolą dalyviai turėjo įvardinti rezultatyviausią visų laikų „Kauno Žalgirio"" futbolininką, futbolo atsiradimo „Žalgirio"" organizacijoje metus ar daugiausiai rungtynių sužaidusius klubo futbolininkus. Antroje iššūkio dalyje kapitonams teko klausimai ir apie užsienio futbolą bei krepšinį, tad žalgiriečiams teko nemenkai pasukti galvas. „Mano palaikoma Madrido „Real"" komanda, tikiuosi, kad ji daugiausiai ir laimėjo. Atsimenu, kad neseniai laimėjo dešimtą titulą"", - apie UEFA Čempionų lygą kalbėjo E.Ulanovas. Kurios komandos kapitonas laimėjo ir į kuriuos klausimus sugebėjo atsakyti - rasite pažiūrėję #ŽalgirisChallenge vaizdo įrašą „Žalgirio"" „YouTube"" kanale. Tuo metu bilietus į balandžio 12 d. rungtynes tarp FK „Kauno Žalgirio"" ir Marijampolės „Sūduvos"" galite įsigyti paspaudę čia.","Prieš FK „Kauno Žalgirio"" sezono namų rungtynes „Žalgiris TV"" organizavo iššūkį komandų kapitonams Fedorui Černychui ir Edgarui Ulanovui su klausimais apie futbolą ir krepšinį. Iššūkio akimirkas galima pamatyti „Žalgirio"" „YouTube"" kanale, o bilietus į rungtynes įsigyti internetu."
"Filmuotoje medžiagoje užfiksuota, kaip naikintuvas MiG-29 naktį veikia prieš rusų dronus. Nufilmuota, kaip pilotas numuša du atakos dronus. „Pakėliau lėktuvą į dangų. Tada gavau informaciją apie taikinio skrydžio parametrus: greitį, aukštį, kryptį. Tai buvo smogiamasis dronas. Viską kruopščiai apskaičiavau, įvedžiau taikinį, užfiksavau jį taikiklyje, atlikau raketos paleidimą. Po kelių sekundžių ore pamačiau sprogimą. Buvo pataikyta!"" - pasakojo pilotas. Per vieną skrydį pilotas sunaikino du rusiškus „Shahed"" smogiamuosius dronus. Pasak jo, numušti atakos droną su greitaeigio naikintuvo raketine ginkluote nėra taip paprasta, kaip atrodo. Be to, Ukrainos naikintuvai efektyviai veikia kaip bombonešiai - antžeminių taikinių, skirtų Rusijos kariuomenei. Denfixas atviravo, kad veikti netoli kontaktinės linijos yra labai rizikinga, nes rusai stengiasi nuleisti ant žemės kuo daugiau Ukrainos naikintuvų. „Niekada neužmirši, kai, labai priartėjęs prie kontaktinės linijos, numeti tiksliai valdomas aviacines bombas ant priešo gyvosios jėgos ir technikos telkinio"", - pridūrė pilotas. Praėjusią naktį Ukrainos oro gynybos pajėgos numušė 41 rusų bepilotį orlaivį. Iš viso per naktį rusai į visą Ukrainą paleido 74 bepiločius orlaivius, o Sumų, Charkivo ir Donecko srityse padaryta žalos. Charkive per masinį apšaudymą „Shahed"" dronais užfiksuota apie 15 pataikymų į įmones, kilo gaisrai ir buvo apgadinti netoliese esantys namai. Sužeisti aštuoni žmonės, tarp jų devynių mėnesių kūdikis, septynerių metų berniukas ir šešiolikmetė mergaitė.","Ukrainos naikintuvas MiG-29 naktį numušė du rusų „Shahed"" dronus, o Ukrainos oro gynybos pajėgos per naktį sunaikino 41 rusų droną iš 74 paleistų. Dronų apšaudymai padarė žalos Sumų, Charkivo ir Donecko srityse, sužeisti aštuoni žmonės."
"Apie tokį įsipareigojimą sąjungininkus krašto apsaugos ministrė Dovilė Šakalienė informavo Briuselyje, dalyvaudama Ramšteino grupės susitikime. Kaip BNS nurodė D. Šakalienė, 20 mln. eurų bus skirta amunicijai, dar 7 mln. eurų - trumpo nuotolio elektroninio kovos priemonėms, šias įsigyjant iš Lietuvos gynybos pramonės įmonių, o likę 3 mln. eurų - NATO Saugumo paramos ir mokymo misijai. „Ukraina turi būti pajėgi gintis. Vasaros laikotarpis gali būti itin sudėtingas, todėl paramą turime suteikti ne „vėliau"", o „anksčiau"". Bendra šiandien Ramšteino grupės susitikime deklaruota parama Ukrainai - 21 milijardas eurų"", - pranešime sakė ministrė. Pasak jos, svarbiausia Ukrainos saugumo garantija - šios šalies kariuomenės gebėjimas kovoti, ginkluotųjų pajėgų pajėgumas. D. Šakalienė Briuselyje dalyvavo ir trisdešimt šalių vienijančios „Norinčiųjų koalicijos"" susitikime. „Norinčiųjų koalicijos"" tikslas - suteikti Ukrainai ugnies nutraukimo atveju saugumo garantijas, įskaitant galimą karinių pajėgų dislokavimą. Šiuo metu koalicijos dalyvių skaičius bei kontribucijų lygmuo, galimas veikimo mandatas ir reagavimo į ugnies nutraukimo pažeidimą opcijos intensyviai svarstomos tiek kariniu, tiek politiniu lygiu. Lietuvos deklaruotų įsipareigojimų Ukrainai vertė 2025-aisiais siekia 110 mln. eurų. Pasak D. Šakalienės, galiausiai ši suma šiais metais turėtų pasiekti 200 mln. eurų. „Tai užtikrinimas, kad Rusija neturėtų jokių iliuzijų dėl galimybės žengti toliau. Ar įmanomas tvarus ugnies nutraukimo susitarimas? Rusija iki šiol nė karto nesilaikė jokių susitarimų, todėl negalime puoselėti iliuzijų, turime būti pasirengę visiems scenarijams. Be to, koalicija turi atsakyti ir į klausimus koks konkrečiai bus mūsų mandatas Ukrainoje, kurios valstybės ir kokius pajėgumus suteiks, koks bus atsakas kai Rusija pažeis ugnies nutraukimo susitarimą"", - sakė D. Šakalienė. Europos pareigūnai teigia, kad iki šiol maždaug šešios šalys, įskaitant Jungtinę Karalystę, Prancūziją ir Baltijos šalis, pareiškė galinčios skirti savo karius į Ukrainą. BNS rašė, jog kovą prezidentas Gitanas Nausėda sakė, kad Lietuva tą būtų pasirengusi daryti tik drauge su kitomis partnerėmis. Pagrindinė problema, su kuria susiduria Europos sąjungininkai, besistengiantys parengti kokį nors planą, yra ta, kad jie iš esmės nežino apie Jungtinių Valstijų (JAV) ir Rusijos derybų procesą siekiant sustabdyti kovas. Donaldo Trumpo (Donaldo Trampo) administracija surengė kelis derybų etapus su Ukrainos ir Rusijos pareigūnais, tikėdamasi, kad pavyks sustabdyti kovas, tačiau apčiuopiamų rezultatų kol kas nesulaukė. Nuo tada, kai Rusija daugiau nei prieš trejus metus pradėjo invaziją į Ukrainą, JAV skyrė dešimtis milijardų dolerių karinės pagalbos Ukrainai, tačiau nuo D. Trumpo antrosios kadencijos pradžios apie naują paketą Kyjivui paskelbta nebuvo.","Lietuvos krašto apsaugos ministrė Dovilė Šakalienė Briuselyje pranešė apie 30 mln. eurų paramą Ukrainai, skirtą amunicijai, elektroniniam kovos priemonėms ir NATO misijoms, bei pabrėžė „Norinčiųjų koalicijos“ tikslą užtikrinti Ukrainos saugumą. Europos sąjungininkai, įskaitant Lietuvą, svarsto galimybes dislokuoti karius Ukrainoje, o pagrindinė problema yra nežinomybė apie JAV ir Rusijos derybas."
"Ketvirtadienio vakarą socialiniame tinkle „Facebook"" A.Valinskas parodė išskirtinius kadrus iš vestuvių fotosesijos. „Žvelgiant į nuošalios Vakajamos šventikus ceremonijos metu, aplankė keistas jausmas. Prieš septyniolika metų - pusę prabėgusio gyvenimo - mano jaunatvišką entuziazmą ir dėmesį sugėrė Japonija. Čia, šioje šalyje, palikau daug savo minčių, užsidegimo, prasmės ieškojimo, tikėjimo gyvenimu ir neįveikiamų kliūčių nebuvimu. Juk turi jo turėti, kad būdamas jaunas piemuo, nuspręstum mokytis šios šalies kultūros ir kalbos, ir praleistum joje šimtus dienų. Iki šiol manau, kad visi mes orientalistai kažkiek tokie: mokslininkai-romantikai-mistikos ieškotojai, nepasitenkinantys tais atsakymais, kuriuos randame namuose. Dabar, po pusės savo gyvenimo, aš grįžtu. Ne, ne aš. Parta rhei. Viskas teka. Juk niekas nebrenda į tą pačią upę du kartus, nes nei tai ta pati upė, nei tai tas pats žmogus. Bet kažkur čia, tarp šitų neoninių Japonijos didmiesčių šviesų, tarp akmenukų jos šventyklų soduose, tarp jos milijardų dievų ir budų, vis dar vaikšto tas pats vaikinukas didelėm akim, tikintis, kad gebės išsiaiškinti jos paslaptis. Suradęs jį, apkabinčiau ir pasakyčiau: viskas bus gerai. Pristatyčiau jam žmogų, sutikusį - panašiai kaip ir jis tada - kartu su manimi atvykti didžiausiam savo gyvenimo nuotykiui. Mylintį ir mylimą, su džiugesiu ir nekantrumu išgyvenantį visa tai, ką mato aplinkui. Padėkočiau jam už drąsą ir už tam tikrą kvailystę, leidusią nepaisyti visų baimių, ir sekusiu paskui ne visada paaiškinamą trauką, palaikusį savyje tą ugnį, be kurios gyvenimas viso labo rusena, bet neskleidžia šviesos. Nes ta ugnis, kuri jam tuo metu nušvietė kelią, kurstoma tais pačiais principais, kaip ir meilė. Tikėjimu, kad viskas bus gerai. Kad nepaisant sunkumumų, yra verta. Kad tas jausmas, kuris kartais neleidžia užmigt, nors ir nepaaiškinamas, bet yra tikras. Kad kartais reikia pasileisti paskui jį, ir leistis į nuotykį. Aš pasileidžiu. Aira Ragauskaite, myliu Tave, ir viskas bus gerai"", - po pasidalintomis nuotraukomis jautriai rašė vyras. Primename, kad apie svetur įvykusias sūnaus vestuves pranešė jo tėtis televizijos laidų ir renginių vedėjas bei prodiuseris Arūnas Valinskas. Arūnas Valinskas apie Japonijoje įvykusias sūnaus vestuves prakalbo 15min tinklalaidėje „Valinskas žino"". Jis pasidalijo ir keliomis vedybų detalėmis. „Mudu su Inga Valinskiene pirmą kartą turime oficialią marčią. Mes padovanojome jiems povestuvinę kelionę. Kai išvažiavo, jie karštai žadėjo, kad kiekvienas euras bus nukreiptas anūko gamybai"", - minėtoje tinklalaidėje linksmai pasakojo A.Valinskas. Asmeninio archyvo nuotr./Arūnas Valinskas jaunesnysis su žmona Aira Jis atskleidė, kokios emocijos užplūdo sūnui įžengus į naują gyvenimo etapą. „Jie susituokė Japonijoje, atsiuntė nuotraukas, labai tuo džiaugiuosi"", - 15min tinklalaidėje „Valinskas žino"" kalbėjo Arūnas. kad Arūnas Valinskas jaunesnysis susižadėjo su mylimąja praėjusių metų vasarą. Seimo narys širdies draugei pasipiršo ypatingoje vietoje, prie krioklio. Dėl šios priežasties jo tėvams Ingai ir Arūnui Valinskams praėjusios Kalėdos dovanos buvo išskirtinės - jie susipažino su sūnaus Arūno išrinktosios Airos tėvais. Ši pažintis buvo pirmoji prieš sūnaus vestuves. Tada paklaustas, kaip vertina tuomet dar būsimą savo marčią Airą ir kokie jų santykiai, A.Valinskas tik tarstelėjo - šeimoje yra griežta taisyklė. „Mes niekaip nevertiname. Šiuo klausimu mes su Inga kažkada esame pasakę, kad savo vaikams niekada nerinksime profesijų, specialybių ir antrųjų pusių. Taip ir darome. O šiaip ji nuostabi, puiki moteris ir aš tikiuosi, kad jie bus labai gera ir tvirta šeima"", - kalbėjo Arūnas.","Arūnas Valinskas socialiniame tinkle „Facebook“ pasidalijo jausminga žinute apie savo sūnaus vestuves Japonijoje, prisimindamas savo praeities ryšį su šia šalimi ir išreikšdamas meilę žmonai Aira Ragauskaitei. Jis taip pat pasidalijo džiaugsmu dėl naujos šeimos narės ir pristatė, kad su Inga Valinskiene pirmą kartą turi oficialią marčią."
"Genialiais darbais garsėjantis šviesos architektas Arvydas Buinauskas Giedrės koncerto erdvei suteikė naujų impulsų, paversdamas sceną baltu, futuristiniu kambariu su banguojančiu sietynu, jungiančiu devintojo dešimtmečio pabaigą su dirbtinio intelekto ateitimi. Lokatoriais virstantys veidrodžiai sustiprino idėją kaip niekad giliai žvelgti kiaurai sielas ir reflektuoti tai, kas ten pričiumpama. Luko Grušecko nuotr./Giedrės koncertas Vilniuje Baltų grindų scenoje, apsuptoje baltomis draperijomis - ir baltas fortepijonas, ir baltai vilkintys muzikantai bei pritariančios vokalistės. Visoje šioje išsigalvotoje, sterilioje kompozicijoje centrinė figūra - Giedrė - miniatiūra, kurioje telpa visas spalvotas pasaulis, kuri geba aplink save pakeisti viską - iki raudonumo sušildyti nuotaiką, išdalinti gazuotas emocijas, priversti du tūkstančius žmonių vienu metu kuo nuoširdžiausiai dainuoti „Gera"" ir drauge su Marijonu Mikutavičiumi uždegti dangų. „Galima tiesiog ištirpti nuo gražumo"", - apie dueto pasirodymą „Instagrame"" rašė TV ir radijo laidų vedėja Eglė Kernagytė-Dambrauskė. „Išėjusi į sceną nė kiek nesijaudinau, jaučiausi rami - viskas tvarkoje. Bet vėliau ėmiau žvalgytis ir suvokti situaciją. Ai, čia šitaip viskas... Niekas nepastebėjo, bet aš iš tiesų akimirką sutrikau, - po koncerto prisipažino Giedrė. - Kai per dainą „Gera"" visa salė atsistojo ir prožektoriai, prieš tai kalę man į akis, leido pamatyti, kad „Compensa"" - pilna iki paskutinių balkono eilių, ir visi žmonės šoka, dainuoja kartu, man pačiai buvo ne tas žodis, kaip gera. Ta banga įtraukė. Kaip žmonės išauga batus, kelnes, megztinius - taip aš jaučiausi priaugusi. Ir nesiruošiu numesti tų kilogramų - ketinu tik pilnėti."" Ryčio Šeškaičio nuotr./Giedrės koncertas Vilniuje Drauge su Giedre koncerte taip pat pasirodė Justinas Jarutis, „Happyendless"", Paulius Vaicekauskas-Plucando, Andrejus Polevikovas, Darius Rudys, Tomas Dičiūnas, Justė Kraujelytė ir Eglė Gadeikytė. Itin „giedriškus"" kostiumus paruošė „The Pose Brand"" įkūrėja Kamilė Bukauskaitė. „Kostiumų kūrimo procesas su Giedre visada vyksta labai organiškai - atrodo, užbaigiame viena kitos sakinius, - sako K.Bukauskaitė. - Organiškai gimė ir idėja kurti sceninę spintos kapsulę, kurioje nauji kostiumai dera su jau seniau sukurtais. Tai - savotiškas pareiškimas eroje, kai ore tvyro impulsas žiūrovą stebinti vis naujais fejerverkais."" Ryčio Šeškaičio nuotr./Giedrės koncertas Vilniuje Didžiausiam Giedrės koncertui buvo parinkti trys įvaizdžiai. „Vieną kostiumų įkvėpė 90-ųjų treningų mada, įkomponuojant detales, kurių čia tarsi neturėtų būti - striukėje atsirado lietpalčiui būdinga apykaklė. Dekoro spalvos atkartoja albumo „Kiaurai sielas"" spalvinę gamą, parinktas atšvaitinis audinys, kad kiaurai sielas šviestų ne tik garsas, bet ir vaizdas. Tradicija šen bei ten pabarstysi šmaikščių užrašų čia realizavosi pačios Giedrės ranka raitytu parašu - „Kilčiauskienė"" bei specialiai sukurtu logotipu „artistė"" - šiam, beje, mes turime ir tolimesnių planų. Visus koncerto kostiumus lydi sidabras bei švytėjimo, žėrėjimo efektas."" Ryčio Šeškaičio nuotr./Giedrės koncertas Vilniuje Žėrinti Giedrė išties buvo vakaro ikona, kuriai klausytojai dar ilgai plojo. „Aš noriu labai labai padėkoti savo publikai už lojalumą ir pasitikėjimą. Ir tiems, kurie yra išlikę su manimi tiek daug metų, ir naujai publikai, kuri yra tokia smalsi ir atrandanti, - kalbėjo Giedrė. - Tai buvo startas, pirma serija. Važiuojame toliau!""","Giedrės koncerte Vilniuje, kurio scenos dizainą kūrė Arvydas Buinauskas, buvo pasitelkta futuristinė šviesos architektūra, o atlikėja sugebėjo sukurti šiltą ir įtraukiančią atmosferą, kartu su kitais muzikantais bei ypatingais kostiumais stebino žiūrovus. Šis įspūdingas renginys, kuriame dalyvavo žymūs svečiai ir stilistė Kamilė Bukauskaitė, tapo Giedrės kūrybinio kelio nauju startu."
"Pokalbis vyks didėjant įtampai dėl muitų ir D. Trumpo siekio aneksuoti savo šiaurinę kaimynę. „Pokalbis numatytas šį rytą"", - su anonimiškumo sąlyga kalbėjęs pareigūnas sakė naujienų agentūrai AFP. Ketvirtadienį M. Carney buvo sakęs, kad su D. Trumpu kalbėsis „per artimiausią dieną ar dvi"". Jis taip pat pareiškė, kad baigėsi glaudžių ekonominių, saugumo ir karinių ryšių tarp Kanados ir Jungtinių Valstijų era. M. Carney prieš dvi savaites pakeitė Justiną Trudeau (Džastiną Triudo) ministro pirmininko poste ir sušaukė pirmalaikius rinkimus balandžio 28 dieną. Paprastai naujasis Kanados vadovas iškart po to, kai pradeda eiti pareigas, pirmiausia paskambina JAV prezidentui, tačiau D. Trumpas ir M. Carney dar nesikalbėjo. M. Carney griežtai kritikavo šią savaitę priimtą D. Trumpo sprendimą įvesti didelius muitus automobiliams. Kitą savaitę įsigalios D. Trumpo planuojamas 25 proc. tarifas visiems ne JAV pagamintiems automobiliams, kuris gali būti pražūtingas Kanados automobilių pramonei, sukūrusiai apie 500 tūkst. darbo vietų. Po D. Trumpo pranešimo M. Carney sustabdė savo rinkimų kampaniją ir grįžo į Otavą, kur surengė skubų vyriausybės posėdį, skirtą aptarti prekybos karo su Jungtinėmis Valstijomis taktiką. Jis teigė, kad Kanada imsis atsakomųjų priemonių dėl tarifų automobiliams, vadindama juos nepagrįstais ir pažeidžiančiais galiojančius prekybos susitarimus. Tačiau didžiausio visuomenės susidomėjimo sulaukė tas M. Carney pareiškimas, kuriame jis perspėjo, kad D. Trumpas visam laikui pakeitė dviejų Šiaurės Amerikos kaimynių santykius. Nuo sausio, kai grįžo į valdžią, D. Trumpas ne kartą paragino Kanadą, kuri yra artima NATO sąjungininkė, tapti 51-ąja JAV valstija. „Senieji mūsų santykiai su Jungtinėmis Valstijomis, grindžiami mūsų ekonomikų integracijos stiprinimu ir glaudžiu bendradarbiavimu saugumo ir karinėje srityje, baigėsi"", - pažymėjo M. Carney. M. Carney perspėjo, kad nedalyvaus esminėse prekybos derybose su Vašingtonu, kol prezidentas neparodys Kanadai pagarbos, ypač nutraukdamas nuolatinius grasinimus aneksuoti šią šalį.","Kanados ministro pirmininko M. Carney ir JAV prezidento D. Trumpo santykiai įtempti dėl pastarųjų muitų įvestų automobiliams ir D. Trumpo siekio, kad Kanada taptų 51-ąja JAV valstija, o M. Carney perspėjo dėl galimų atsakomųjų priemonių ir atsisakė dalyvauti prekybos derybose, kol nebus nutraukti grasinimai aneksuoti Kanadą."
"Į Lietuvos nacionalinį dramos teatrą susirinko gausus būrys teatro bendruomenės atstovų ir šio meno gerbėjų. Tarp jų galima išvysti dirigentą Ričardą Šumilą ir režisierę, grupės „Kamanių šilelis"" sielą Kamilę Gudmonaitę, aktorę Tomą Vaškevičiūtę su mylimuoju architektu Aleksandru Kavaliausku, režisierių Gytį Padegimą, dizainerę Sandrą Straukaitę, rinkodaros specialistę Dovilę Filmanavičiūtę, aktorius Inetą Stasiulytę ir Aistį Mickevičių, prodiuserį Haroldą Mackevičių, „Kino pavasario"" vadovą Algirdą Ramašką, laidų vedėjas Ugnę Siparę, Gabrielę Martirosian ir kitus. Fotogalerija: Spektaklį pagal originalią Lauryno Adomaičio pjesę statė režisierius Antanas Obcarskas. Žiūrovai Didžioje scenoje pamatė nedidelę gastrostudiją, prekiaujančią raugintais produktais, kurioje įvyksta biologinė revoliucija. Gerosios bakterijos nustoja dirbti ir jokie produktai nebeužrūgsta. Raugyklos vedėjas Danilas, praleidęs tarp bakterijų visą gyvenimą, netikėtai išgirsta jų balsą. Jos piktos. Bakterijoms gana išnaudojimo, jos nori lygių teisių ir grasina pasauliui. Artėjant premjerai, aktoriai Vaiva Mainelytė, Giedrius Savickas ir Vytautas Anužis dalijasi mintimis apie vaidmenis ir spektaklio temas. Pauliaus Peleckio / BNS nuotr./Spektaklio „Fermentacija"" premjeros svečiai Vieną iš nuolatinių gastrostudijos klienčių vaidinanti LNDT aktorė Vaiva Mainelytė prisipažįsta, kad kol neperskaitė šios pjesės, niekada nesusimastė apie tokią didelę bakterijų reikšmę. „Dabar tenka susimąstyti daug plačiau. Mano vaidmuo - Sofija. Jos Vyras-Gėlytė (aktorius Ramutis Rimeikis) turi priklausomybę nuo raugintų kopūstų. Jis kenčia ir aš kenčiu, - jis visą laiką reikalauja, kad neščiau tuos kopūstus..."", - sakė aktorė. „Man didžiausia dovana - vaidinti kartu su Vaiva Mainelyte ir Ramučiu Rimeikiu. Aš stengiuosi išnaudoti šį laiką. Šie aktoriai pilni įdomiausių istorijų apie teatrą. Jų gali klausyti ir klausyti... Tų istorijų - kiek bakterijų mūsų žarnyne"", - sakė aktorius Giedrius Savickas, vaidinantis Danilą. O Bakterijų vaidmenį gavęs LNDT aktorius Vytautas Anužis pasakoja, kad kūrinys kupinas paradoksalių, įdomių ir smagiai nuteikiančių samprotavimų: „Tai istorija, kurioje daug minties „išdykavimo"", fantazijos ir pasakiškų prielaidų, ir vis dėlto ji skamba asociatyviai. O tos asociacijos paliečia ir akivaizdžias mūsų dienų politines realijas. Visi ultimatumai, kurie ir dabar skamba pasaulyje, pjesėje skamba iš Bakterijų lūpų."" D. Matvejevo nuotr./Spektaklis „Fermentacija"" aktorė Vaiva Mainelytė Vaiva Mainelytė (Sofija): Kol neperskaičiau šios pjesės, niekada nesusimasčiau apie tokią didelę bakterijų reikšmę, išskyrus tada, kai po ligos ar sveikstant artimiesiems gydytojai rekomenduodavo gerųjų bakterijų. Bet dabar tenka susimąstyti daug plačiau. Mano vaidmuo - Sofija. Jos Vyras-Gėlytė (aktorius Ramutis Rimeikis) turi priklausomybę nuo raugintų kopūstų. Tai tolygu žmogui, sergančiam priklausomybės liga nuo alkoholio. Jis kenčia ir aš kenčiu, - jis visą laiką reikalauja, kad neščiau tuos kopūstus... Iš tikrųjų, jei tos bakterijos sustreikuotų, tai kas darytųsi mūsų organizme? Taigi - siaubas: sustotų virškinimas, nieko negalėtume valgyti. Raugo neturėtume - duonos neturėtume... Į pjesės situaciją galime žiūrėti ir su humoru - vyras nieko kito nenori, tik kopūstų, bet visi esame patyrę panašių situacijų, kai po ligos nieko kito nenori, tik tam tikro produkto. Aš pati esu tai patyrusi. Gal labai pasiilgau scenos, gal senokai kūriau naują vaidmenį, bet man labai brangios šios repeticijos, brangus šis procesas, susitikimas su kolegomis. Aišku, aktoriai - kaip maži vaikai - kuo juos labiau glostai, giri, tuo geriau jie jaučiasi. Aš - ne išimtis, kiekvienam aktoriui reikia mikroklimato. Kai jauti, kad tave ir myli, ir rūpinasi tavimi - labai malonu. O su režisieriumi Antanu Obcarsku repeticijų pradžioje buvo tarytum žaidimas, lyg atskirų etiudų pristatymas, jokios įtampos... Aš iš tiesų esu laiminga. Repetuojant „Fermentaciją"" susidūriau su naujos kartos techniniais, vizualiniais sprendimais. Dabar kamera gali mus filmuoti ir iš stiklainio, - tai įdomu. Dabar kiekvieną dieną gali kažką naujo sužinoti. D. Matvejevo nuotr./Spektaklis „Fermentacija"" aktorius Giedrius Savickas Giedrius Savickas (Danilas): Tikiuosi, kad iki premjeros išmoksiu tekstą. Visą tekstą pasakysiu gražiai intonuodamas. Žmonės mano sakomą tekstą supras, aiškiai girdės... Jie pasižiūrės dar vieną gražią istoriją, kurios „kelionė"" prasidėjo dar vasario mėnesį. Kuriu raugyklos savininką - Danilą. Jam lemta daugiau pamatyti, nors visiems tai yra prieš akis. Kartais žmonėms visą gyvenimą prieš akis - tam tikra tiesa, bet jie jos nepamato, o Danilas kažkaip ją pamatė. Tai, kas visą laiką buvo akivaizdu, jis ėmė ir įvardino. Kartais žmonės net aiškiai regimų ženklų nepastebi, o Danilas ėmė ir pamatė. Kai pamatė, tuomet pradėjo keistis jo pasaulis. Aš pasiilgstu žmonių, repeticijų. Aišku, ir Nacionalinio dramos teatro scena Lietuvoje yra geriausia. Nuo pirmo spektaklio tai pajutau. Tai buvo „Pamišusių merginų šokiai"" (choreografė Anželika Cholina, OKT, 1999). Tame spektaklyje taip pat vaidino Jurgita Dronina, kuri dabar yra Lietuvos nacionalinio operos ir baleto teatro baleto trupės meno vadovė. Ten ji buvo mažytė, iš kiaušinio išsiritusi gulbė. Tuo metu šioje scenoje daug kas iš kiaušinių išsirito. O dabar „Fermentacijoje"" susitinku su puikiais aktoriais, bet didžiausia dovana - vaidinti kartu su Vaiva Mainelyte ir Ramučiu Rimeikiu. Aš stengiuosi išnaudoti šį laiką. Šie aktoriai pilni įdomiausių istorijų apie teatrą. Jų gali klausyti ir klausyti... Tų istorijų - kiek bakterijų mūsų žarnyne. Paskambinu mamai ir džiaugiuosi, kad dabar kalbuosi su Vaiva Mainelyte... Ji - nuostabus žmogus. Man didelė dovana šalia jos pabūti. Jau kurį laiką stebiu Auksinių scenos kryžių apdovanojimus. Stebiu, kaip kas penkeri metai keičiasi jauni žmonės, ir tai tampa neįdomu. Aš noriu, kad salėje sėdėtų Vaiva Mainelytė, Ramutis Rimeikis... Tada būtų įdomu. Jau nekalbant apie tokius aktorius, kaip Arūnas Sakalauskas! Kur jie visi? Aš nesu tas, kuris žiūri į jaunus, man vyresni teatro žmonės yra svarbiausi. Jie tiek daug žino! Jų komplimentai - patys svarbiausi, tai - didelė dovana. I.Juodytės nuotr./Spektaklis „Fermentacija"" aktorius Vytautas Anužis Vytautas Anužis (Bakterijos): Pati fermentacija - pozityvus reiškinys. Ji - dar senesnė už civilizaciją. Nežinia, kas vyko su fermentacija, kai neturėjome šitos humanoidinės sistemos ir mūsų taip suprantamos civilizacijos. Fermentacija - tai mikroorganizmų metabolizmas, skverbimasis į organinius junginius, jų ardymas. Išsiskiria energija, ir tik tada tos bakterijos gali daugintis. Šitą reiškinį pastebėjo žmogus ir, būdamas homo sapiens, ėmė ir panaudojo savo reikmėms. Ir turime dabar trilijonus bakterijų savo viduje, kurios mums padeda gyventi. Sakoma, kad mikroflora, esanti mūsų virškinimo sistemoje, yra mūsų antrosios smegenys, ir jos labai svarbios. O viso šito variklis ir yra fermentacija - mikroorganizmų, bakterijų veikla, kuri labai ilgai vyksta. Fermentacijos produktai - kefyras, sūris, vynas, alus, kurį archeologai rado Izraelyje - jam net 13 000 metų. Senesnio produkto už jį nėra. Įsivaizduokime tokią fantastinę situaciją: bakterijos staiga ima ir pareiškia: „Esame jūsų humanoidinės sistemos sąlyga, jūsų gyvybės dalis, bet jums, žmonėms, esame tik kaip priemonė pelnui gauti, o ne kaip lygios būtybės - su savo orumu ir teisėmis... Bakterijų išnaudojimas turi liautis!"" Iš pirmo žvilgsnio skamba fantastiškai - bakterijos kreipiasi į mus kalbėdamos, bet jeigu toks kreipinys įvyksta, tai mūsų pjesės „Fermentacija"" herojams gresia katastrofa. O išeitis iš tos katastrofos pagal visą kūrėjų sumanymą - su bakterijų pagalba leisti suardyti mūsų organinius junginius ir... susilieti su bakterijų pasauliu, kuris yra daug tobulesnis, daug draugiškesnis už žmonių pasaulį. Tai tokie paradoksalūs, įdomūs ir iš karto smagiai nuteikiantys šio kūrinio samprotavimai. Tai istorija, kurioje daug minties „išdykavimo"", fantazijos ir pasakiškų prielaidų, ir vis dėlto ji skamba asociatyviai. O tos asociacijos paliečia ir akivaizdžias mūsų dienų politines realijas. Visi ultimatumai, kurie ir dabar skamba pasaulyje, pjesėje skamba iš Bakterijų lūpų. Žinoma, ultimatumus galima traktuoti kaip neigiamą veiksnį evoliucijai. Kita vertus, tai labai mobilizuoja žmogų ir, tuo pačiu, atkreipia dėmesį į mažesniųjų teises. Scenoje mus verčia suklusti ir kitos situacijos, kurios lyg teigtų: „Neišsikraustykite iš proto su visomis teisėmis visiems!"" Tai tarsi pjesės autoriaus ir spektaklio kūrėjų perspėjimas. Manau, visi šie svarstymai turi būti įdomūs žiūrovui. Kūrinyje mokslas, minties žaidimas ir asociacijos pajungiami minties transliacijai - apie žmonių perspektyvas, apie mūsų požiūrius, apie mūsų laiką, kuriame gyvename. Fantasmagoriška, gal net pasakiška situacija suskamba labai šiuolaikiškai. Bakterijos samprotauja: „Jie (žmonės) kalba apie vieno žmogaus, vieno individo sąmonę! Mūsų sąmonė atsiranda iš to, kad mūsų milijardų milijardai mąstome vienodai. O jeigu kiekvienas mąstytų atskirai? Gal dėl to humanoidai yra tokie beviltiški - žudo, verkia ir pliurpia."" Bakterijoms iš šalies geriau matyti. Pjesė - ir rimta, ir nerimta. Joje yra ir apie ką pagalvoti, ir iš ko pasijuokti Tikrai nenuobodu!","Lietuvos nacionaliniame dramos teatre įvyko spektaklio „Fermentacija“ premjera, kurioje teatro bendruomenė ir žiūrovai stebėjo originalią Lauryno Adomaičio pjesę apie bakterijų revoliuciją ir jos asociacijas su šiuolaikinėmis politinėmis realijomis. Spektaklis, režisuotas Antano Obcarsko, išsiskiria fantasmagoriniais elementais, įdomiomis mintimis ir humoro dozėmis, o aktoriai, tokie kaip Vaiva Mainelytė, Giedrius Savickas ir Vytautas Anužis, dalijosi savo įžvalgomis apie vaidmenis ir spektaklio temas."
"Šia premija pagerbti ir apdovanoti: Romualdas Granauskas už romaną „Rūkas virš slėnių"" (Lietuvos rašytojų sąjungos leidykla, 2007), Leonardas Gutauskas už romaną „Daiktai"" (Lietuvos rašytojų sąjungos leidykla, 2008), Vytautas Martinkus už romaną „Žemaičio garlėkys"" (Lietuvos rašytojų sąjungos leidykla, 2009), Valdas Papievis už romaną „Eiti"" (Lietuvos rašytojų sąjungos leidykla, 2010), Vladas Kalvaitis už romaną „Sustiprinto režimo barakas"" („Kauko laiptai"", 2011), Donaldas Kajokas už romaną „Ežeras ir kiti jį lydintys asmenys"" („Tyto alba"", 2012), Grigorijus Kanovičius už romaną „Miestelio romansas"" („Tyto alba"", 2013), Kristina Sabaliauskaitė už romanų ciklą „Silva Rerum"" (I-III) („Baltos lankos"", 2008-2014), Birutė Jonuškaitė už romaną „Maranta"" (Lietuvos rašytojų sąjungos leidykla, 2015), Sigitas Parulskis už romaną „Nutylėtų lelijų miestas"" („Alma littera"", 2016), Markas Zingeris už romaną „Aš sėdėjau Stalinui ant kelių"" (Lietuvos rašytojų sąjungos leidykla, 2017), Rugilė Audenienė už romaną „Vojaĝo"" („Aukso žuvys"", 2020), Ieva Dumbrytė už romaną „Šaltienos bistro"" („Kitos knygos"", 2021), Danutė Kalinauskaitė už romaną „Baltieji prieš juoduosius"" („Tyto alba"", 2023). PALAIKYKITE. Paremti 15min kultūrą galite skirdami paramą VšĮ „Penkiolika minučių"". 2019, 2020 ir 2023 metais premija nebuvo teikiama. Kandidatus premijai gauti gali siūlyti leidyklos, menininkų organizacijos, bibliotekos ir patys autoriai iki 2025 m. balandžio 30 d. Lietuvos rašytojų sąjungai (K.Sirvydo g. 6, Vilnius). Pateikiami 5 (penki) knygos egzemplioriai ir elektroninė versija bei rekomendacinis raštas (iki 2 psl. kompiuteriu). Konkurse gali dalyvauti ir nauji romanai, išleisti kūrinių rinktinėje. Jeigu romaną sudaro kelios dalys (trilogija, ciklas ir pan.), romanas vertinamas pasirodžius paskutinei daliai. Tam pačiam autoriui premija antrą kartą neskiriama. Premija gali būti skirta ir po autoriaus mirties. Laureatui bus įteiktas diplomas ir 10 000 (dešimties) tūkstančių eurų piniginė premija, kurią kasmet skiria rašytojo sūnus fotomenininkas Jonas Dovydėnas.","Šis tekstas aprašo literatūrinę premiją, kuri kasmet teikiama už geriausius romanus, išleistus Lietuvoje, nurodant laureatus nuo 2007 iki 2023 metų. Premija siekia 10 000 eurų ir ją gali laimėti tik nauji kūriniai arba kūriniai, kurių visos dalys jau išleistos, tačiau vienam autoriui ji neskiri"
"Bendrovės „Clarify Capital"" atlikto tyrimo duomenimis, daugiau kaip 30 proc. amerikiečių nustojo pirkti kiaušinius dėl jų kainos. Populiari Velykų tradicija yra kiaušinių dažymas: amerikiečiai į tai žvelgia kūrybiškai - sumanė, ką dažyti vietoj kiaušinių. Kaip rašo „The New York Times"", socialinėje medijoje plinta vaizdo įrašai, kaip žmonės spalvina kitus netikėtus maisto produktus, pavyzdžiui, zefyrus, bulves ir svogūnus. Vieną iš tokių „TikTok"" vaizdo įrašų paskelbė turinio kūrėja Steph Gigliotti - jame buvo parodyta gausybė gražiai nuspalvintų zefyrų. Vaizdo įraše ji sako: „Sutaupykite krūvą pinigų ir vietoj kiaušinių nuspalvinkite zefyrus."" #dyingmarshmallows #eastereggs #eastertradition ♬ Cooking Time - TonsTone @stephgigliotti28 How to color marshmallows You’ll need: Marshmallows- large or extra large Liquid food coloring Water Cups Toothpicks Styrofoam or similar to stick the toothpicks into so the marshmallows can dry Optional: brand new never used paintbrushes How to: Fill the cups halfway with water. Add food coloring in your choice of colors to each cup and mix well. Place a toothpick into the marshmallows and dip into your color of choice. The longer you submerge the marshmallow the more vibrant the color will be. Stick the toothpicked marshmallow in the styrofoam to dry. Do not let the marshmallow bottoms touch the styrofoam or they will not dry thoroughly. Let dry 30 minutes to 45 minutes. You’ll know they are ready when the marshmallows are dry and not sticky or tacky to touch. Enjoy as is or make into s’mores or Rice Krispie treats. If you’d like the marshmallows to be multicolored, dip half of the marshmallow into the coloring and let dry completely before dipping the other side into a different color. Use the colored water to paint designs on the marshmallows; just ensure to use a new paintbrush that hasn’t been used in paint. #easter „Galite naudoti bet kokio dydžio zefyrus, tačiau mums labiau patinka gražūs, dideli, kad būtų dramatiškas efektas"", - sakė ji „CBS News"". Daugelis tėvų šventinio vaizdo įrašo komentarų skiltyje gyrė S.Gigliotti už jos kūrybiškumą, taupant pinigus. „Tai tokia puiki idėja! Spalvotų kiaušinių niekas nevalgo, todėl šie tikrai bus suvalgyti!"" - rašė vienas komentatorius. Kitas internautas antrino: „Puiki idėja!!! Ypač dėl to, kad kiaušiniai šiais laikais yra tokia brangi prekė!"" Kituose internetiniuose vaizdo įrašuose rodoma, kaip į atskirus indus su dažais pilamos mažos geltonos bulvės - jos dažomos kaip kiaušiniai, tik tai daug pigiau. Atrodo, kad net jei žmonės tvirtai laikosi tradicijų ir nori dažyti kiaušinius - nepaisant to, kad jie brangūs - kiaušinių trūkumas yra dar viena kliūtis, kurią reikia įveikti. Mičigane gyvenanti maisto tinklaraštininkė Lexi Harrison laikraščiui „Times"" sakė: „Daugiau nei pusę kartų, kai per pastarąjį mėnesį buvau parduotuvėje, kiaušinių nebuvo."" Dėl šios priežasties kai kuriose maisto prekių parduotuvėse, konkrečiai „Trader Joe's"" Manhatane, pirkėjams leidžiama pirkti tik po vieną dėžutę kiaušinių. O ūkiai visoje šalyje, pavyzdžiui, „Young's Jersey Dairy Yellow Springs"", Ohajo valstijoje, nesiryžta tęsti kitų tradicijų, pavyzdžiui, velykinių kiaušinių medžioklės, nes „nenori sunaikinti vietinių atsargų"". Paprastai ūkis kiaušinių medžioklei išleidžia apie 3000 dolerių, tačiau šiemet juos paaukos vietos maisto bankams, rašo „Times"".","Dėl kylančių kiaušinių kainų ir trūkumo, amerikiečiai ieško alternatyvų Velykų tradicijų tęsimui, dažydami kitus maisto produktus, pavyzdžiui, zefyrus ar bulves. Socialinėje medijoje plinta vaizdo įrašai su šiais kūrybiškais sprendimais, o kai kurios parduotuvės riboja kiaušinių pirkimą."
"Socialiniame tinkle „Instagram"" I.Stonkuvienė pasidalijo intriguojančiu vaizdo įrašu. Juo ji sutiko pasidalinti ir su portalo Žmonės.lt skaitytojais. Vaizdelyje užfiksuota kaip draugės įteikia jai mažą raudoną dėžutę ir kviečia pasilinksminti su jomis paskutinį kartą prieš ištekant ir taip atšvęsti mergvakarį. „Brangi drauge, viso mergvakario komiteto vardu noriu tave areštuoti keliom dienelėm ir padovanoti tokią dovanėlę"", - sako viena iš draugių. Jaudulio ir emocijų neslepianti I.Stonkuvienė atidariusi dėžutę neteko žado. Joje ji išvydo širdelės formos pakabutį ir numatomo mergvakario datą. Paviešinusi vaizdo įrašą ji pasidalijo ir mintimis apie svajones bei jų išsipildymą. „Gyvenimas kartais veikia kaip užsakymas - kai kažko labai trokšti, tarsi užsisakai savo svajonę. Tik skirtumas tas, kad nežinai tiksliai, kada ji pasieks tave. Bet juk lauki siuntinio be panikos, be nuolatinio tikrinimo, ar jau atėjo? Tu tiesiog žinai, kad jis pakeliui. Taip ir su tavo svajonėmis - paleisk jas, būk kantri, pasitikėk procesu. Nes vieną dieną suprasi - viskas vyksta būtent taip, kaip ir turi būti"", - rašė I.Stonkuvienė.","I.Stonkuvienė „Instagram“ pasidalijo vaizdo įrašu, kuriame draugės jai įteikia dovaną mergvakario proga, o ji kalba apie svajonių išsipildymą ir pasitikėjimą procesu."
"Savo gerbėjus „The Kolors"" pradžiugino ne tik vienu populiariausių praėjusių metų užsienio atlikėjų hitu „Italodisco"", karaliavusiu Lietuvos radijo stočių topuose bei muzikos klausymosi platformose. Publika galėjo pasimėgauti ir naujausiu grupės kūriniu „Un Ragazzo Una Ragazza"", „Everytime"", „Frida (mai, mai, mai)"", „Pensare male"" bei kitais hitais iš visų 3 studijinių „The Kolors"" albumų. Žmonės.lt primena, kad grupė „The Kolors"", kurią sudaro vokalistas bei gitaristas Antonio „Stash"" Fiordispino, būgnininkas Alex Fiordispino ir bosistas Dario Iaculli, susikūrė dar 2009-aisiais. Iš pradžių tobulinę savo įgūdžius grodami Milano klubuose, netrukus vaikinai jau apšildė tokius atlikėjus kaip Paolo Nutini, „Hurts"" ir „Gossip"". Pamažu skindamiesi kelią į muzikos pasaulį, 2014-aisiais „The Kolors"" patraukė prodiuserių Vichy Lombardo, Elio bei Rocco Tanica dėmesį ir su jų pagalba išleido savo debiutinį albumą „I Want"" bei singlą „I Don't Give a Funk"". Rimtesnis proveržis grupės karjeroje įvyko 2015 m., kai „The Kolors"" tapo svarbiausio Italijos televizinio talentų šou „Amici"" nugalėtojais, o singlas „Everytime"" iš jų antrojo albumo „Out"" net 12 savaičių išsilaikė pirmojoje Italijos muzikos topų vietoje ir tapo penkiskart platininiu. Vėliau sekė albumas „You"" (2017), debiutas 2018-ųjų San Remo festivalyje, kur „The Kolors"" pristatė savo pirmąją tik italų kalba atliekamą dainą „Frida (mai mai mai)"", platininiai singlai „Pensare male"" su Elodie (2019) ir „Cabriolet Panorama"" (2021). Gastrolių, kurios prasidės jau šią gegužę, metu grupę bus galima išvysti Šveicarijoje, Vokietijoje, Austrijoje, Belgijoje, Latvijoje, Estijoje ir kitose šalyse.","„The Kolors"" – italų grupė, susikūrusi 2009 m., išgarsėjusi po talentų šou „Amici“ laimėjimo 2015 m., o jų kūrinys „Italodisco“ tapo hitu Lietuvos radijo stotyse; grupė planuoja gastrolių turą Europoje 2024 m."
"Mačo pradžioje atrodė, kad „Rytas"" pataupys ir savo trenerio G.Žibėno nervus - startavo net 40:21, tačiau visą šią persvarą išbarstė dar iki pertraukos. Užvirė kova taškas į tašką, kurioje lemiamą smūgį „Rytas"" sudavė priešpaskutinę rungtynių minutę. Artūras Gudaitis pataikė baudą, R.J.Cole‘as - akrobatinį dvitaškį, o Stevenas Enochas - tritaškį (89:81). Tai - antroji „Ryto"" pergalė šio sezono sostinės derbyje iš trijų galimų. Jame vėl netrūko aistrų. Ignas Sargiūnas aikštėje praleido vos 2 minutes ir 45 sekundes. „Ryto"" gynėjas užsidirbo nesportinę pražangą, o po kelių atakų - ir techninę. Patricija Adamovič / BNS/Ignas Sargiūnas „Rytas"" tvirtai žengia 2-oje šalies krepšinio lygos („Betsafe-LKL"") vietoje. Tuo metu trečią sykį iš eilės pralaimėjusiems „Vilkams"" vis karščiau į nugarą kvėpuoja stebinanti Jonavos „Cbet"" (13-11). „Rytas"": R.J.Cole'as 19 (5/8 trit., 5 rez. perd.), Savionas Flaggas 17 (2/3 trit.), Gytis Radzevičius 15 (11 atk. kam., 25 naud. bal.), Artūras Gudaitis (5 atk. kam.) ir Gytis Masiulis (2/3 trit.) - po 9. „Wolves Twinsbet"": Andrew Andrewsas 19 (3/8 trit.), Jeffery Tayloras 14 (3 per. kam.), Anthony Cowanas 13 (1/6 trit., 9 rez. perd.), Tre'Shawnas Thurmanas 10 (2/3 trit.), Regimantas Miniotas (5 atk. kam.) ir Arnoldas Kulboka - po 9. Patricija Adamovič / BNS/Vilniaus „Ryto"" sirgaliai Trečiojo Vilniaus derbio, kuriame nominalus šeimininkas buvo „Rytas"", lankomumas - 4460 žiūrovų. Patricija Adamovič / BNS/Vilniaus „Wolves-Twinsbet"" gerbėjai Rungtynių eiga 40 min. T.Thurmanas įskraidina dar vieną tolimą metimą, bet jis jau nieko nekeičia - „Rytas"" švenčia pergalę (92:88). 39 min. S.Enocho tritaškis (89:81). 39 min. G.Brooksas baudžiamas pražanga puolime, R.J.Cole'as pelno dar du taškus ir A.Magro prašo minutės petraukėlės (86:81). 38 min. A.Gudaitis provokuoja jau 6-ąją varžovų pražangą, bet vėl pataiko tik vieną baudos metimą iš dviejų (84:81). 36 min. A.Kulboka perima kamuolį, o P.Jacksonas-Cartwrightas baudžiamas nesportine pražanga (80:79). 35 min. G.Masiulio tritaškis nuo lentos (78:73). 32 min. A.Kulboka dėjimu išveda į priekį „Vilkus"", bet kitoje pusėje iš toli vėl taiklus R.J.Cole'as (72:70). Trečias kėlinys 30 min. R.J.Cole'as pataiko jau 4 savo tritaškį iš 5-ių (68:63), bet kėlinį tolimu metimu su sirena uždaro T.Thurmanas (69:68). Prieš lemiamą ketvirtį skirtumas tarp komandų - minimalus. 27 min. I.Sargiūnas netrukus užsidirba dar ir techninę pražangą - jo rungtynės jau yra baigtos (63:60). „Ryto"" gynėjas aikštelėje šįvakar praleido vos 2 minutes 45 sekundes. 26 min. „Rytas"" atsako 6 taškais iš eilės, bet I.Sargiūnas yra baudžiamas nesportine pražanga (60:54). 24 min. Po didžiosios pertraukos ekipos jau gerokai sunkiau sekasi rinkti taškus. R.Miniotas pataiko iš toli ir lygu - 54:54. Antras kėlinys 20 min. A.Cowanas įskraidina ir akrobatinį metimą. Iš „Ryto"" turėtos 19 taškų persvaros (40:21) beveik nelieka nieko (48:45). „Vilkai"" laimi atkarpą 22:6. Viskas spręsis antroje rungtynių pusėje. 18 min. Prisnūdusį „Rytą"" išbudinti dviem tritaškiais bando R.J.Cole'as (48:37). 16 min. R.Miniotas deda iš viršaus. „Wolves Twinsbet"" grįžta (42:32). 15 min. J.Tayloro tritaškis ir „Vilkai"" ima rodyti gyvybės ženklus (42:29). 14 min. „Wolves Twinsbet"" gynyba ir toliau skylėta it rėtis (42:23). 12 min. „Rytas"" toliau bėga į priekį, o A.Magro už ginčus su teisėjais baudžiamas technine pražanga (37:19). Pirmas kėlinys 10 min. M.Blaževičius prameta abi baudas, o „Rytas"" sparčiai tolsta. Kėlinį tritaškiu iš kampo uždaro G.Masiulis (33:19). 7 min. G.Radzevičius pataiko su pražanga, o „Rytas"" bando atitrūkti (21:15). 5 min. Ekipos ir toliau itin lengvai renka taškus (13:12). 3 min. Ą.Tubelis ir toliau atakuoja jį ginantį A.Kulboką. Šis atsigriebia puolime (7:7). 2 min. A.Cowanas nepataiko iš po krepšio, o Ą.Tubelis kitoje pusėje deda iš viršaus (5:3). 1 min. Rankos derbyje kol kas nedreba - komandos keičiasi tritaškiais (3:3). Prieš rungtynes Pirmąjį šio sezono Vilniaus derbį dar lapkritį laimėjo „Vilkai"" (82:71), bet „Rytas"" atsirevanšavo vasarį (88:84). Šįkart nominalūs šeimininkai bus „Ryto"" krepšininkai, nors rungtynės vyks „Wolves"" organizacijai priklausančioje „Twinsbet"" arenoje. Abu klubai jau yra baigę pasirodymus tarptautinėje arenoje, tad visą dėmesį dabar gali skirti vietinėms pirmenybėms. Turnyrinėje lentelėje „Rytas"" (18-5) ir „Wolves Twinsbet"" (14-9) žengia greta - atitinkamai antroje ir trečioje „Betsafe-LKL"" vietose. Tiesa, „Vilkai"" pastaruoju metu išgyvena ne geriausią laikotarpį - pralaimėjo dukart iš eilės, o iš paskutinių 10 mačų laimėjo tik 3. Nežiba ir „Rytas"" - iš paskutinių 7 rungtynių laimėjęs dvejas.","Vilniaus „Rytas"" išplėšė pergalę prieš „Wolves Twinsbet"" rezultatu 92:88 po įtemptos kovos, kurioje komandos keitėsi sėkmingomis atkarpomis; tai buvo antroji „Ryto"" pergalė šio sezono sostinės derbyje. Nepaisant to, kad „Rytas"" pradžioje turėjo didelę persvarą, „Vilkai"" sugebėjo atsitiesti, tačiau galiausiai „Rytas"" laimėjo rungtynes ir išliko antroje „Betsafe-LKL"" vietoje."
"Jis pridūrė, kad Maskva absoliučiai remia šią diplomatinę iniciatyvą. Amerikiečių prezidentas Donaldas Trumpas pirmadienį per susitikimą su Izraelio ministru pirmininku Benjaminu Netanyahu pareiškė, kad JAV pradeda tiesiogines derybas su Iranu dėl šalies branduolinės programos. Maskva anksčiau ragino įtampą tarp Vašingtono ir Teherano spręsti diplomatiniu būdu, D.Trumpui užsiminus apie galimybę užpulti Iraną, jei šis nesės prie derybų stalo. Antradienį Maskvoje taip pat turėtų įvykti Rusijos, Kinijos ir Irano konsultacijos branduoliniais klausimais ekspertų lygmeniu, pranešė Rusijos užsienio reikalų ministerija. Kinija paragino Jungtines Valstijas pademonstruoti „nuoširdumą"" derybose su Iranu, kuris patvirtino, kad derybos vyks Omane, tačiau pabrėžė, kad jos bus „netiesioginės"". D.Trumpas iš ankstesnio susitarimo iraniečių branduolinės programos apribojimo klausimu Jungtines Valstijas išvedė 2018-aisiais, pirmosios savo kadencijos metu. Stulbinantis D.Trumpo pareiškimas nuskambėjo kitą dieną po to, kai Iranas atmetė tiesiogines derybas dėl naujo susitarimo iraniečių branduolinės programos apribojimo klausimu, pavadindamas šią idėją beprasme. Antradienį Rusijos parlamentas taip pat balsavime pritarė išsamios strateginės partnerystės sutarties su sąjungininku Iranu ratifikavimui. Rusijai taikant sankcijas dėl jos karinio puolimo Ukrainoje, Maskva ir Teheranas pastaraisiais metais sustiprino savo bendradarbiavimą.","Donaldas Trumpas paskelbė, kad JAV pradeda tiesiogines derybas su Iranu dėl branduolinės programos, o Maskva tai remia ir ragina įtampą spręsti diplomatiškai. Kinija skatina JAV parodyti nuoširdumą, o Iranas patvirtino, kad derybos vyks Omane, tačiau jos bus netiesioginės."
"Šiais metais daugiau nei 552 tūkst. paskirstyta bendruomeniškumą, socialinę įtrauktį, jūrinę kultūrą skatinantiems projektams, taip pat profesionalaus ir mėgėjų meno produktų kūrimui, kultūros paslaugų teikimui bei projektams, prisidedantiems prie miesto viešųjų erdvių įveiklinimo ir pritaikymo kultūrinėms reikmėms. Iš viso numatoma finansuoti 48 projektus, finansavimas skiriamas vieneriems metams. Lyginant su praėjusiais metais, šiemet projektai - didesnės apimties. Taip pat paskirstytas finansavimas programoms, kurios apima Klaipėdoje rengiamus tradicinius kultūros ir meno festivalius, strateginį kultūros ir meno kūrėjų organizacijų veiklos finansavimą, jūrinės kultūros edukaciją burlaiviuose. Programoms finansuoti šiais metais skirta daugiau kaip 706 tūkst. eurų, šios lėšos paskirstytos 18-ai projektų. Programų finansavimas numatomas dvejiems metams - laimėjusiems projektams lėšos pagal numatytas sąlygas bus skiriamos ir ateinančiais metais. Šiemet paraiškų vertinimo procesas baigėsi dviem mėnesiais anksčiau nei pernai. Artimiausiomis dienomis kūrėjai jau bus kviečiami pasirašyti finansavimo sutartis, netrukus po pasirašymo, bus pervestos ir projektams skirtos lėšos. Savivaldybės lėšomis gali būti finansuojama iki 90 proc. sričių ir iki 80 proc. programų projektų vertės. Dalinio finansavimo konkursui pateiktų paraiškų vertinimui numatytos trys pakopos. Administracinės atitikties vertinimą atlieka Kultūros skyriaus specialistai, toliau paraiškų turinys vertinamas komisijoje, kurią sudaro ne tik savivaldybės darbuotojai, bet ir miesto kultūros įstaigų atstovai, įtraukti neformaliojo švietimo specialistai. Paraiškų įvertinimai ir siūlomos finansavimo apimtys pristatomos Kultūros ir meno politikos formavimo darbo grupei, kuri teikia rekomendacijas merui. Finansavimas paskirstytas atsižvelgus į paraiškų vertinimo komisijos bei Kultūros ir meno politikos formavimo darbo grupės rekomendacijas. Pernai savivaldybės finansavimas - 1,3 mln. eurų - buvo paskirstytas 59 kultūros ir meno sričių projektams, programų finansavimo konkursas nebuvo skelbiamas.","Šiais metais daugiau nei 1,25 mln. eurų paskirstyta 48 projektų ir 18 programų finansavimui, skatinančiam bendruomeniškumą, jūrinę kultūrą bei meno kūrybą Klaipėdoje. Projektų finansavimas skirtas vieneriems, o programų - dvejiems metams, o paraiškų vertinimas šiemet baigtas anksčiau"
"Šia proga socialiniame tinkle „Instagram"" M.Radzevičienė pasidalijo išskirtiniu fotosesijos kadru. Stambule viešinti moteris įsiamžino su raudona, ilga pūsta suknele, o už jos atsiveria įspūdinga miesto panorama. Po nuotrauka pasidalijo ir prasmingais žodžiais apie bėgančius metus. „2025 04 05 Laimingas skaičius manasis 5 - esu čia su dėkingumu, prasme, tikėjimu. Su pilna širdimi ! Šiandien noriu priminti - mylėkite tai, ką turite dabar. Ne tada, kai viskas bus tobula, ne tuomet, kai pasieksite tikslą, o šiandien. Sveikata, šeima, galimybė augti - tai dovana, kurią reikia branginti kasdien. Ačiū už sveikinimus ir gražius žodžius. ! Esu be galo dėkinga už nuostabius žmones, kurie mane supa, už visus šių metų atradimus, iššūkius bei pamokas. Siunčiu į Visatą savo dėkingumą ir meilę, tikėdama, kad ateinantys metai bus kupini dar daugiau naujų patirčių, vilties ir jėgų! Ačiū visiems už sveikinimus. Ačiū už šiltą ir neužmirštamą nuoširdumą, kurį jaučiau Jūsų atsiųstuose sveikinimuose Gimimo dienos proga. Aš taip džiaugiuosi, kad šalia manęs yra tiek nuostabių draugų ir artimųjų ! Aš Jus visus myliu, branginu ir vertinu už dėmesį, nuoširdumą bei jausmų ir žodžių šilumą! Labai ačiū visiems ir noriu Jums visiems atsidėkodama palinkėti ,kad Jus visus lydėtų - Ramybė, gerumas, meilė, sėkmė ir klestėjimas, grožis ir supratimas, buvimo džiaugsmas ir sielos harmonija! Būkime visi labai laimingi! Su Meile ir šiltai, Milisandra"", - po pasidalintu įrašu rašė ji. Primename, kad praėjusią savaitę renginių vedėjas Remigijus Žiogas surengė savo 42-ąjį jubiliejų į kurį sukvietė net 70 draugų. Tarp svečių buvo ir po ilgos pertraukos viešumoje pasirodė grupės „Patruliai"" narys Algirdas Radzevičius su žmona Milisandra. Šventėje taip pat pasirodė geras bičiulis keliautojas Aurimas Mockus, atlikėjas Algirdas Radzevičius su žmona Milisandra, Violeta ir Vilius Tarasovai, prodiuseriai Gintaras ir Mindaugas Bendžiai, R.Žiogo bičiuliai iš studijų laikų, šeimos artimiausi nariai, darbo kolegos. Vakarėlio tema - serialas „Draugai"". Tad ir svečių įvaizdis turėjo tai atspindėti. Vakaro metu „Trys Karaliai"" renginių vedėjas Tautvydas Lubys įtraukiančiai vedė R.Žiogo gyvenimo įvykių protmūšį TV ekranų pagalba. Protmūšis labiau priminė komediją, nes juoko netrūko. Taip pat savo programa visus stebino ilizionistas Antonas Lavrentjevas. Savo kalboje R.Žiogas akcentavo laiką kartu, prisiminimus, šeimą ir draugus. Svarbiausia gyvenime - emocijos ir prisiminimai.","Milisandra Radzevičienė savo „Instagram“ paskyroje pasidalijo nuotrauka iš Stambulo, įkvepiančiai rašydama apie dėkingumą ir gyvenimo džiaugsmą. Tuo tarpu Remigijus Žiogas atšventė savo 42-ąjį gimtadienį su 70 draugų, akcentuodamas laiko su šeima ir draug"
"Gynybos ministerija nurodė, kad Maskvos pajėgos užėmė Ščebrakų kaimą pietinėje Zaporižios srityje ir Panteleimonivką rytinėje Donecko srityje. Tuo metu Ukrainos prezidentas Volodymyras Zelenskis paskelbė, kad Rusija per naktį į Ukrainą paleido daugiau kaip 170 dronų, kurie smogė taikiniams Dnipropetrovsko, Kyjivo, Sumų, Charkivo ir Chmelnyckio srityse. Jis teigė, kad Dnipro mieste, kur per smūgį nukentėjo viešbučio kompleksas, žuvo keturi žmonės, o dar 21 buvo sužeistas, įskaitant nėščią moterį. „Rusija tyčiojasi iš taikos palaikymo pastangų visame pasaulyje. Ji vilkina karą ir sėja terorą, nes vis dar nejaučia jokio realaus spaudimo"", - sakė V.Zelenskis. Jau kelias savaites Jungtinės Valstijos bando susitarti su Maskva ir Kyjivu dėl paliaubų Juodojoje jūroje ir dėl smūgių, nukreiptų prieš abiejų šalių energetikos infrastruktūrą, nutraukimo. Nors abi šalys iš esmės sutiko su šiomis paliaubomis, jų įgyvendinimas tebėra neaiškus, o Kyjivas ir Maskva kaltina viena kitą siekiu jas sužlugdyti. Ketvirtadienį Rusijos prezidentas Vladimiras Putinas iškėlė idėją dėl „pereinamojo laikotarpio administracijos"" Ukrainoje, kurią prižiūrėtų Jungtinės Tautos. Tai reikštų V.Zelenskio pasitraukimą dar prieš sudarant taikos susitarimą.","Maskvos pajėgos užėmė kelis kaimus Ukrainoje, o Rusija paleido daugiau kaip 170 dronų, kurie smogė įvairiems taikiniams; Volodymyras Zelenskis teigia, kad Rusija vilkina karą, o derybos dėl paliaubų Juodojoje jūroje vis dar neaiškios."
"Povestuvinės kelionės planavimas - nemenkas iššūkis, nes jaunavedžiai ne tik planuoja dvi keliones, bet ir turi skirtingus lūkesčius. Ineta ir Ąžuolas atviravo, kad jau ketverius metus neturėjo jokių atostogų, tad planuojamas poilsis jiems itin svarbus, rašoma pranešime žiniasklaidai Povestuvinės kelionės bus dvi Ineta ir Ąžuolas teigė, kad planuos dvi keliones ir tam yra labai svarbi priežastis, mat į vieną kelionę jiedu vešis savo vaikus, o į kitą kelionę leisis tik dviese. „Paskutinį kartą mes darėme taip: į vienas atostogas važiavome su vaikais, grįžę pailsėjome, o tada - atostogos dviese. Svarstome medaus mėnesį praleisti taip pat"", - mintimis dalinosi Ineta. „Gyvenimo Šiaurėje"" nuotr./Ineta Puzaraitė-Žvagulienė, Ąžuolas Žvagulis, Sabina Getman „Manau, vaikai turi dalyvauti visose mūsų vestuvių dalyse, jie taip pat nusipelnė atostogų"", - pridėjo Ąžuolas. Pora sutaria, kad kelionė su vaikais turėtų būti poilsinė, o dviese - pažintinė. „Su vaikais, manau, turėtų būti „viskas įskaičiuota"". O mes patys mėgstame daug vaikščioti, pamatyti, degustuoti, tad turėtų būti visai kitokia kelionė"", - pabrėžė I.Puzaraitė-Žvagulienė. Pataria vengti Italijos Rasti kompromisą Žvaguliams padėjo tinklalaidėje viešėjusi kelionių ekspertė Sabina Getman. Turėdama ilgametę darbo patirtį kelionių srityje, ji jauniesiems davė itin vertingų patarimų, renkantis tikslingą kryptį medaus mėnesiui. Laidoje ekspertė aptarė populiariausias jaunavedžių medaus mėnesio kryptis, atskleidė, kur dažniausiai traukia lietuviai ir kiek kainuoja poilsis net tolimiausiuose pasaulio kampeliuose. „Gyvenimas Šiaurėje"" nuotr./Ineta Puzaraitė-Žvagulienė, Ąžuolas Žvagulis Sabina Getman jauniesiems patarė vasaros metu vengti Italijos, tačiau kaip alternatyvą pasiūlė net tris populiariausias medaus mėnesio kryptis. Kokį sprendimą priims Žvaguliai ir kokiais svarbiais patarimais pasidalino kelionių ekspertė, išgirskite tinklalaidėje „Žvaguliai tuokiasi"", kurią rasite „Youtube"" kanale „Gyvenimas Šiaurėje"".","Ineta ir Ąžuolas planuoja dvi povestuvines keliones: vieną su vaikais, kitą dviese, siekdami suderinti poilsį ir pažinimą. Kelionių ekspertė Sabina Getman patarė vengti Italijos vasarą ir pasiūlė alternatyvias kryptis, apie kurias daugiau galima sužinoti tinklalaidėje „Žvaguliai tuokiasi“."
"Nacionalinio visuomenės sveikatos centro duomenimis, Lietuvoje kovo 24-30 d. (13-ąją šių metų savaitę) bendras sergamumo gripu, ūminėmis viršutinių kvėpavimo takų infekcijomis (ŪVKTI) ir COVID-19 liga (koronaviruso infekcija) rodiklis išliko beveik toks pat ir siekė 1593,1 atvejo 100 tūkst. gyventojų (12-ąją savaitę buvo 1593,4 atvejo 100 tūkst. gyventojų). Praėjusį sezoną tuo pačiu metu (2024 m. 13-ąją savaitę) sergamumas buvo mažesnis (1218,8 atvejo 100 tūkst. gyventojų), rašoma Nacionalinio visuomenės sveikatos centro (NVSC) pranešime žiniasklaidai. Mažiausias sergamumas registruotas Utenos apskrityje, didžiausias vis dar išlieka Vilniaus apskrityje. Epideminis sergamumo lygis pasiektas 28-ose savivaldybėse (peržengta 1500 atvejų 100 tūkst. gyventojų riba). Epidemiologinė situacija nuolat stebima ir bendraujama su savivaldybėmis, esant poreikiui pirmiausia būtų siūloma skelbti epidemiją savivaldybės lygmeniu. Iki šios dienos nė viena savivaldybė epidemijos nėra paskelbusi. Pažymėtina, kad priimant sprendimą dėl epidemijos paskelbimo, atsižvelgiama ir į papildomus kriterijus, pavyzdžiui, ligoninių, reanimacijos ir intensyviosios terapijos lovų užimtumą dėl gripo ir (ar) COVID-19 ligos. Ligoninėse - daugiau pacientų, du žmonės mirė Į ligonines pateko daugiau asmenų - 13-ąją šių metų savaitę Lietuvoje dėl gripo į ligonines buvo paguldyti 103 asmenys, dėl COVID-19 ligos - 22, intensyviosios terapijos skyriuose buvo gydomi 9 asmenys. Registruoti 2 mirties nuo gripo atvejai (iš viso šį sezoną 67): asmenys priklausė 50-59 m. ir 70-79 m. amžiaus grupei. Abu turėjo lėtinių ligų ir nebuvo skiepyti nuo sezoninio gripo. Nuo COVID-19 ligos mirties atvejų nebuvo užfiksuota (iš viso šį sezoną 56). Kaip apsisaugoti patiems ir apsaugoti kitus? Primename, kad skiepytis galima viso gripo sezono metu, ypatingai rekomenduojama tai padaryti rizikos grupėms priklausantiems asmenims. COVID-19 vakcinomis gyventojai gali skiepytis bet kurioje gydymo įstaigoje. Sezoninio gripo vakcina nemokamai skiepijami tik rizikos grupėms priklausantys asmenys ir tik toje gydymo įstaigoje, kurioje yra prisirašę. Atkreipiame dėmesį, kad gydymo bei socialinės globos įstaigos, atsižvelgdamos į turimą infrastruktūrą bei išteklius, šiuo metu gali taikyti griežtesnius infekcijų kontrolės reikalavimus, susijusius su pacientų srautų valdymu, asmens apsaugos priemonių dėvėjimu, pacientų lankymo trukmės ar lankytojų skaičiaus ribojimu ir kt. Peršalimo ligų aktyvumas nemažėja, todėl ir toliau raginame nepamiršti laikytis asmens higienos taisyklių, kosėjimo ir čiaudėjimo etiketo. Patariama kuo dažniau kruopščiai plauti rankas, nesant galimybės nusiplauti - naudokite rankų antiseptiką. Taip pat svarbu neliesti paviršių, kurie gali būti užteršti virusais, dažnai vėdinti ir drėgnu būdu valyti patalpas. Pajutus į peršalimą panašius simptomus (gerklės ar galvos skausmą, nosies užgulimą ar slogą ir kt.), likti namuose arba dirbti iš namų ir kreiptis į savo šeimos gydytoją. Susirgus rekomenduojama dėvėti medicininę kaukę ar respiratorių, kurie padės sulaikyti kvėpavimo takų sekretą kosint ar čiaudint.","13-ąją 2023 metų savaitę Lietuvoje sergamumo gripu, ŪVKTI ir COVID-19 rodiklis liko beveik toks pat kaip ankstesnę savaitę, tačiau didesnis nei praėjusį sezoną. Epideminis lygis pasiektas 28-ose savivaldybėse, nors epidemija kol kas nebuvo paskelbta. Rekomenduojama laikytis asmens higien"
"„Nors pastaruosius dvejus metus vidutinio dydžio įmonės daugiau investavo į rizikų valdymą, pačios mažiausios vis dar vengia išlaidų darydamos prielaidą, kad žalos joms nebus tokios didelės, o patiriami nuostoliai bus įveikiami savarankiškai. Visgi realybė yra tokia, kad net nedidelis nenumatytas incidentas gali reikšmingai sutrikdyti bei gerokai apsunkinti tolimesnę smulkaus verslo veiklą"", − sako Simonas Lisauskas, „Lietuvos draudimo"" verslo klientų departamento direktorius. Ekspertas akcentuoja, kad vertinant potencialiai draustinas rizikas, jos paprastai skirstomos į tris pagrindines kategorijas. Tai yra nekilnojamojo turto valdymas, veiklos vykdymas ir produkto civilinė atsakomybė. Ne perteklinės išlaidos, o būtina investicija SVV įmonių tyrimo duomenimis, net 19 proc. visų įmonių, turinčių iki 250 darbuotojų, nedraudžia verslo jokiu neprivalomuoju draudimu. Pagrindinės nurodomos to priežastys - poreikio nematymas ir įmonėse sprendimus priimančių vadovų ar savininkų prielaidos, kad jų verslui nieko nenutiks. „Vis dar susiduriame su klaidingu įsitikinimu, jog mažam bei vidutiniam verslui nebūtina draustis civilinės atsakomybės draudimu, nes jis nesusidurs su reikšmingais iššūkiais. Tai būdinga administracinę veiklą vykdantiems verslams, pavyzdžiui, internetine prekyba užsiimančioms įmonėms ar mažoms parduotuvėms, kuriose iš pirmo žvilgsnio atrodytų, kad nėra akivaizdžių pavojų"", - teigia S.Lisauskas. Pasak eksperto, civilinė atsakomybė gali kilti net ir nesant tiesioginio ryšio su gamybiniais ar kitais pavojų galinčiais kelti procesais. Pavyzdžiui, pagal Civilinį kodeksą pastato savininkas yra atsakingas už įvykius, kurie nutiko jo valdose, net jei jie įvyko be jo kaltės. „Praėjusiais metais toks atvejis nutiko vienam smulkiojo verslo savininkui, kai nuomojamose patalpose nakties metu kilo ir išplito gaisras. Išmokėtos žalos suma buvo fiksuota kaip maksimali ir viršijo 48 tūkst. eurų"", − komentuoja S.Lisauskas. Vis dėlto, remiantis tyrimo duomenimis, mažos ir vidutinės įmonės per ateinančius trejus metus planuoja naudoti daugiau papildomų rizikos valdymo priemonių, lyginant su jų planais prieš dvejus metus. „Tai - sveikintinas strateginis pokytis, kuris rodo augantį aktualumą ir besikeičiantį verslų požiūrį į rizikų valdymą. Mūsų duomenimis, per pastaruosius dvejus metus smulkaus bei vidutinio dydžio įmonės susidūrė su daugiau nei 800 žalų atvejais, kurių bendra patirtų nuostolių suma siekė 1,6 mln. eurų. Tad įmonės vis labiau įvertina tai, jog civilinės atsakomybės draudimas yra ne perteklinės išlaidos, o būtina investicija verslo stabilumui išlaikyti"", - pažymi S.Lisauskas. Ne tik padengia finansinius nuostolius „Lietuvos draudimo"" eksperto teigimu, verslo civilinės atsakomybės draudimas dažnai suvokiamas pernelyg siaurai - tik kaip mechanizmas, kompensuojantis tiesiogiai sukeltą žalą. Vis dėlto tokio draudimo nauda yra kur kas platesnė, nes jis padeda ne tik padengti finansinius nuostolius, bet ir apsaugoti įmonės reputaciją, sklandžiai ir operatyviai išspręsti kitas įvairaus pobūdžio problemas. „Kilus žalai, draudimo bendrovė ne tik atlygina nuostolius, bet ir suteikia ekspertines konsultacijas - tai yra, pataria, kokius dokumentus surinkti, į kokias institucijas kreiptis ir kokius veiksmus būtina atlikti. Daugeliui verslų šis aspektas neatrodo svarbus iki tol, kol tenka susidurti su patirtų ar padarytų žalų administravimu"", - sako S.Lisauskas. Pasak eksperto, draustis rekomenduojama net pačioms jauniausioms įmonėms. Pirmiausia patariama pradėti nuo veiklos draudimo, kadangi jis užtikrina įmonės tęstinumą ir saugumą, o kasmet atnaujinant draudimo sutartis, būtina įvertinti ir pasikeitimus versle - ar padidėjo veiklos apimtys, ar buvo įdiegti nauji darbo ir veiklos metodai, kokios naujos rizikos gali iškilti žvelgiant į ateitį. „Svarbu nuolat peržiūrėti apdraustas rizikas, kurios paprastai skirstomos į tris pagrindines kategorijas: nekilnojamojo turto valdymą, veiklos vykdymą ir produkto civilinę atsakomybę. Atsižvelgiant į veiklos pobūdį, ne visos rizikos įtraukiamos iš karto, tačiau svarbu atsižvelgti ir į papildomas, pavyzdžiui, aplinkos užteršimo riziką. Jei pradžioje įmonės veikla nekėlė didelės taršos, tačiau vėliau pasikeitus veiklos pobūdžiui galbūt iškilo didesnė grėsmė, tad šią riziką būtina įtraukti į draudimo apsaugas"", - detalizuoja „Lietuvos draudimo"" ekspertas. Verslo civilinės atsakomybės vairas - patikimose rankose Įmonėms pasirinkus verslo civilinės atsakomybės draudimą, žalos reguliavimo procesas perimamas draudikų, užtikrinant visapusišką pagalbą. Įvykus incidentui, pirmiausia prašoma pateikti reikiamus dokumentus ir kontaktus, taip pat padedama gauti reikalingą informaciją iš atitinkamų institucijų, tokių kaip, policija, greitoji medicinos pagalba, priešgaisrinė gelbėjimo tarnyba. „Gavę pranešimą apie draudimo žalą, pirmiausia vertiname, ar dėl įvykio kyla civilinė atsakomybė. Jei draudėjas atsako už padarytą žalą, nustatomos atsakomybės ribos ir aiškinama, kur ji taikoma, o kur ne. Tolesnis žalos reguliavimas apima derybas su nukentėjusiuoju, siekiant įvertinti, ar prašomos kompensacijos atitinka tikrus patirtus nuostolius. Šis procesas užtikrina, kad verslai galėtų efektyviai ir greitai susitvarkyti su galimomis žalos situacijomis, sumažinant finansinius nuostolius ir išlaikant verslo stabilumą"", - pabrėžia „Lietuvos draudimo"" verslo klientų departamento direktorius S.Lisauskas. „Lietuvos draudimo"" užsakymu 2025 m. vasario mėnesį KOG institutas atliko smulkaus ir vidutinio verslo tyrimą apie išorines rizikas ir jų valdymą. Buvo apklaustos smulkaus ir vidutinio verslo įmonės, kuriose dirba iki 250 darbuotojų; iš viso buvo atliktos 402 apklausos.","Nors daugelis vidutinio dydžio įmonių pradėjo daugiau investuoti į rizikos valdymą, mažos įmonės dažnai vengia draudimo, manydamos, kad žalos atveju nuostoliai bus nedideli. Vis dėlto tokia rizika gali būti kritiška, todėl ekspertai rekomenduoja net mažoms įmonėms apsidrausti civilinės atsakomybės draudimu, kuris ne tik pad"
"Taip prasidėjusiame filme „Johatsu"" užuominos veda į uostamiestį, bet paslapčių tik daugėja. Įtempta ir atšiauri atmosfera leidžia giliai pajusti ką reiškia johatsu - žmogaus dingimas tarsi į nebūtį. Kur Liną nuves paieškos ir ko iš tiesų ji ieško, Lietuvos žiūrovai kviečiami atrasti jau nuo balandžio 11 dienos. Tiesa, filmo scenarijaus autoriai ir režisieriai Lina Lužytė ir Nerijus Milerius perspėja, kad filmas ne pateikia tiesioginius atsakymus, bet verčia žiūrovą klausti - savęs taip pat. Artėjant filmo premjerai pateikiame keletą intriguojančių faktų apie „Johatsu"" priešistorę, temas ir kūrybinį procesą. Tautvydo Stuko nuotr./Nerijus Milerius ir Lina Lužytė Filmo režisierius turėjo būti… Oskaras Koršunovas Dar 2017 m. Lietuvos kino centras skelbė apie planuojamą kurti filmą darbiniu pavadinimu „Antigonė"". Tuomet planuota, kad filmą režisuos teatralas Oskaras Koršunovas ir Arturas Jevdokimovas. Vėliau projektas sustojo, o po kelerių metų „Antigonės"" scenarijaus autorius filosofas Nerijus Milerius bičiulei kino režisierei Linai Lužytei pasiūlė drauge sukurti naują scenarijaus versiją. Morgas kaip lokacija - įkvėpta tikros istorijos Dar rašydamas „Antigonę"" Nerijus Milerius prisiminė tikrą mūsų spaudoje aprašytą istoriją, kaip į Lietuvą buvo pervežti ne tie palaikai - tai yra, iš Švedijos per klaidą atgabentas Lenkijos piliečio, o ne Vilkaviškio rajono gyventojo, kūnas. Apie johatsu fenomeną - iš žiniasklaidos L.Lužytė jau buvo parašiusi tris scenarijaus variantus, kai N.Milerius jai persiuntė viename lietuviškame portale publikuotą tekstą apie johatsu, arba socialinės savižudybės, fenomeną, prasidėjusį Japonijoje, bet paplitusį visur pasaulyje: „Supratome, kad viskas susijungė."" „Bėgikės"" žvaigždė pasirinkta nemačius „Bėgikės"" Pagrindinį Linos vaidmenį filme sukūrusi Žygimantė Elena Jakštaitė Lietuvos kino žiūrovams puikiai pažįstama iš Andriaus Blaževičiaus „Bėgikės"". Už Marijos vaidmenį ji įvertinta prestižiniu „Shooting Stars 2021"" apdovanojimu. Visgi „Johatsu"" režisieriai ją į filmą pakviesti nusprendė dėl aktorės darbo teatre, o „Bėgikę"" pamatė jau vėliau. Autorystė - bendra Du režisieriai ir du scenarijaus autoriai - neįprastas tandemas kine. „Personažai kalba ne mano ir ne Linos, o savo vardu"", - apie tai, kad sunku atskirti, kur kurio indėlis filme, pasižyminčiame ypatinga, daug klausimų keliančia atmosfera, pasakoja N.Milerius. Jis neslepia, kad toks darbo pobūdis, reiškiantis ne tik ilgas valandas prie kompiuterio, bet ir dar daugiau laiko, praleisto diskutuojant ir komentuojant, ne visiems įkandamas ir įmanomas, bet jiedviem pasiteisino. „Tai buvo greičiausiai parašytas mano scenarijus"", - atskleidžia L.Lužytė. Įkvėpė ir Michelangelo Antonioni Pasakodami apie netipišką filmo žanrą - egzistencialistinis trileris su kelio filmo elementais - kino kūrėjai neslepia, kad turėjo įtakų. Tarp jų - Michelangelo Antonioni filmas „Nuotykis"" (Avventura), prasidedantis kaip detektyvas. „Vėliau moters dingimas tampa šalutiniu pasakojimu, o dėmesys sutelkiamas į tai, kaip egzistenciškai tai išgyvena kiti veikėjai. Tai vienas iš pavyzdžių, kaip detektyvo struktūroje tampa svarbūs visai kiti klausimai"", - prisimena N.Milerius. Vardų sutapimas - neatsitiktinis Pagrindinė „Johatsu"" herojė Lina neatsitiktinai pavadinta taip pat, kaip viena filmo kūrėjų. „Nerijus taip nusprendė pavadinti Žygimantės Elenos Jakštaitės kuriamą personažą norėdamas, kad aš labiau įsijausčiau į scenarijaus rašymo procesą"", - šypsosi L.Lužytė. „Ne tik - tokiu sprendimu siekiau mūsų dialogo"", - kolegei atsako N.Milerius. Pasaulinė „Johatsu"" premjera įvyko 2024 m. rudenį Talino „Juodųjų naktų"" kino festivalyje. Lietuvos kino teatruose filmas pradedamas rodyti balandžio 11 d.","Filmas „Johatsu“, kurio režisieriai ir scenarijaus autoriai yra Lina Lužytė ir Nerijus Milerius, pasakoja apie žmogaus dingimą ir egzistencines paieškas, įkvėptas tikrų istorijų ir johatsu fenomeno. Lietuvos žiūrovai filmą galės pamatyti nuo balandžio 11 dienos, o jo netipiška struktūra ir įtrauki"
"2025 metų kovą, palyginti su 2021 metų kovu, krepšelis pabrango 33,9 proc. (18,67 euro), skelbia portalas. Kovą pigiausias krepšelis buvo „Maximoje"" - 61,52 euro (per mėnesį brango 3,57 euro), po to sekė „Barbora"" - 63,6 euro (3,37 euro mažiau), „Rimi"" - 73,36 euro (pigo 0,46 euro), „Norfa"" - 74,27 euro (kainas didino 4,29 euro), „Lidl"" - 74,4 euro (brango 12,04 euro), „e-Rimi"" - 74,69 euro (0,27 euro daugiau), „Iki"" - 83,29 euro (3,28 euro daugiau), „Last Mile"" - 84,14 euro (1,04 euro brangiau). Populiarių ir žinomų produktų vidutinio krepšelio kainos per mėnesį mažėjo 0,6 proc. (0,43 euro), o per metus brango 9,7 proc. (5,8 euro). Iš pricer.lt stebimų 52 prekių kainų brango 41 prekės, pigo 10. Dar vienos prekės kainos nekito. Labiausiai brangusios prekės - pigiausi obuoliai, pigiausias juodasis šokoladas, juodasis šokoladas „Karūna"", pigiausia šaldyta jūrų lydekos filė, pigiausias jogurtas, vištų kiaušiniai, malta kava „Jacobs Kronung"", pigiausia malta skrudinta kava, pigiausias sviestas.","2025 metų kovą, palyginti su 2021 metais, krepšelio kaina padidėjo 33,9 proc., o kainos daugiausiai augo „Maximoje“. Labiausiai brango pigiausi obuoliai, juodasis šokoladas ir malta kava."
"15min žiniomis, į naują veiklą nėręs ir sporto vadovo kostiumą pirmą kartą karjeroje užsivilkęs 38-erių metų A.Milaknis pirmadienį jau dalyvavo Kėdainių „Nevėžio-Optibet"" treniruotėje. Vidurio Lietuvos miesto komanda naujo sporto direktoriaus ieškojo penkis mėnesius, kai klubą paliko į Panevėžio „7bet-Lietkabelį"" po Martyno Purlio išvykimo persikėlęs Jonas Mačiulis. 15min apie sėkmingą „Nevėžis-Optibet"" ir A.Milaknio darbo pokalbį rašė dar vasario mėnesio pabaigoje. Paskutines karjeros rungtynes A.Milaknis sužaidė prieš dvejus metus, 2023-ųjų balandį atstovaudamas Turkijos klubui Bursos „Tofaš"". Didžiausią karjeros įspaudą A.Milaknis yra palikęs Kauno „Žalgiryje"", kuriam su pertraukomis atstovavo net 13 sezonų, iš kurių 12 - Eurolygos turnyre. Pagal Lietuvos krepšinio lygos („Betsafe-LKL"") medalių skaičių (10) jis nusileidžia tik Pauliui Jankūnui (15), iš kurio rankų praėjusių metų birželį prieš trečiąsias („Betsafe-LKL"") finalo serijos rungtynes Milas atsiėmė karjeros pagerbimo marškinėlius. Teodoro Biliūno / BNS nuotr./Artūras Milaknis, Paulius Jankūnas A.Milaknis dviejuose didžiuosiuose turnyruose yra vilkėjęs Lietuvos rinktinės marškinėlius - sidabro medaliu pažymėtame 2015-ųjų metų Senojo žemyno čempionate bei 2017-ųjų metų Europos pirmenybėse. Eriko Ovčarenko / BNS nuotr./Artūras Milaknis 6 pergales per 23 mačus iškovojęs Gedimino Petrausko vadovaujamas „Nevėžis-Optibet"", kuris daugybė kartų iki paskutinių sekundžių tampė nervus šalies grandams, šiuo metu žengia priešpaskutinėje „Betsafe-LKL"" vietoje ir nuo atkrintamųjų atsilieka per tris pergales. Artimiausias Kėdainių ekipos mačas - šeštadienį Telšiuose prieš turnyro autsaiderę Mažeikių „M Basket-Delamode"".","38-erių metų Artūras Milaknis tapo Kėdainių „Nevėžio-Optibet"" sporto direktoriumi, po to, kai klubas penkis mėnesius ieškojo naujo vadovo. Milaknis, baigęs krepšininko karjerą, didžiausią dalį praleido Kauno „Žalgiryje“, o dabar siekia padėti „Nevėžiui-Optibet"" pakilti iš"
"Varškės antplūdį Australijoje paskatino socialiniuose tinkluose populiarūs receptai, pabrėžiantys, jog šis produktas - itin sveikas baltymų šaltinis. „TikTok"" tinkle varškė rekomenduojama kaip pagrindinis ingredientas visame kame - nuo ​​padažų ir ledų iki beigelių, rašo „The Guardian"". Dietologė Anna Debenham džiaugiasi, kad į šį produktą pagaliau ima gręžtis vis daugiau žmonių. „Kaip dietologė, aš visada buvau didelė varškės gerbėja, - sako ji. - Pastarąjį dešimtmetį mes bandėme ją įtraukti į žmonių mitybą be didelio pasisekimo"". Shutterstock nuotr./Varškė - puikus ingredientas sumuštiniams Dėl staiga išaugusio populiarumo varškės prekybos centruose surasti darosi vis sunkiau. „Matome, kad [varškės] indeliai lentynas palieka greičiau, nei galime suspėti"", - tikina prekybos tinklo „Coles"" atstovas. Tiek šis, tiek ir kiti prekybininkai teigia bendradarbiaujantys su tiekėjais, kad pagerintų varškės prieinamumą. Tuo tarpu Nickas Hickfordas, vienos didžiausių šalies varškės gamintojų „Bulla Dairy Foods"" komercijos vadovas, sako, kad bendrovė padidino gamybą, jog neatsiliktų nuo „ryškaus dviženklio produkto augimo"". „Tai gana unikali situacija, - sako N. Hickfordas. - Nors ir matome vartotojų pageidavimų pokyčius pieno pramonėje, toks greitas ir plačiai paplitęs susidomėjimo tradiciškai nišiniu produktu atgimimas yra retas, bet įdomus"". Shutterstock nuotr./Vizitas pas dietologą Kaip pažymi dietologė A.Debenham, varškė turi didelę maistinę naudą, nes joje yra daug baltymų, mažai riebalų ir mažiau natrio nei kituose sūriuose. „Sūrio pasaulyje tai yra vienas sveikiausių variantų. Be to, jis yra gana ekonomiškas. Varškės tendencija yra nuostabi, nes joje kūrybiškai naudojamas sveikas ingredientas"", - džiaugiasi specialistė.","Australijoje staigiai išaugus varškės paklausai, prekybos centrai susiduria su tiekimo trūkumais, nes socialiniuose tinkluose populiarėja receptai, pabrėžiantys jos naudą kaip sveiką baltymų šaltinį. Dietologė Anna Debenham džiaugiasi šiuo pokyčiu, nes varškė yra maistingas ir ekonomiškas pasirinkimas, o „Bulla Dairy Foods"" didina gamybą, kad atitiktų paklausą."
"„Užtenka pokalbio, kad kažkas pasakytų: čia šūdas, o ne duobė, tu pasižiūrėk, visi išlipa. Dažnai, kai mažos ar vidutinės bėdos susideda, ir jų susidaro daug, apima baisi panika, kad tai niekada nesibaigs, kad niekada gyvenimas nebebus toks, kaip buvo, kaip tu svajojai. Kai tos nelaimės sugriūva, reikia dirbti su draugyste, su draugais, tartis, netgi naudotis ir psichologine pagalba, kuri, radus gerą specialistą, yra tobulas įrankis"", - atvirai teigė žurnalo „Happy 365"" redaktorė, rašytoja Jurga Baltrukonytė. Ant stebuklinga vadinamos plytelės Katedros aikštėje Jurga valiūkiškai užšoka ir sukasi, kad noras išsipildytų. Bet netrukus prisipažįsta pamiršusi jį sugalvoti. 56-erių Jurga, nepaisydama turimos alergijos, nepraeina nė pro vieną šunį jo nepaglosčiusi, nepasilabinusi ar nepakalbinusi įdomesnio žmogaus. Pamokančias ir įkvepiančias istorijos, kurios atsiduria jos knygose, socialinių tinklų įrašuose ar straipsniuose ji sako atrandanti būtent kasdieniniame gyvenime bei žmonėse, su kuriais susipažįsta netikėčiausiose vietose. Nuo Jurgos veido, atrodo, nedingsta šypsena, tapusi jos firminiu ženklu. Apie laimę ir kaip ją atrasti paprastuose dalykuose dažnai rašanti Jurga sako turinti kelias paprastas taisykles, kuriomis vadovaujasi, kad ir pati jaustųsi laiminga. „Aš dabar retai meluoju, o ankščiau tą darydavau dėl tokių visai paprastų dalykų. Pavyzdžiui, tėvai klausdavo, kiek mokėjau už naują suknelę, o aš, žinodama, kad jiems, užaugusiems nepritekliuje, suma atrodys baisi ir galbūt išgąsdins, sumažindavau tą kainą bent dvigubai"", - pasakojo J.Baltrukonytė. Nustojusi meluoti net smulkmenas, Jurga sako pajutusi, kad gyventi tapo gerokai paprasčiau. Ji taip pat pasakos labai vertinanti paprastumą, bet ne prastumą. „Na, o trečias dalykas padedantis gyvenime - tai žinojimas, kad meilė irgi yra darbas. Meilė - kaip gėlės, kaip vanduo, kaip oras, kuriuo kvėpuojame"".","Žurnalo „Happy 365"" redaktorė Jurga Baltrukonytė dalijasi savo įžvalgomis apie laimės paieškas kasdienybėje, pabrėždama draugystės svarbą, sąžiningumą ir meilės kaip darbo reikšmę, taip pat pripažįsta, kad paprastumas ir nuoširdumas palengvina gyvenimą."
"Balandžio 9-ąją Kauno apygardos teisme pratęstas vadinamosios eksprokurorų bylos, kurioje kaltinimų korupciniais nusikaltimais sulaukė buvę prokurorai, Finansinių nusikaltimų tyrimo tarnybos (FNTT) vyriausiasis tyrėjas, advokatai ir net buvęs vidaus reikalų ministras, nagrinėjimas. Šioje byloje liudytoju numatytas ir žinomas verslininkas Tautvydas Barštys, tačiau sulaukęs šaukimų į teismą, jis dukart posėdyje nepasirodė. Teisminis šios bylos nagrinėjimas pradėtas pernai rudenį, šiuo metu vykdomos liudytojų apklausos. T.Barštys liudyti šioje rezonansinėje byloje buvo iškviestas dar anksčiau, tačiau prieš tai - balandžio 1 dieną - vykusiame posėdyje nepasirodė. Nepranešė verslininkas teismui ir savo nepasirodymo priežasčių. Tuomet svarstyta, ar reiktų šį liudytoją atvesdinti prievarta, tačiau nuspręsta dar kartą siųsti šaukimą. Prieš balandžio 9-osios posėdį T.Barštys buvo informavęs, kad prisijungs ir parodymus duos nuotoliu, tačiau taip ir neprisijungė. Posėdžio sekretorė bandė susisiekti su liudytoju, tačiau jis į skambučius neatsiliepė. T.Barštys buvo nurodęs, kad balandžio 1 dieną į teismą neatvyko dėl to, kad yra išvykęs į Vokietiją. Bylos prokurorė siūlė šį liudytoją apklausti tuomet, kai jis grįš į Lietuvą. Pasak jos, galbūt T.Barštys, būdamas užsienyje, susidūrė su techninėmis kliūtimis prisijungiant. Vis dėlto, pasitarusi vietoje teisėjų kolegija nusprendė, kad T.Barštys į kitą posėdį balandžio 22 dieną bus atvesdintas pareigūnų, nes nenurodė jokių priežasčių, kodėl neprisijungė nuotoliu į šį posėdį. Narpliojo santykius tarp paukštynų ir tiekėjo","Kauno apygardos teisme tęsiama vadinamoji eksprokurorų byla dėl korupcijos, kurioje liudytoju kviečiamas verslininkas Tautvydas Barštys, tačiau jis jau kelis kartus nepasirodė teismo posėdžiuose, todėl nuspręsta jį atvesdinti į kitą posėdį balandžio 22 dieną."
"Bendrovė siūlo darbo užmokestį nuo 9.800 iki 12.000 Eur (neatskaičius mokesčių). Tarp „Via Lietuva"" būsimam generaliniam (-ei) direktoriui (-ei) keliamų reikalavimų ir lūkesčių - rinkos tendencijomis ir valstybės strateginiais tikslais paremtos bendrovės strategijos formavimas ir įgyvendinimas, efektyvus kelių infrastruktūros plėtros ir priežiūros valdymas, finansavimo pritraukimas kelių infrastruktūros plėtrai, organizacinių pokyčių įgyvendinimas. „Bendrovei „Via Lietuva"" keliami tikslai išties yra ambicingi, tad jų siekti ir organizacijai vystyti ieškome aukštas vadybines bei profesines kompetencijas sukaupusio profesionalo ar profesionalės. Naujajam bendrovės vadovui ar vadovei teks rūpintis sėkmingu strategiškai svarbių projektų įgyvendinimu, kelių infrastruktūros įveiklinimu, siekti didesnio veiklos efektyvumo. Taip pat - prisidėti prie Kelių fondo, kuris veiks pagal naują ir ilgalaikį modelį bei užtikrins nuoseklų kelių priežiūros ir plėtros finansavimą, kūrimo"", - sakė „Via Lietuva"" valdybos pirmininkė Rūta Butautaitė Pivoriūnienė. „Via Lietuva"" yra valstybės valdoma įmonė, atsakinga už nacionaliniam saugumui strateginę reikšmę turinčių objektų, įskaitant valstybinės reikšmės kelius, priežiūrą ir plėtrą. Bendrovės tikslas - užtikrinti, kad kelionės Lietuvos keliais būtų saugios, greitos ir patogios. Bendrovė nuolat siekia tobulinti kelių infrastruktūrą, kad ji būtų aplinkai draugiška, jungtų bendruomenes ir skatintų ekonomikos augimą. „Via Lietuva"" yra vienintelė tokio pobūdžio paslaugų teikėja Lietuvoje. Pagal „Via Lietuva"" įstatus, generalinį (-ę) direktorių (-ę) penkerių metų laikotarpiui skiria bendrovės valdyba. Valstybės valdomų įmonių įstatyme numatyta, kad tas pats asmuo bendrovės vadovu (-e) gali būti renkamas dviem kadencijoms iš eilės. Šiuo metu „Via Lietuva"" generalinio direktoriaus pareigas laikinai eina bendrovės Infrastruktūros palaikymo ir vystymo vadovas Martynas Gedaminskas. „Via Lietuva"" generalinio (-ės) direktoriaus (-ės) atranką organizuoja vadovų paieškos ir atrankos įmonė UAB „J.Friisberg & Partners"". Kandidatai paraiškas į šią poziciją gali teikti iki šių metų gegužės 4 d.","„Via Lietuva"" ieško naujo generalinio direktoriaus, kuris būtų atsakingas už bendrovės strategijos formavimą ir įgyvendinimą, kelių infrastruktūros plėtrą, finansavimo pritraukimą bei organizacinius pokyčius. Kandidatai gali teikti paraiškas iki gegužės 4 d., o atlyginimas svyruoja nuo 9.800 iki 12.000 Eur (neatskaičius"
"Yra istorijų, kurias būtina pamatyti bent kartą gyvenime. DOMINO teatras pristato meilės ir aistros kupiną miuziklą „Paryžiaus katedra"". Milijonai žmonių visame pasaulyje šį kūrinį įvardija kaip gražiausią kada nors parašytą meilės istoriją... Jau kovo 29 d. Vilniuje pamatykite legendinį miuziklą savo akimis. Miuziklas „Paryžiaus katedra"" sukurtas pagal klasikos vertybe tapusio Victoro Hugo romaną, išleistą 1831 m. Tai - ko gero ilgiausiai Lietuvoje gyvuojantis miuziklas. Jau 18 metų šis muzikinis spektaklis žavi romantikos gerbėjų širdis! Miuziklas pakeri tiek jaunus, tiek garbaus amžiaus žiūrovus - visus, kurie vertina laikui nepavaldžią muziką bei jaudinančią meilės istoriją. „Paryžiaus katedra"" pasakoja apie meilės ir aistros draskomą jaunos Esmeraldos širdį, apie blogio ir gėrio kovą, apie rūpinimąsi ir atsidavimą, puikybės ir dorovės akistatą. Jauną romę pamilsta bažnyčios tarnas Frolo, dailusis kapitonas Febas ir kuprotas varpininkas Kvazimodas. Esmeraldai lemta įsimylėti gražuolį Febą, tačiau Frolo iš pavydo uždaro gražuolę į belangę. Ją išgelbėja tyros širdies Kvazimodas. Esmeraldos likimas tragiškas, tačiau amžina meilė ir tyri jausmai Kvazimodo širdyje lieka rusenti iki gyvenimo pabaigos. Esmeraldos vaidmenį atliks klasikinės muzikos dainininkė Ieva Barbora Juozapaitytė. Operos solistė labai džiaugiasi galėdama būti „Paryžiaus Katedros"" dalimi ir nekantrauja, kada galės pasirodyti prieš Vilniaus publiką. „Pasidalyti šia nuostabia miuziklo klasika su žiūrovais yra vienas malonumas! Visus, kurie myli jaudinančias istorijas, nepamirštamą muziką ir stiprias emocijas, kviečiu pasimėgauti šiuo įspūdingu reginiu. Man, kaip Esmeraldai, visada gera įnešti į sceną karšto, andalūziško kraujo - temperamentą, laisvę ir aistrą, kurie alsuoja kiekviename šio miuziklo akorde"", - sako miuziklo žvaigždė. Scenoje pasirodys ir tenoras Deividas Norvilas-Deivis. Dainininkas miuzikle turi du vaidmenis - šį kartą žiūrovai jį išvys įsikūnijus į Kvazimodą. D.Norvilas šį miuziklą vadina vienu įspūdingiausių Lietuvoje, kurio populiarumo paslaptis - nuostabi muzika. „Paryžiaus katedroje"" nemažai sudėtingų kūrinių, labai gražios melodijos ir puikūs atlikėjai. Šis miuziklas pagerino visus rekordus... Nežinau kito, kuris tiek metų rinktų pilnas sales. Tai rodo, kad ateina ne viena karta. Rekomenduočiau renginį visiems - nuo vaikų iki garbaus amžiaus miuziklų mylėtojų"", - sako D.Norvilas. Miuziklas „Paryžiaus katedra"" / DOMINO teatro nuotr. Scenoje taip pat pasirodys Kauno valstybinio muzikinio teatro solistas, grupės „Pikaso"" narys Rokas Laureckis. Pirmą kartą atlikėjas įsikūnys į Grenguarą - pasakotoją. Šis vaidmuo buvo sena miuziklų žvaigždės svajonė. „Šiame miuzikle skamba ypač graži muzika, o Grenguaro arijos yra nuostabios. Tai yra vienas vaidmenų, kuriuos svajotų sudainuoti kiekvienas dainininkas. Man tai - svajonės išsipildymas. Manau, kūrinys turėtų patikti visiems žiūrovams! Šis miuziklas yra fenomenas, kad tiek metų rodant vis dar susirenka pilnos salės, žiūrovai eina net po kelis kartus. Kas nematėte, būtinai reikia pamatyti ir išgirsti. O kas matėte - šį miuziklą galima žiūrėti ne vieną ir ne du kartus ir vis atrasti jame ką nors naujo"", - sako žinomas artistas.","DOMINO teatras pristato miuziklą „Paryžiaus katedra“, paremtą Victoro Hugo romanu, kuris jau 18 metų žavi Lietuvos publiką emocinga meilės istorija ir nuostabia muzika. Spektaklyje vaidina žinomi atlikėjai, įskaitant Ievą Barborą Juozapaitytę kaip Esmeraldą ir Deividą Norvilą kaip Kvazimodą."
"Nors niekas nesiginčija, kad ilgaamžiškumui didžiausią įtaką daro gyvenimo būdas ir nuosekli sveikatos patikra, kaip bėgant laikui atrodys veido oda, priklauso ir nuo teisingo grožio priemonių pasirinkimo. O štai grožį puoselėjančios entuziastės jaukiame vakarėlyje ką tik susipažino su dar vienu mokslininkų atradimu, padedančiu jautriai paakių odai senti lėčiau. Šio „Institut Esthederm"" surengto vakaro vien tik grožio renginiu nepavadinsi, nes jo metu svečiams pristatyta ne tik šio prekių ženklo naujiena paakių sričiai, bet ir unikalūs meno kūriniai. „Noewe Foundation"" patalpose vykusio vakaro metu kviestinė publika turėjo išskirtinę progą apžiūrėti šio fondo šiuolaikinio meno kolekciją. Renginyje apsilankė verslininkė Asta Meschino, aktorė Gražina Baikštytė, stilistė Irina Sinė, stilistė ir fotografė Reda Mickevičiūtė, buvęs modelis ir „SbyS"" drabužių kūrėja Simona Starkutė, pilateso trenerė Gretė Brokienė, renginių vedėja Justė Žičkutė-Lukošaitienė, kūrybinio biuro „Austėjos efektas"" viena įkūrėjų Austėja Jablonskytė, verslininkė Gintarė Janavičienė ir kt. Meilė sau ir menas neatsiejami ir nuo ambasadorių - verslininkės Astos Meschino, aktorės Gražinos Baikštytės, stilistės Irinos Sinės. Kartu su likusiomis renginio viešniomis, šios trys žavios damos pirmosios susipažino su naujuoju „Age Proteom"" paakių serumu, pasižyminčiu naujausiomis technologijomis, apsaugančiomis organizme esantį baltymų rinkinį - proteomą - nuo nykimo. Su grožio naujiena susipažinusi verslininkė Asta Meschino renginyje atskleidė ir savo veido odos priežiūros rutiną, kuri su laiku keitėsi, mat ir taip jautri veido oda ilgainiui reikalavo atsakingesnės priežiūros. „Veido kremus pradėjau naudoti tik būdama 27-erių. Ir tą patį kremą tepiau maždaug dešimtmetį. Tuo metu odos priežiūrai neskyriau didelio dėmesio, nesidomėjau priemonėmis taip, kaip dabar. Be to, ir informacijos apie odos priežiūrą buvo kur kas mažiau. Vis dėlto laikiausi kelių svarbiausių taisyklių - visada gerai nuvalydavau odą, ją sudrėkindavau. Kai atsirado vienkartinės popierinės servetėlės, veidą pradėjau sausinti tik jomis, nes rankšluosčiuose kaupiasi daug bakterijų. Vėliau ėmiau lankytis pas dermatologus, klausiau gydytojų rekomendacijų. Į rutiną įtraukiau ne tik veido, bet ir dieninius bei naktinius paakių kremus, serumus, retinolį, vitaminą C, veido kaukes, prausiklius ir tonikus.","Renginyje, kurį surengė „Institut Esthederm"", pristatyta nauja grožio priemonė - „Age Proteom"" paakių serumas, apsaugantis odos proteomą, ir eksponuota šiuolaikinio meno kolekcija, o renginio viešnios, tarp jų ir verslininkė Asta Meschino, dalijosi savo odos priežiūros patirtimis."
"Penktadienį, kovo 28-ąją, staiga sustojo plakusi Lietuvos nacionalinio dramos teatro veterano, buvusio ilgamečio teatro direktoriaus Prano Treinio širdis. Pranas Treinys gimė 1928 gegužės 15 d. Kuktiškėse, Utenos rajone. 1950 m. baigė Dramos studiją, 1951 m. Vilniaus universiteto Istorijos ir filologijos fakultetą. Nuo 1950 m. buvo Lietuvos valstybinio akademinio dramos teatro (dabar - Lietuvos nacionalinis dramos teatras) aktorius, o 1958-1991 m. ėjo teatro direktoriaus pareigas. Pasisekė ne tik šiam teatrui, kuriame net keturiasdešimt vienerius metus ištikimai dirbo Pranas Treinys, bet ir visam Utenos kraštui, kurį per visą savo gyvenimą ištikimai garsino. Treinys tarp kitų rašytojų išsiskyrė aukštaičių tarmės puoselėjimu. Jis parašė apsakymų rinkinį „Banko balandžiai"" (1963), romaną „Ragana, pelė ir Faustas"" (1971), novelių apysaką „Saulėlydžio vieversys"" (1965), sakmių romanus - „Tėvai ir krikštatėviai"" (1972), „Laumės juosta"" (1976), „Jievaro tiltas"" (1980), „Paparčio žiedas"" (1986), „Septynios prakeiktos nuotakos"" (1995), apsakymus vaikams - „Saulėgrąžos pasaka"" (1966), romanus „Šilų poringės"" (2008), „Ragana Marija"" (2009), „Meilės pasaga"" (2014). Ypatingą dėmesį P.Treinys skyrė teatro pasauliui, kurį apmąstė knygose „Aktoriaus pravaikšta"" (1985), „Atsisveikinimas su teatru"" (1998), „Aktoriaus Anupro meilė"" (2000), „Aktorė"" (2001), atsiminimų knygoje „Tango su arkangelu Gabrieliumi"" (2010), „Duogo užrašai"" (2016) ir kt.; taip pat jis išleido pjesių rinkinį „Šilojų midus (2003)"".","Pranas Treinys, Lietuvos nacionalinio dramos teatro veteranas ir buvęs ilgametis direktorius, staiga mirė kovo 28 dieną; jis buvo žinomas ne tik dėl savo teatro veiklos, bet ir kaip rašytojas, puoselėjęs aukštaičių tarmę bei parašęs daug literatūros kūrinių."
"Jauki terasa - tai ne didelės išlaidos, o kruopščiai parinktos detalės. Šiek tiek šviesos, minkštų tekstilės akcentų, žalumos ir individualaus stiliaus - ir turėsite savo ramybės oazę po atviru dangumi. Leiskite sau kūrybiškai pažiūrėti į turimą erdvę ir paverskite ją vieta, kurioje norėsis būti kuo dažniau. Juk pavasarį, vasarą ir netgi šiltą rudens pradžią galima išnaudoti jaukiam buvimui lauke - po šaltojo sezono tai gali būti geriausia atgaiva. Taigi pateikiame dešimt paprastų idėjų, kurios padės atgaivinti jūsų lauko terasą ar kitą panašią lauko zoną, kuri, neabejojame, taps labiausiai lankoma vieta artimiausius mėnesius. Raitojamės rankoves, pasitelkiame truputėlį kūrybiškumo ir... nešamės kavą į lauką! Shutterstock nuotr./Lauko terasa. Šviesos: mažos smulkmenos kuria stebuklus Apšvietimas - vienas svarbiausių jaukumo elementų. Nebūtina montuoti sudėtingų šviestuvų - pakanka girliandų, saulės baterijomis kraunamų lempučių ar net žvakių. Jos suteikia terasai šilumos, švelnumo ir ypatingą vakaro atmosferą. Tekstilė: pagalvėlės, pledukai, kilimėliai Minkštos tekstilės detalės padaro stebuklus - jos suteikia spalvų, šilumos ir patogumo. Pagalvėlės ant kėdžių ar sofos, pledukai vėsesniems vakarams, o jei terasa turi stogą - galima pridėti ir nedidelį lauko kilimą. Šias detales lengva keisti pagal sezoną ar nuotaiką. Audiniai visada prideda jaukumo, net ir lauke. Padenkite kėdes ar suoliukus pledais, užtiesalais ar net užuolaidėlėmis, kurias galite pakabinti terasos kraštuose - jos ne tik suteiks privatumo, bet ir sukurs malonią, šiek tiek romantišką atmosferą. Pasirinkus orui atsparius audinius, šis dekoras bus ne tik gražus, bet ir ilgaamžis. Shutterstock nuotr./Lauko terasa. Žalieji akcentai: arčiau gamtos ir harmonijos Augalai - natūrali ir universali dekoro priemonė. Gėlės vazonuose, prieskoninės žolelės ar net vijokliai suteikia gyvybės ir natūralumo pojūtį. Nesvarbu, ar tai bus vazoniniai gėlynai, kabinami gėlių krepšiai, žolelių dėžutės ar net mini darželis su pomidorais ir prieskoniais - augalai įneša spalvos, kvapo ir natūralumo. Be to, jie sukuria jaukesnę atmosferą ir suteikia galimybę atsipalaiduoti gamtos apsuptyje net neišeinant iš namų. O jei norisi dar daugiau žavesio - galima panaudoti senas dėžes, paletes ar net krepšius kaip originalius vazonus. Baldų atnaujinimas: neskubėkite keisti Nereikia pirkti naujų baldų - kartais pakanka juos perdažyti, pakeisti sėdimas pagalvėles ar pridėti dekoratyvinių elementų. Net ir senas staliukas ar suolas gali tapti stilingu akcentu, jei jam skirsite šiek tiek dėmesio. Asmeniniai dekoro akcentai: namų atmosfera lauke Rankų darbo dekoracijos, žibintai, moliniai indai ar net senas veidrodis ant sienos gali suteikti unikalumo. Tokie elementai sukuria namų atmosferą net lauke - juk terasa tai tarsi jūsų gyvenamosios erdvės pratęsimas. Įtraukite į terasos dekorą detales, kurios atspindi jus: galbūt tai kelionėje parsivežta statulėlė, močiutės nerta staltiesėlė ar vaikų piešiniai, įrėminti ir pakabinti po stogu. Tokios smulkmenos sukuria šilumos pojūtį ir leidžia terasa mėgautis tarsi dar viena namų erdve. Antrinis dizainas: naudok, ką turi Jei nenori išlaidauti, puikus būdas atnaujinti terasą - pasitelkti tai, ką jau turi namuose ar sandėliuke. Seni mediniai padėklai gali virsti staleliais, o pinti krepšiai - puikia vieta augalams. Net stiklainiai gali tapti originaliais žibintais ar žvakidėmis. Tokie sprendimai ne tik nebrangūs, bet ir ekologiški - antrinis dizainas tampa vis populiaresne tendencija. Spalvų magija: „sušildykite"" terasą Net keli ryškesni ar šiltų tonų akcentai gali visiškai pakeisti lauko erdvės nuotaiką. Geltoni, terakotiniai, žalsvi ar žydri atspalviai suteikia vasariško žavesio ir padeda vizualiai „sušildyti"" terasą. Nebijok eksperimentuoti su spalvotais vazonais, pagalvėlėmis ar dekoracijomis - tai nedidelės, bet labai efektyvios investicijos į jaukesnę atmosferą. Shutterstock nuotr./Lauko terasa. Teminis kampelis: jaukumas su idėja Norėdami terasai suteikti asmeniškumo, sukurkite teminį kampelį. Pavyzdžiui, skaitymo zona su mažyte knygų lentyna, hamaku ar krėsliuku, mažas kavos staliukas su prieskonių vazonėliais, ar net kampelis vaikams su žaismingais dekorais. Tokie sprendimai suteikia funkcionalumo ir kviečia laiką leisti prasmingai. Kvapų kampelis: aromaterapija po atviru dangumi Sukurk terasoje mažą kvapų zoną - naudok natūralius kvapus, kurie veikia atpalaiduojančiai ar gaivinančiai. Tai gali būti kvapiosios žvakės, smilkalai, eteriniais aliejais papildyti difuzoriai ar net džiovintų žolelių puokštės (pavyzdžiui, levandos, mėtos, rozmarinai). Kvapai ne tik nuteikia maloniai, bet ir padeda atbaidyti uodus šiltomis vakarais. Muzikos kampelis: ir šventėms, ir ramybei Įrengus nedidelę vietą muzikai - pavyzdžiui, pakabinus nedidelį atsparų garsiakalbį arba vėjo varpelius - terasa įgauna dar vieną jaukumo lygį. Ramūs foniniai garsai, švelni muzika ar net natūralus vėjo varpelių skambesys sukuria raminančią atmosferą, kuri padeda atsipalaiduoti, medituoti ar tiesiog maloniai leisti laiką su puodeliu arbatos rankoje.","Jaukiai terasai sukurti nereikia didelių išlaidų – svarbiausia yra tinkamai parinktos detalės, tokios kaip šviesa, tekstilė, augalai ir asmeniniai dekoro akcentai. Kūrybiškumas leidžia paversti terasą ramybės oaze, naudojant jau turimus daiktus ir atsižvelgiant į spalvas bei kvapus, taip sukuriant šiltą ir kviečiančią atmosferą."
"„Visiškai pritariu premjerui, nes antraštės buvo didelės, lūkesčiai buvo sukelti. Pagal tas antraštes ir kai kurių kolegų, politikų pasisakymus ir didelį optimizmą, mes šiandien turėjome turėti Lietuvoje kokius penkis lustų fabrikus, išskirtines sąlygas, milžinišką ekonominio bendradarbiavimo proveržį. (...) Nieko to mes ir nematome"", - trečiadienį Žinių radijui sakė S.Skvernelis. Jis teigė „nenorintis nusivilti Taivanu"", tačiau teigė, kad santykių su šia sala „perdėtu optimizmu"" bandyta „pridengti tam tikrą avantiūrą užsienio politikos klausimuose, kada buvo atidaryta Taivano atstovybė, pavadinta taip, kaip neturėtų būti pavadinta"". Pasak S.Skvernelio, santykių su Kinija normalizavimas yra Vyriausybės darbotvarkės klausimas: „Procesai tikrai turbūt nėra svarstomi viešai, bet vienokia ar kitokia forma turbūt vyksta"". Naujienų portalo „Delfi"" laidoje „Verslo požiūris"" praėjusią savaitę G.Paluckas teigė, kad Lietuvos ir Taivano praktinis bendradarbiavimas yra įšalęs, o kelti dideli lūkesčiai nėra realizuoti. Kaip anksčiau rašė BNS, 2021 metais Lietuvai pradėjus megzti glaudesnius santykius su Taivanu ir Vilniuje atidarius šios salos vardo atstovybę, pašlijo Vilniaus ir Pekino santykiai. Lietuvių ir anglų kalba 2021 metais Vilniuje atidaryta atstovybė pavadinta „Taivaniečių"", o kinų kalba pavadinime naudojamas „Taivano"" vardas. Pekinas tame įžvelgia Taivano mėginimus veikti kaip nepriklausomai valstybei. Kitose šalyse tokios atstovybės veikia Taipėjaus pavadinimu.","S. Skvernelis kritikuoja Lietuvos optimizmą dėl santykių su Taivanu, pabrėždamas, kad nesulaukta žadėto ekonominio proveržio, ir teigia, jog atstovybės atidarymas sukėlė įtampą su Kinija."
"Vilniaus mero žmona Vismantė Benkunskienė sekmadienį savo socialinių tinklų paskyrose dėkojo visiems už gimimo dienos sveikinimus ir ta proga parodė ypatingą kadrą. Jame sutuoktiniai užfiksuoti po žinios apie antrąjį vaikelį. „Visus metus nušvietė, prieš mažiau nei metus, aplankiusi žinia - mes būsim keturiese. Nuotrauka tos dienos. Ir tikrai, kiekviena diena kaip stebuklas, būna sunkiau ir lengviau, būna kai nežinai išeities, bet svarbiausia, kad dienose esi ne vienas. Šiandien ryte (sekmadienį, - aut.past.), apkabinus visus tris, dėkojau, kad namuose tiek klegesio, kad gyvenimas aktyvus, kad visokių patirčių per visus metus būta, bet svarbiausia, kad su kiekviena diena randu ko mokytis ir kad turiu ką mylėti. Gera, kad tiek daug žmonių vis sutinka ir palydi. Ačiū už sveikinimus"", - rašė V.Benkunskienė. Primename, kad Vilniaus meras Valdas Benkunskas su žmona Vismante paskutinę 2024-ųjų dieną susilaukė kūdikio. Žinią politikas pranešė savo socialinio tinklo „Facebook"" paskyroje. Įraše V.Benkunskas dėkojo žmogai Vismantei ir atskleidė gruodžio 31-ąją gimusios atžalos vardą. „2024-ieji buvo intensyvūs ir vingiuoti. Nuveikta daug prasmingų darbų, dar daugiau pamatų padėta būsimiems. Ir šioje vietoje metų apžvalgą baigiu. Nes šis - paskutinis besibaigiančių metų rytas, viską nuspalvino kitomis spalvomis. Šįryt į pasaulį nusprendė ateiti mūsų Marcelė. Turime mažytę dukrytę ir sesytę, su kurios atėjimu visi šie metai tapo išskirtiniai. Ačiū Vismantei už tvirtybę, meilę ir viską!"" - rašė Vilniaus meras V.Benkunskas. Žmonės.lt primena, kad Vismantė ir Valdas Benkunskai jau augina dukrą Agotą Oną. Pernai ji pradėjo eiti į vaikų darželį.","Vilniaus mero žmona Vismantė Benkunskienė padėkojo už gimtadienio sveikinimus ir pasidalino nuotrauka, kurioje jie su vyru sužino apie antrąjį vaikelį. Šie metai buvo ypatingi šeimai, nes jie susilaukė antros dukters Marcele, pridurdama, kad gyvenime svarbiausia mokytis ir mylėti."
"Du varikliai ir visų ratų pavara Naujausias elektromobilių gamos narys turi du bendrą 250 kW galią generuojančius motorus ir visų varančiųjų ratų pavarą. Daugiau apie automobilius - rubrikoje Gazas.lt Viena įkrova šis elektromobilis gali nuvažiuoti daugiau nei 550 kilometrų (matuojant pagal WLTP ciklą), taip pat pasižymi specialiais RS modelių aksesuarais ir gausia standartine įranga. „Elroq RS"" yra greičiausiai įsibėgėjantis automobilis dabartiniame „Škoda"" modelių portfelyje, nuo 0 iki 100 km/val. jis pagreitėja per 5,4 sek. Debiutas Milano mados savaitėje „Elroq"" tapo pirmuoju „Škoda"" dizaino kalbą „Modern Solid"" įkūnijančiu modeliu. Sportiška ir geriausiai įrengta visiškai elektrinio kompaktinio visureigio versija bus pristatyta „Milano dizaino savaitėje 2025"". Po skaitmeninės pasaulinės premjeros jis debiutuos renginyje Italijoje balandžio 8-13 d. Techniniai duomenys „Škoda Elroq RS"" elektriniai motorai, montuojami ant priekinės ir galinės ašių, išvysto bendrą 250 kW galią, kuri perduodama į visus keturis ratus. Automobilis nuo 0 iki 100 km/val. įsibėgėja per 5,4 sekundės, o jo didžiausias išvystomas greitis siekia 180 km/val. Elektromobilyje montuojama 84 kWh talpos (79 kWh naudingosios talpos) aukštos įtampos baterija, o WLTP ciklo metu maksimalus nuvažiuojamas atstumas siekia per 550 kilometrų. Elektromobilį sparčiojo įkrovimo stotelėse galima įkrauti tiesiogine srove iki 185 kW galia. Tai leidžia baterijos atsargas nuo 10 iki 80 proc. papildyti maždaug per 26 minutes. Prisijungus prie 11 kW galios kintamosios srovės įkroviklio baterija nuo 0 iki 100 proc. įkraunama per aštuonias valandas. Būdingi akcentai Kaip ir visos „Elroq"" versijos, RS variantas išsiskiria blizgia juoda „Tech-Deck Face"" kėbulo priekine dalimi, kurioje telpa keli jutikliai, įskaitant radarą. Standartiškai montuojama šviesos juosta, sudaryta iš vertikalių „blakstienų"", kaip ir matriciniai priekiniai LED žibintai bei tradiciniai galiniai LED žibintai su bėgančiosios posūkių šviesos efektu. Dinamišką automobilio išorės dizainą papildo RS modeliams būdingi vizualiniai elementai, t. y. šoninių langų apdaila, stogo bėgeliai, priekinio dangčio ir bagažinės dangčio užrašai bei šoninių veidrodėlių gaubtai. Visi jie yra juodos spalvos. Siūlomi iki 21 colio skersmens lengvojo lydinio ratlankiai su „Aero"" apdaila montuojami tik „Elroq RS"" versijoje. Automobilį galima užsisakyti visų tradicinių „Elroq"" versijoms siūlomų spalvų, taip pat ir tik RS modeliams būdingos „Mamba Green"" žalios spalvos. Tonuoti galiniai ir šoniniai galiniai langai bei akustiniai šoniniai langai ne tik dailiai atrodo, bet ir užtikrina geresnį komfortą. „Škoda Elroq RS"" salonas pasižymi išskirtine „Design Selection RS Lounge"" apdaila, kurioje dominuoja juodi tonai. Ji apima „Suedia"" mikropluošto sėdynių apmušalus su kontrastuojančiomis žaliosios citrinos spalvos siūlėmis ir anglies pluoštą primenančiu dekoru. Trijų stipinų šildomas sportinis vairas aptrauktas perforuota oda. Akį traukia vairą puošiančios žaliosios citrinos atspalvio siūlės bei RS ženklelis. Dinamiško salono patrauklumą didina šildomų priekinių sėdynių sportiška forma su integruotomis galvos atramomis ir nerūdijančiojo plieno plokštelėmis padengti pedalai. Vairuotojo sėdynė jau standartinėje įrangoje yra reguliuojama elektra, turi atminties ir masažo funkcijas bei reguliuojamą juosmens atramą. Pasirenkamas „Maxx"" paketas leidžia analogišką įrangą komplektuoti ir priekinėje keleivio sėdynėje. Gausi standartinė įranga Standartinėje įrangoje montuojamas 5 colių skaitmeninis prietaisų skydelis ir 13 colių centrinis informacijos ir pramogų ekranas. Papildomai pasirinkus „Advanced"" įrangos paketą, elektromobilyje vairuotojo akių lygyje gali būti įrengtas projekcinis ekranas su papildytosios realybės efektais. Visų ekranų grafika pasižymi RS modeliams būdingais elementais. Visuose „Škoda Elroq RS"" įtaisyti keturi sparčiojo įkrovimo USB-C prievadai keliautojų įrenginiams įkrauti, prievadų galia standartiškai siekia iki 45 W. Be to, belaidžio įkrovimo įranga ne tik palaiko 15 W įkrovimo galią, bet ir vėsina įkraunamą telefoną. 12 garsiakalbių CANTON garso sistema, pasirinktinai prieinama kaip „Advanced"" paketo dalis, užtikrina bendrą 675 W galią. Bazinė „Elroq RS"" įranga taip pat apima elektra valdomą bagažinės dangtį su „Virtual Pedal"" funkcija, kuri leidžia kojos mostu po galiniu buferiu atidaryti bagažinę ir patogiai prieiti prie 470-1580 litrų krovinių erdvės. Sportiškas valdymas „Škoda Elroq RS"" montuojama sportinė pakaba: priekyje ji yra 15 mm, o gale - 10 mm žemesnė nei standartinėje versijoje. Vairavimo sistemos parinktys suderintos su specifine RS važiuokle, kad pojūčiai būtų sportiškesni. Į važiavimo parinkčių sistemą buvo įtrauktas specialus didesnio sukibimo režimas, pritaikytas visų varančiųjų ratų pavarai. Vairuotojai papildomai gali užsakyti adaptyviąją DCC važiuoklę. Dėl perkonfigūruotų nustatymų ji užtikrina didesnį komfortą. Specifinės įvairiuose gamintojo modeliuose naudojamos DCC važiuoklės parinktys „Elroq RS"" yra pritaikytos prie kompaktiškesnių kėbulo matmenų. RS versija leidžia platų amortizatorių darbo parinkčių diapazoną su iki 15 reguliuojamų parametrų, pasirinkus individualų režimą. Dėl didesnės RS modelio galios jame naudojami našesni priekinės ašies ratų stabdžiai su dviejų stūmoklių apkabomis. Daugybė saugos ir pagalbos sistemų Dėl galingos ryšio įrangos „Škoda Elroq RS"" modelyje gali veikti daugybė išmaniųjų saugos ir pagalbos vairuotojui sistemų. Naujausia kelionių asistento „Travel Assist"" versija, kuri montuojama visuose automobiliuose, sujungia adaptyviąją eismo juostos laikymosi pagalbos, adaptyviąją išmaniąją pastovaus greičio palaikymo, kritiškos padėties pagalbos ir šoninio eismo pagalbos sistemas. Šio sistemų rinkinio kompiuteris naudoja internetinius spiečiaus duomenis. Elektromobilio navigacijos sistema realiuoju laiku teikia įspėjimus apie avarijas, gedimus ir slidų kelią netoliese. Dar vienas standartinės įrangos atributas - „KESSY Advanced"" užrakto sistema. Ši sistema atrakina duris ir bagažinės dangtį, kai raktelis atsiduria 1,5 metro atstumu nuo elektromobilio, ir automatiškai užrakina jį, kai raktas nutolsta daugiau nei 2,5 metro.","„Škoda Elroq RS“ yra naujausias elektrinis visureigis su dviem 250 kW varikliais ir visų ratų pavara, galintis nuvažiuoti daugiau nei 550 km vienu įkrovimu. Automobilis išsiskiria sportišku dizainu, gausia standartine įranga ir pažangiomis saugumo bei pagalbos sistemomis, o debiutuos Milano mados savaitėje 2025 metais."
"Didžiausia Lietuvoje radijo stotis M-1 minėtu periodu pagal klausyto laiko dalį (angl. AQH Share) išlaikė lyderio pozicijas, o antra klausomiausia radijo stotis „Lietus"" išaugo iki 18,2 proc. Pagal šį, vieną svarbiausių radijo rinkoje laikomą parametrą, abi radijo stotys artimiausius konkurentus lenkia beveik dvigubai. M-1, būdamas Nr.1 radijo sotimi Lietuvoje, rudens-žiemos periodu pritraukė dar daugiau jaunų, 16-24 metų amžiaus grupės, klausytojų ir pagal klausyto laiko dalį išaugo iki 26,7 procentų. Tai dvigubai daugiau, nei artimiausi konkurentai. „Laviravimas tarp skirtingo amžiaus auditorijų - kaip slalomas slidėmis nuo kalno. Turi įveikti visas kliūtis ir stengtis nei vienos neužkliudyti. Ignoruodamas kažkurią, gauni baudos taškų, mūsų kalba kalbant - rizikuoji prarasti tam tikrą klausytojų ratą. Todėl mūsų radijo stočiai svarbūs visi. Tai, kad M-1 augina jaunų žmonių ratą, ypatingai džiugina, nes jaunimas yra ateitis, perspektyva. Bet dėliojant programą, muziką, tinklelį, negali fokusuotis tik į vieną kategoriją, nes tada prarasi kitą. Reitingai aiškiai parodo, kad laviruojame teisingai ir tame „slidžių slalome"" laimime"", - sako M-1 Programų direktorius bei radijo laidų vedėjas Arnoldas Eisimantas. Tuo tarpu „Lietus"" jau ilgą laiką yra radijo stotis Nr.2 Lietuvoje. Viena iš naujų jos pergalių - per skelbiamą laikotarpį augusi auditorija pagal klausyto laiko dalį Vilniaus mieste. „Radijo stotis „Lietus"" stabiliai išlaiko antros populiariausios radijo stoties titulą, tuo pačiu stipriname pozicijas Vilniuje - sostinėje augome beveik 3 procentiniais punktais. Šiauliuose bei Panevėžyje esame numeris vienas jau ne vienerius metus - čia mūsų klausytojai itin ištikimi. Reitingai rodo džiugius pokyčius, to priežastis, mano nuomone, stipri „Lietaus"" bendruomenė, kurią labai branginame. Su savo klausytojais ir šalies muzikantais, muzikos kūrėjais, jaučiamės kaip giminės, šeima. Keliamės drauge, gyvename, švenčiame gimtadienius, liūdime kartu. Mūsų radijo stoties eteryje skamba graži lietuvių kalba, muzika kiekvienam - tokia sava, artima"", - teigia radijo stoties „Lietus"" programų direktorė Vaida Žemaitytė-Skirmantienė. Naujausi rudens-žiemos reitingai rodo, kad kasdien M-1 įsijungia vidutiniškai 335 tūkst. Lietuvos gyventojų, arba 15,4 % visos radijo auditorijos. Antrą didžiausią Lietuvoje radijo stotį „Lietus"" kasdien klausosi vidutiniškai 252 tūkst. Lietuvos gyventojų, arba 11,6 % visos radijo auditorijos. Tad M-1 grupės radijo stotys yra neabejotinos lyderės tarp nacionalinių radijo stočių. M-1 radijo stočių grupei priklauso radijo stotys M-1, „Lietus"", „M-1 Plius"", „M-1 Dance"" ir „Laluna"". Bendras jų visų savaitės pasiekiamumas - 1,127 mln. Lietuvos gyventojų arba 52 proc. visos Lietuvos radijo auditorijos. Minėtos radijo stotys priklauso lietuviško kapitalo „15min grupei"". Jai taip pat priklauso naujienų portalas 15min, žurnalai „Žmonės"", „Ji"", „Legendos"", reklamos agentūra „Reklamos ekspertai"", naujienų agentūra BNS.","Radijo stotis M-1 išlaikė lyderio pozicijas Lietuvoje, pritraukdama daugiau jaunų klausytojų, o „Lietus“ sustiprino savo pozicijas Vilniuje, užimdamas antrą vietą pagal klausomumą. M-1 grupės radijo stotys iš viso pasiekia 52 % Lietuvos radijo auditorijos."
"Išvalykite motociklą Prieš vėl pasukdami akseleratoriaus rankeną, pasirūpinkite motociklo švara. Net jei po praėjusio sezono motociklą kruopščiai išvalėte, kol jis kantriai laukė naujų kelionių, ant jo galėjo nusėsti dulkės ar likti kitų nešvarumų. Motociklą plaukite saikingai tekančiu švariu vandeniu, tačiau venkite naudoti aukšto slėgio plovimo įrangą. Naudokite specialius valiklius nešvarumų „atkėlimui"" ir šluostes jų nuvalymui. Ypatingą dėmesį skirkite grandinei. Kol motociklas stovėjo, ant jos galėjo nusėsti šiek tiek dulkių, o kai kuriose grandyse galėjo atsirasti korozijos požymių. Todėl atidžiai išvalykite grandinę, patikrinkite jos įtempimą ir sutepkite tam skirtomis priemonėmis. Patikrinkite skysčius Jūs tikriausiai labai norite kuo greičiau važiuoti, tačiau prieš tai padarydami, patikrinkite motociklo skysčius. Patikrinkite variklio tepalo lygį, aušinimo ir stabdžių skysčius, prireikus juos papildykite. Taip pat patikrinkite bake esančių degalų būklę. Visą žiemą stovėjusio motociklo viduje esantys degalai, ypač be papildomų priedų, gali būti sukaupę drėgmės - tai gali turėti neigiamos įtakos bako vidui, todėl prieš užvesdami variklį, patikrinkite, ar nėra rūdžių dalelių bei kitų nuosėdų. Jei pastebite nešvarumus, išpilkite senus degalus, išvalykite degalų bako vidų ir tik tada įpilkite naujus degalus. Įkraukite akumuliatorių Net jei jūsų motociklas užsiveda iš karto, akumuliatorius galėjo būti paveiktas žemos žiemos temperatūros. Jei akumuliatoriaus įkrovos lygis nebuvo nuolat palaikomas, tai gali sukelti problemų jau pirmojo sustojimo ir variklio užgesinimo metu. Todėl prieš pirmą ilgesnę kelionę įsitikinkite, kad akumuliatorius visiškai įkrautas. Jei akumuliatoriaus problemų pastebėjote dar prieš motociklą pastatant žiemos sezonui, saugiausia ir patikimiausia jį pakeisti nauju. Patikrinkite padangų būklę Vienas svarbiausių motociklo patikros punktų - padangų būklės įvertinimas. Prieš pradėdami aktyvųjį sezoną įsitikinkite, kad padangose nėra įtrūkimų ar neįprasto nusidėvėjimo, taip pat patikrinkite jų slėgį. Stenkitės, kad padangų būklės ir slėgio tikrinimas taptų kasdiene jūsų važinėjimo motociklu rutina. Jei nežinote, koks turėtų būti jūsų motociklo padangų slėgis, informaciją apie tai dažniausiai rasite ant galinio rato svirties esančioje etiketėje. Nepamirškite elektrinių įrenginių Atliekant motociklo patikrinimą, svarbu įsitikinti ne tik gera jo mechaninių dalių būkle, bet ir tinkamu elektros komponentų veikimu. Todėl prieš išvykdami įsitikinkite, kad visi žibintai (priekiniai ir galiniai bei stabdžių, posūkių) veikia taip, kaip turėtų. Taip pat patikrinkite garso signalą, ar tinkamai veikia spidometras. Atkreipkite dėmesį į perspėjamuosius indikatorius, kurie rodo apie ABS sistemos ir variklio veikimo sutrikimus. Galutiniai saugos patikrinimai Baigdami motociklo saugos patikrinimą, įsitikinkite, kad tinkama būkle pasižymi ne tik jūsų motociklas, bet ir važiavimo įranga. Ar jums vis dar tinka turima motociklininko apranga? Kokios būklės yra jūsų pirštinės ir batai? O kaip dėl šalmo? Pirmiausia visą aprangą bei įrangą apžiūrėkite vizualiai, o tada apsirenkite ir pasimatuokite, įsitikinkite, kad jaučiatės patogiai, jūsų judesiai nevaržomi, o visi užsegimai fiksuojasi tvirtai. O dabar - važiuokite Atlikus patikrinimą, jums liko tik vienas dalykas: važiuoti ir mėgautis gyvenimu ant dviejų ratų. Tačiau iš pradžių neskubėkite. Atsižvelkite į tai, kad jums gali tekti atstatyti refleksus ir kelio pojūtį. Pradžiai leiskitės į trumpesnes keliones gerai pažįstamoje aplinkoje. Nepamirškite, kad kaip jums, taip ir automobilių vairuotojams reikia prisitaikyti prie prasidedančio motociklų sezono, todėl visada būkite atidūs ir saugokite save. Naudokitės visomis galimybėmis patirti naujų nuotykių, sutikti naujų žmonių ir tyrinėkite nei atraskite. Tik jūs, jūsų motociklas ir tinkama nuotaika - viskas, ko reikia naujiems nuotykiams.","Prieš pradedant naują motociklo sezoną, svarbu kruopščiai patikrinti ir paruošti motociklą, atkreipiant dėmesį į jo švarą, skysčių lygį, akumuliatoriaus įkrovą, padangų būklę, elektros įrangą ir asmeninę apsaugos įrangą. Atlikę visus šiuos veiksmus, galite saugiai mėgautis kelionėmis, atkreipiant dėmesį į kelio sąlygas ir kitų vairuotojų elgesį."
"Telšiuose gimusi ir augusi, nuo pat mažų dienų visus bendraamžius praaugusi Aura vaikystėje ir paauglystėje susidūrė su žiauriomis patyčiomis ir savo kasdienybę matė nuspalvintą pačiomis tamsiausiomis spalvomis: „Nuo pat darželio laikų mane visi vadindavo žirafa, į mane mėtydavo šiukšles, netgi spardydavo"", - vaikystėje patirtas traumas LNK laidoje „Bus visko"" prisiminė Aura. LNK nuotr./Aura Copeland Mokykloje turėjusi atlaikyti psichologinį ir fizinį klasės draugų smurtą, namuose Aura kentė tėvų barnius. Ir kai atrodė, kad gyvenime nieko blogiau būti negalėjo, Auros pasaulį supurtė žinia apie tėvo savižudybę. Būtent šis tragiškas įvykis, mokykloje patirtos patyčios ir nuolat lydėjęs nesaugumo jausmas paskatino ją palikti Lietuvą ir savo laimės ieškoti galimybių mieste Niujorke. Vos tik įsikūrė Jungtinėse Amerikos Valstijose, ten įspūdingos išvaizdos mergina iškart buvo pastebėta mados pasaulio atstovų ir sėkmingai ėmė kopti modelio karjeros laiptais - dirbo su garsiausiais madų namais, netgi nusifilmavo muzikiniame klipe su popmuzikos dievaite Britney Spears. Po kiek laiko pajutusi, jog iš gyvenimo nori daugiau, Aura įstojo į Niujorko Mados technologijų institutą ir ėmė krimsti batų dizaino mokslus. Juos pabaigusi jaunoji kūrėja ėmėsi avalynės dizainerės pareigų, jėgas išmėgino gamindama aksesuarus, o netrukus pasinėrė ir į visiškai naują labdaros sritį, kuri ją nuvedė į šokiruojančiais nusikaltimais garsėjantį Haitį. Į skurdo kamuojamą valstybę Aura su drauge Raminta pirmąkart išvyko 2014-aisiais, ieškodamos bendradarbiavimo galimybių, tačiau vietos vaikų namuose pamatyta kraupi realybė iškart joms pasufleravo filantropinės veiklos kryptį - edukaciją pasitelkiant menus. Idėją Haičio vaikų namuose įgyvendinti vizualiųjų menų programą vietiniai priėmė labai palankiai, todėl nieko nelaukusi Aura ėmė mokyti likimo nuskriaustus Haičio vaikus. Apie nepavydėtiną mažųjų vietos gyventojų likimą ne kartą rašė tarptautinė žiniasklaida, mirgėte mirganti istorijomis apie žiaurius nusikaltimus - mažamečių pardavinėjimą vergų ieškojusioms vietinėms šeimoms, prievartavimus, o taip pat su jais vykdytus nežmoniškus eksperimentus. Pastaruosius Aura liudijo savo akimis, apsilankiusi Haičio vaikų reabilitacijos centre: „Įeinam į vieną kambarį ir seselė sako: „Šita mergaitė nuo vaikystės yra užauginta kaip šuniukas. Ji vaikšto keturiomis - ant rankų ir kelių. Ji loja ir daug metų jai ant kaklo buvo dėtas antkaklis"". Mes įeinam ir ta mergaitė iš tikrųjų ant žemės klūpi ant keturių. Galite įsivaizduoti tokį dalyką?"" - šiurpą keliančiais prisiminimais dalijosi filantropė. LNK nuotr./Aura Copeland Nuolatinis pavojus Haityje gresia ne tik vaikams. Nesaugus yra kiekvienas. Štai kone dešimtmetį iš Amerikos ten skraidžiusi Aura net kelis kartus vos per plauką išvengė potencialaus pagrobimo. Paskutinį kartą tai įvyko 2021-aisiais, kai į Haitį ji nuvyko iškart po pasaulį sukrėtusių žinių apie šaltakraujišką šalies prezidento žmogžudystę ir daugiau nei tūkstantį gyvybių pasiglemžusį žemės drebėjimą. Nors Aura ir žinojo, kad šalyje tuo metu vyravo chaosas, ji nesitikėjo, jog jau pirmąją dieną pateks į ginkluotų vyrų apsuptį ir nerimaus dėl savo gyvybės. „Bus visko"" - antradieniais, 20 val., per LNK.","Aura Copeland, patyrusi patyčias ir sunkumus vaikystėje, išvyko į Niujorką, kur sėkmingai pradėjo modelio karjerą, o vėliau pasinėrė į filantropinę veiklą Haityje, siekdama padėti vaikams per meną, nepaisydama pavojų savo gyvybei."
"Šiemet finansų rinkoms reaguojant į didelį neapibrėžtumą Jungtinių Amerikos Valstijų politikoje, daugiau investuotojų lėšas nukreipia į eurą ir Europos turtą. Nuo metų pradžios euro ir JAV dolerio kursas pakilo nuo 1,03 iki 1,10. Ypač sparčiai brangsta gynybos bendrovių akcijos, o „Rheinmetall"" akcijų kaina šiais metais jau padidėjo daugiau kaip 100 procentų. Metus beveik su 10 proc. prieaugiu pradėję Europos akcijų indeksai taip pat patraukė žemyn. Pavyzdžiui, Vokietijos DAX nuo metų pradžios išliko nepakitęs, o tuo metu JAV akcijų indeksas „S&P500"" smuko 17proc (balandžio 7 d. ryto duomenimis). Natūralu, kad daugeliui investuotojų kyla klausimai: ar JAV akcijų rinka praranda savo pranašumą, ar reikėtų investicijas perskirstyti tik į Europos bendroves? Pradedančius investuotojus gali neraminti staigūs akcijų kainų pokyčiai ir kilti abejonių, ar investuoti išvis verta. Tokiomis aplinkybėmis naudinga šiek tiek atsitraukti ir situaciją įvertinti iš šalies. Kas įvyko? Europa nustebino investuotojus Jei pernai kas nors būtų pasakęs, kad Europos akcijos pralenks JAV, daugelis būtume gerokai nustebę. Mat pernai Europos ekonomika smarkiai atsiliko nuo JAV, pirmaujančių inovacijų ir technologijų srityse. Be to, Europos įmonių konkurencingumui jau seniai trukdo didelė biurokratija ir griežtas reguliavimas. Tačiau chaotiški politikų veiksmai JAV šiemet padidino neapibrėžtumą, o Europa tarytum atsibudo spręsti problemas. Pirmiausia Europos Komisija paskelbė planus mažinti biurokratiją įmonėms, didinti konkurencingumą ir sutelkti dėmesį į inovacijas. Vėliau pranešta apie fiskalinių taisyklių švelninimą gynybai ir infrastruktūrai finansuoti. Apytiksliais skaičiavimais, papildomos investicijos į gynybą ir infrastruktūrą per kelerius metus galėtų Vokietijos BVP padidinti 2,4 proc. per metus, o euro zonos BVP - apie 1 proc. per metus. Taigi, kol JAV didino sumaištį, Europa pažėrė pozityvių signalų dėl savo įmonių ateities. Investuotojai į tai sureagavo palankiai bei suskubo į Europą pakreipti savo lėšas. Čia ir susiduriame su pirmąja pamoka - inertiškai sekti paskui kitų elgesį nereikėtų. O ką daryti? Išlikite ramūs ir nesielkite skubotai Kai rinką sudrebina staigūs pokyčiai, neskubėkite reaguoti. Racionaliai ir kantriai vertinkite aplinkybes ir savo individualią investavimo strategiją, nesekite paskui kitų elgesio modelius. Pavyzdžiui, vertinant pastaruosius įvykius, kai kuriems investuotojams nereikėtų skubėti parduoti JAV akcijų. Jungtinės Amerikos Valstijos tebėra stipriausia pasaulio ekonomika ir technologijų lyderė, kuri šiuo metu užima tvirtą poziciją dirbtinio intelekto srityje. Tad iš savo portfelio visiškai pašalinę JAV investicijas, galite praleisti ir galimybes. Kalbant apie rizikas svarbu nepamiršti, kad jų eliminuoti neįmanoma. Savų iššūkių turi tiek JAV, tiek Europa. Šiuo metu didžiausios rizikos Europoje - karas Ukrainoje, prekybos tarifai, fiskalinis nestabilumas, netolygus augimas Europos Sąjungos viduje. Tuo pat metu JAV susiduria su recesijos rizika, kurią gali sukelti dabartinė tarifų politika. Todėl planuodami savo veiksmus, galvokite apie ilgalaikę perspektyvą ir vertinkite visą rizikų paveikslą. Analizuokite, kaip jis gali paveikti jūsų portfelį. Svarbiausia - reguliarumas ir diversifikavimas Svarbiausia pamoka, kurią primena rinkų svyravimai - diversifikuoti investicinius portfelius svarbu pagal geografiją, ne tik turto rūšis. Šiuo metu ramiausiai miega tie investuotojai, kurie investicijas buvo paskirstę plačiai į įvairius Europos ir JAV instrumentus. Taip pat ir tie investuotojai, kurie jau anksčiau lėšas nukreipė į instrumentus, susietus su pasaulio akcijų indeksais. Svyravimams paprastai atsparesnis kapitalas, kuris kaupiamas reguliariomis įmokomis į plačiai diversifikuotus fondus, tokius kaip ETF (angl. exchange-traded funds). Reguliariai - pavyzdžiui, kas mėnesį - investuojant nedideles pinigų sumas, rinkų svyravimai išsilygina, nes investuojama ir joms kylant, ir krentant. Jei siekiate kapitalą auginti tvariai, jūsų strategija turėtų būti orientuota į ilgą laikotarpį ir reguliarumą. Dar viena pamoka, kurią galime pasikartoti - investavimas visuomet bus susijęs su rizika. Pradedantys investuotojai šiuo metu gali pasitikrinti savo toleranciją jai. Jei susidūrę su rinkų svyravimais jaučiatės nepatogiai, tai signalas, kad prisiėmėte per daug rizikos. Turite ieškoti kitos, jums tinkamos strategijos ir didinti investicijų įvairovę. Galiausiai palinkėčiau apsišarvuoti kantrybe, nes investavimas visuomet ją išbando. Istoriniai duomenys rodo, kad po kiekvieno rinkos kritimo seka kilimas, o po kilimo - kritimas. Vienintelis būdas valdyti neapibrėžtas situacijas - į jas žvelgti ramiai ir kantriai.","Šiemet investuotojai, reaguodami į politinį neapibrėžtumą JAV, nukreipė lėšas į Europą, kurioje ekonominės reformos ir investicijos skatina augimą. Rekomenduojama išlikti ramiems, diversifikuoti investicijas tiek geografiškai, tiek pagal turto rūšis, ir investuoti reguliariai, siekiant valdyti rizik"
"Išgyventi iki 110 metų ar daugiau metų yra puikus pasiekimas. Ispanijos leukemijos tyrimų instituto mokslininkai išanalizavo Marijos genetiką, metabolizmą, mikrobiomą ir gyvenimo būdą, kad surastų jos ilgaamžiškumo priežastis. Nors tyrimas dar nebuvo recenzuotas, jis rodo, kad garbus amžius tikrai nebūtinai reiškia prastą sveikatą, rašo sciencealert.com. Gyvenimo būdas, genai ir „jaunas"" mikrobiomas Mokslininkai išsiaiškino, kad Marija atitiko daugelį sveiko senėjimo kriterijų. Ji buvo fiziškai ir protiškai aktyvi, leido laiką su šeima ir draugais, laikėsi Viduržemio jūros dietos, kuri daugelio yra siejama su ilgesniu gyvenimu. Vienas įdomus atradimas buvo jo ypatinga meilė jogurtui. Vienas įdomus atradimas buvo jo ypatinga meilė jogurtui. Pasak mokslininkų, tai galėjo turėti įtakos jo išskirtinai jaunatviškam žarnyno mikrobiomui, kuris buvo panašus į daug jaunesnio žmogaus. „Mikroorganizmai veikia ne tik mūsų medžiagų apykaitą, bet turi įtakos ir uždegiminių procesų vystymuisi, žarnyno sveikatai, pažinimo funkcijai, kaulų ir raumenų būklei"", - rašo mokslininkai. Taip pat buvo nustatyta, kad Marijos genetika suteikė jai apsaugą nuo širdies ligų ir vėžio, o jos imuninė sistema buvo stipresnė nei vidutinio žmogaus. Marijos kūnas buvo biologiškai jaunesnis už jos amžių Be to, buvo analizuojamas DNR metilinimas. Rezultatas nustebino: „Visi skirtingi DNR metilinimu pagrįsti amžiaus įvertinimo algoritmai rodė tą patį rezultatą - jis buvo biologiškai daug jaunesnė už tikrąjį amžių"", - rašo mokslininkai. Marijos medžiagų apykaita taip pat buvo labai efektyvi - „blogojo"" cholesterolio kiekis buvo žemas, o „gerasis"" - aukštas, be to, jos organizme buvo mažai lėtinių uždegimų, darančių įtaką daugeliui su senėjimu susijusių ligų. Taip pat skaitykite Sulaukusi 117 metų mirė vyriausiu pasaulio žmogumi laikoma ispanė Ar ilgaamžiškumas yra atsitiktinumas ar mokslas? Pati Marija manė, kad jos ilgo gyvenimo priežastis - „padorus gyvenimas ir maloni aplinka"", tačiau mokslininkai pabrėžia, kad tai - daugiafaktorinis procesas. Nors nugyventi iki 117 metų yra retas atvejis, šiame tyrime galima atrasti patarimų, kaip sveikai senti. „Mūsų tyrimas rodo, kad labai senas amžius ir prasta sveikata nebūtinai yra susiję"", - daro išvadą mokslininkai. Nors rezultatai dar laukia kolegų peržiūros, jie suteikia neįkainojamos informacijos apie tai, kaip senstant kuo ilgiau išlaikyti sveiką žmogaus kūną.","Marijos ilgaamžiškumą tyrę mokslininkai nustatė, kad sveikas gyvenimo būdas, genetika ir jaunatviškas mikrobiomas padėjo jai išlikti sveikai ir gyventi ilgiau. Tyrimas atskleidė, kad net ir sulaukus labai garbingo amžiaus, galima išlaikyti gerą sveikatą, jei yra tinkamas genų, mitybos ir gyvenimo bū"
"„Knygoje įvardijami spąstai, į kuriuos pakliūvame amžėdamos, ir apžvelgiami protingi šio uždavinio sprendimo būdai, kuriuos sau pritaikyti galės daugelis moterų. Skaitytojų laukia šmaikšti kelionė ir įdomios mintys"", - taip L.Šurnaitės knygą „Suaugusių moterų klubas"" pristato psichologė ir rašytoja Genovaitė Petronienė. Klube, kaip teigia knygos autorė, laukiamos visos, kurios, sulaukusios keturiasdešimties ar penkiasdešimties, gvildena, išgyvena, užduoda klausimus ir ieško atsakymų apie savo kūną, protą ir jausmus. Laukiamos ir tos, kurios dar tik stovi prie didžiųjų pokyčių slenksčio, bet jau žino, kad jį teks peržengti. Knyga gimė iš Lavijos asmeninių patirčių. „Tai ketvirtoji mano knyga, kurią rašau iš savo pastebėjimų, išgyvenimų ir atradimų. Temas, kuriomis gyvenu ir kvėpuoju, vėliau suguldau į puslapius"", - sako L.Šurnaitė. Manto Golubevo nuotr./Lavija Šurnaitė Panašu, kad jos pasirinktas būdas yra teisingas - „Suaugusių moterų klubas"" jau antrą mėnesį įsitvirtinęs labiausiai perkamų knygų pozicijose. „Argi ne keista, kad mes taip dažnai svarstome apie žmogaus amžių: įdomu, kiek jai metų, taip gerai atrodo? Matai, kaip suseno... Arba - na, jos amžiuje nieko stebėtino. Iš kur atsirado kokybinis matas - vertinti žmogų pagal metus? Ir kodėl jis tapo svarbiausiu kriterijumi, - svarsto Lavija ir prisipažįsta, jog tokių savęs pataršymų jai irgi buvo. - Nagrinėji save veidrodyje, lygini su kitais, galvoji, ar atrodai bent kiek jauniau, nei esi iš tikrųjų̨. Pradedi manyti, kad būtent to iš tavęs tikisi aplinkiniai - jaunystės. Nors kitiems nusišvilpti, jie per akis turi savų rūpesčių, bet smegenyse paleidi pagedusią, vis toje pačioje vietoje stringančią̨ plokštelę̨ - jaunystė. Tačiau amžius - tik skaičiukas. Ir tikėdamasi, kad tavo kūnas niekada nesikeis, darai sau meškos paslaugą, nes metai bėga, kūnas keičiasi"". Lavija atskleidžia savo patirtį: jei sulaukusi keturiasdešimties ji nebūtų turėjusi lūkesčio, kad niekas nesikeis, viskas būtų klojęsi sklandžiau ir paprasčiau: „Būdama trisdešimties vis neduodavau sau ramybės - nepakankamai liekna ir graži. Nors kai žiūriu nuotraukas dabar, matau, kad visko užteko, tik, matyt, ne proto ir sveiko požiūrio į save. Projektavau, kad sulaukusi keturiasdešimties turėsiu stipresnį, lieknesnį, sportiškesnį kūną. O kaip nutiko? Priaugau papildomų kilogramų! Galiu apsimesti, kad nežinau, kaip tai įvyko, nepastebėjau. Bet iš tiesų tiesiog įgnoravau faktą, kad kūnas keisis, medžiagų apykaita lėtės, ir teks keisti savo įpročius, iš naujo ieškoti, kas tinka man dabar. Skamba kaip užknisantis darbas, todėl ilgokai delsiau, gyvendama iliuzijoje, o gal visgi pasiteisins tai, kas pasiteisindavo, kai man buvo 20 ar 30 metų"". Lavija Šurnaitė Pirmuosius dvejus metus po 40-ojo gimtadienio ji prisipažįsta gyvenusi kaip seniau. Pokyčių vyko, bet ignoravimo mechanizmą veikė, kol vieną dieną Lavija suprato atsidūrusi akligatvyje - vis didėjantys pokyčiai nugramzdino į nepasitenkinimo savimi liūną: „Graužiausi dėl priaugtų kilogramų ir kitų nenudžiuginusių pokyčių, bet nė piršto nepajudinau, kad tai pakeisčiau. Panirau į keistą troškimą ir iliuziją, kad kilogramai turi ištirpti savaime - toliau valgant nenaudingą maistą ir nesimankštinant. Kilogramai netirpo, tvirtai laikėsi savo pozicijų, o aš pykdavau ant viso pasaulio - juk jis man taip padarė. Prisidėjo ir fiziniai skausmai - galvos, skrandžio. Suriesta jų, kartais gulėdavau valandų valandas melsdama Dievo pagalbos, nes vaistai nepadėdavo. Išgyvenau depresijos epizodą, gėriau vaistus, konsultavausi su specialistais. Patyriau nerimo fragmentų"". Per tuos porą metų jos kūne prisikaupė tiek nemalonių, dalykų, kad organizmas neatlaikė, vieną dieną pajuto tarsi trumpą sujungimą, lyg kažkas būtų stipriai papurtęs. Radosi sveikas pyktis, sukėlęs norą suprasti, kas vyksta, kodėl ji taip blogai jaučiasi ir kaip visa tai pakeisti. „Supratau tiesiog pavargusi nuo priešiškumo sau, todėl patraukiau nagus nuo savo sudraskytos, sukruvintos sielos, pasidariau gražų manikiūrą ir sėdau rašyti knygos"", - šiandien pasakoja Lavija ir sako supratusi, kad keturiasdešimtmetį pasitiko daug veikdama, siekdama, dirbdama ir darydama, bet ne tiesiog būdama. Atsirado noras ir net azartas stebėti ir pažinti save iš naujo - ką dabar mėgsta, kokia yra, ir kuo ypatingas šis tarpsnis. LNK nuotr./Lavija Šurnaitė Radijo laida „Gyvenimo citrinos"" taip pat padėjo kitaip žvelgti į save, gyvenimo pokyčius, nepatogumus, nemalonumus, sveikatos nesklandumus. Iš kiekvieno pokalbio knygos autorė išsinešdavo nepaprastą susižavėjimą žmonėmis, kurie tiesiai žvelgia į jiems tekusius iššūkius ir mėgina su jais susidoroti. Susitikimai su įvairaus likimo žmonėmis budino ir stiprino sąmoningumą, savęs priėmimo kelią. „O kai prisiminiau primirštą humorą ir ironiją, keisti požiūrį pasidarė dar lengviau"", - šypsosi ir priduria, kad visuomenė kol kas ne iki galo teisinga amžėjantiems vyrams ir moterims. „Ar kas kada nors turėjo priekaištų George Clooney’iui dėl jo žilumo (beje, gana ankstyvo). Maža to, jis patraukliai vadinamas „silver fox"". Tuo tarpu, kai aktorė Sarah Jessica Parker pasirodė viešumoje su nenudažytomis žilomis sruogomis, kilo pasipiktinimo banga - kaip ji drįsta neslėpti žilstančių plaukų!"" - primena ir tuo pačiu džiaugiasi, kad televizijos eteris Lietuvoje pagaliau priklauso brandžioms moterims. Zaneta Pau Photography nuotr./Lavija Šurnaitė Lavija gerai žino, kad buvo laikas, kai televizijos pasaulio koridoriuose sklandė nerašyta taisyklė - televizoriaus ekrane pageidautinta rodytis iki tam tikro amžiaus, šiukštu nepražiūrint meto, kai kamera nustos tave mylėti. „Kameros nemeilė - tai matomos raukšlės ar raukšlelės, veido ovalo pasikeitimas, vystanti kaklo oda, apvalesnė figūra ir kiti amžėjimo požymiai, turėdavę likti eterio paraštėse, - pasakoja. - Mūsų dienomis eterį valdo brandžios moterys, asmenybės, kurioms ne tik per 40, joms daugiau nei 50, 60 ar net 70. Žiūriu į šias laidų vedėjas, ir mano širdis dainuoja, kaip ūgtelėjo mūsų visuomenė bei supratimas apie moteris kadre. Žiūrovių savivertė stiprėja, kai ekrane mato dirbančias įvairaus amžiaus moteris. Amžiaus ribos trinasi, jaunystė nebėra vienintelis svertas. Įstrigo perskaityta mintis: „Gražūs jauni žmonės - gamtos atsitiktinumas, o gražūs vyresni - gyvenimo sukurti šedevrai"". „Nemėgink visiems patikti, negali visiems patikti"", - tokius žodžius ji norėtų ištarti sau, jei dabartinė Lavija sutiktų dvidešimtmetę. Dar pasakytų, kad dabartinei labai patinka rutina, ji mėgsta būti su žmonėmis, kurie yra svarbūs, ir nepaiso nuomonės tų, kurie jai nieko nereiškia. Ir kad šiandien leidžia skleistis laisvei, atranda save iš naujo, įgauna kitokių spalvų, naujų stiprybių. Visa tai lemia gerą savijautą ir, svarbiausia, - taiką su savimi. Valdo Kopūsto / 15min nuotr./Lavija Šurnaitė Peržengusią 40 metų slenkstį, Laviją ėmė džiuginti dalykai, kurie anksčiau atrodė babyčių reikalas. Štai jos sąrašas veiklų, kurias labai smagu daryti tada, kai nori geriau su savimi susipažinti ar būti nemadinga. Skaityti knygą. Išbandyti naują kulinarinį receptą̨. Surinkti dėlionę̨. Išmokti naujų įgūdžių. Rašyti jausmų, refleksijų̨ dienoraštį̨. Klausytis muzikos. Šokti. Susitvarkyti namus. Išbandyti piešimą (tapymą). Atlikti „pasidaryk pats"" projektą namuose (pvz., atnaujinti pabodusį baldą). Daryti mankštą. Žiūrėti dokumentiką. Pramokti groti muzikiniu instrumentu. Mokytis užsienio kalbos. Rašyti laiškus. Išbandyti naujas makiažo (šukuosenų) versijas. Persodinti kambarinius augalus. Klausytis audioknygų. Eiti pasivaikščioti. Pasivažinėti dviračiu. Leistis į žygį. Iškylauti gamtoje. Kapstytis sode arba užveisti balkono darželį. Fotografuoti. Stebėti žvaigždes. Stebėti paukščius artimiausiame miške (labai pravers žiūronai). Apsilankyti botanikos sode. Apsilankyti sendaikčių turgelyje. Patyrinėti apylinkes. Sportuoti. Atrasti savo miesto garsias vietas. Eiti į kino teatrą. Savanoriauti. Vedžioti šunį. Šį sąrašą galima nuolat pildyti pagal savo svajones ir įsivaizdavimus.","Knyga „Suaugusių moterų klubas“ autorės Lavijos Šurnaitės remiasi asmenine patirtimi ir aptaria iššūkius, su kuriais susiduria moterys, perkopusios keturiasdešimtmetį. Knygos tikslas – padėti moterims priimti savo kūno ir gyvenimo pokyčius, skatinti sąmoningumą ir savęs pažinimą per įvair"
"2022 m. gegužės 5 d. Štutgarte esančiame „Mercedes-Benz"" muziejuje įvykęs pardavimas apstulbino automobilių pasaulį. Automobilis buvo parduotas už daugiau nei 106 mln. eurų didesnę sumą nei ankstesnis rekordininkas. Aukcionas surengtas bendradarbiaujant su prestižiniu Anglijos aukcionu „RM Sotheby's"". Į jį buvo pakviesti tik rinktiniai „Mercedes"" klientai ir aukšto rango automobilių kolekcininkai. Šis automobilis yra pavadintas jo kūrėjo Rudolfo Uhlenhauto vardu. Tokių automobilių buvo pagaminta vos du. „300 SLR Uhlenhaut Coupé"" buvo sukurtas pagal „Mercedes-Benz W 196 R Grand Prix"" „Formulės 1"" automobilį, su Juanu Manueliu Fangio už vairo laimėjusį du „Formulės 1"" čempionatus. Šis automobilis buvo iš esmės buvo lenktyninis automobilis, bet pritaikytas važiuoti ir keliu. Tai buvo greičiausiai keliu važiuoti skirtas to meto automobilis - jo maksimalus greitis siekė maždaug 290 km/val. Tiesa, iš pradžių jis nebuvo skirtas tiesiog važinėti keliais. Automobilis buvo sukurtas specialiai 1955 m. turėjusioms vykti ilgo nuotolio lenktynėms per Šiaurės Ameriką „Carrera Panamerica"". Vida Press nuotr./„Mercedes-Benz 300 SLR Uhlenhaut Coupé"" automobilis Bet šios lenktynės buvo atšauktos, tad egzistavo tikimybė, kad abu pagaminti automobiliai taip niekada ir neišvažiuos į kelią. Tačiau taip nenutiko, nes automobilio kūrėjas, „Mercedes Benz"" inžinierius Rudolfas Uhlenhautas vienu jų tiesiog važinėjo pats. Ir netgi leisdavo jį išbandyti apie automobilius rašantiems žurnalistams. R.Uhlenhautas buvo puikus vairuotojas ir dažnai pats bandydavo lenktyninius automobilius. Pasakojama, kad jo sekretorė dar jam esant už kelių kilometrų girdėdavo, kaip jis atvažiuoja į biurą su „300 SLR"" automobiliu - 3 litrų tūrio, daugiau negu 200 arklio galių variklis buvo ypatingas garsus ir neabejotinai prisidėjo prie to, kad inžinieriui į gyvenimo galą reikėjo klausos aparato. Taip pat pasakojama, kad kartą, vėluodamas į susitikimą, R.Uhlenhautas šiuo automobiliu kelią iš Miuncheno į Štutgartą (apie 220 km) įveikė per valandą. Po inžinieriaus mirties abu automobiliai pateko į istorinę „Mercedes-Benz"" automobilių kolekciją, kurioje sukaupta daugiau kaip 1 000 istorinių šio gamintojo transporto priemonių nuo pat automobilio išradimo 1886 m. Antrasis automobilis, kuris nebuvo parduotas, šiuo metu yra eksponatas „Mercedes Benz"" muziejuje. Kas įsigijo šį automobilį? Daugiau negu 130 mln. eurų vertės automobilio pirkėjo tapatybė yra griežtai saugoma paslaptis. Vis dėlto vienas dalykas yra žinomas - kad automobilis nėra laikomas garaže. 2025 m. vasarį automobilis buvo nufilmuotas tiesiog važiuojantis gatvėmis, o vaizdo įrašas įkeltas į „Instagram"". Gatvės, beje, buvo Monako. Tai nestebina - šiame mieste laiką leidžia daug milijardierių. Parengta pagal caranddriver.com., luxurylauches.com.","„Mercedes-Benz 300 SLR Uhlenhaut Coupé“ automobilis Štutgarto muziejuje buvo parduotas už rekordinę sumą, viršijančią 106 mln. eurų. Tik dvi šio modelio kopijos kada nors buvo pagamintos, o automobilio pirkėjo tapatybė ir jo vieta išlieka paslaptyje."
"Tai lėtas, niuansiškas, nepagražinto siužeto filmas, atskleidžiantis sudėtingą priklausomų vyrų emocinę būklę. Bet taip pat jame daug vilties, šviesos ir sunkaus darbo, mat veiksmas vyksta kaime. Kaime, kuriame vyrai dirba su gyvuliais, sunkiomis šluotomis valo tvarto grindinį ir gamina sūrį. Interviu 15min metu režisierius ypač daug dėmesio skyrė savo komandai ir pabrėžė, kad filmas - tai nėra vieno žmogaus nuopelnas: „Jeigu ne operatorius Linas Žiūra, tai nebūtume sukūrę tokios estetikos. Jeigu ne prodiuserė Rūta Adelė Jekentaitė, kaži, ar filmas tokia tema būtų išvydęs dienos šviesą."" Prie filmo taip pat prisidėjo montažo specialistai Pascale Hannoyer, Frédéric Fichefet, Anna Savchenko, o muziką kūrė Pierre Daven-Keller. „Murmančios širdys"" - trečiasis V.Puidoko filmas. - Kiek šis filmas jums yra asmeniškas? - Tiek, kiek stebimoji dokumentika gali būti asmeniška, bet man tai pats jautriausias ir artimiausias filmas, kokį esu sukūręs. Visų pirma, todėl, kad filmavau savo gimtosiose vietose - nuo tos bendruomenės esu gimęs 5 kilometrų atstumu. Dalį žmonių, su kuriais susidūriau, pažįstu jau seniai. Be to, netoli vis dar gyvena mano mama, kuri yra tos religinės bendruomenės narė, o tėvas - Šiluvos mokyklos direktorius. - Filme vyksta 12 žingsnių programos susirinkimai. Man žinoma, kad priklausomi žmonės visada siekia išlikti anonimiškais. Kaip jums pavyko surasti ryšį su ta bendruomene, kad jie atsivertų ir parodytų, kaip viskas vyksta iš vidaus? - Anoniminiai susirinkimai, vykstantis kažkur mieste, turi savas taisykles, bet štai Žano ir Linos Talandžių sodyboje viskas vyksta šiek tiek kitaip. Kaip jie sako, tai šeimos bendruomenė, kuri yra privati ir jie sprendžia, kas ir kaip. Mes sudarėme labai gražų paktą. Žanas man pasakė: „Mes dirbame su priklausomybėmis, todėl jeigu bent vienas žmogus susimąstys pamatęs šį filmą, tai tik į naudą"". Aišku, mes nekūrėme kažkokios propagandos ar reklamos, bet kažkur giliai šis tikslas buvo. Galiausiai, atsakyti į šį klausimą galiu panašiai, kaip ir į pirmąjį. Dėl to, kad mano šeima gyveno netoliese, vis girdėdavau visokias įstabias istorijas. Po to, keletą kartų ten teko apsilankyti, šiek tiek pabendravome su Žanu ir tada atėjo toks metas, kada atsirado poreikis sukurti kažką asmeniško. Būtent per šį jausmą pavyko prisiartinti prie ten apsistojusių vyrų. Juk tarp panašių žmonių užaugau - negimiau poetų ir režisierių šeimoje, bet kolūkyje, kuriame nebuvo kalbama apie psichologinę pagalbą ir aukštas materijas. - Filme veikėjai, nors ir neprofesionalūs aktoriai, atrodo labai natūraliai. Visgi, labiausiai mane nustebino, kad vienoje vietoje buvo tiek daug vyrų, kalbančių apie emocijas. Kiek svarbi vyriškumo tema šiame filme? - Tai buvo vienas iš dalykų, kuris mane patraukė kurti šį filmą. Jie tiesiog kalbėjo apie jausmus ir ieškojo šiek tiek gilesnių dalykų, kurie atvedė juos į priklausomybes. Vyrai pasakodavo savo istorijas apie traumas ir santykius. Iš pirmo žvilgsnio gali atrodyti, kad visa tai nedera - nesitikėtum to iš 50-mečio lietuvio, nes nuo seno formavosi tylaus ir stipraus mačo įvaizdis. Tačiau palūžus reikia imtis kažko. Lankyti asmenines, grupines terapijas, anonimines savipagalbos grupes. - Filme yra žiauroka scena, kurioje vyrai paskerdžia avinėlį, o Matas į jį žiūri. Ką reiškia ši scena - tai realybės atspindys ar metafora? - Apie scenų reikšmes sprendžia žiūrovas. Man asmeniškai, ši scena buvo apie „lengvesnes"" smurto formas. Kai kurias toleruojame (gyvūnų žudymą), o kitų dalykų - ne, nors tai tas pati agresija. Visgi, tokio plano filme nebuvo, šią sceną įdėjome jau montaže. Supratome, kad mes patys skirtingai reaguojame į smurtą ir sudedame jį į skirtingus stalčiukus. Man atrodo, kad šis klausimas įdomus. Kodėl viena yra gerai, o kita nelabai? Kas žmonėms baisu? Toks ir yra filmų tikslas - kelti klausimus apie žmogų. Organizatorių nuotr./„Murmančios širdys"" - Vyrai kalba apie smurtą kalba labai giliai. Filme Žanas papasakojo istoriją apie troškimą smurtauti. Pasak jo, jis suteikia gyvenime adrenalino. Ko jūs išmokote apie smurtą kuriant šią dokumentiką? - Šiandien kaip tik apie tai galvojau ir, ko gero, sutinku su Žano teiginiu. Žmogus yra tarsi žaibas - jis ieško kažkokio išlydžio. Vienas iš paprastesnių būdų „atsikratyti"" emocijų yra per priklausomybes. O štai nustojus vartoti jos vis tiek lieka. Kaip aiškino Žanas, poreikiai vis tiek lieka, tai tada pradedi vartoti kitus būdus, kaip pavyzdžiui, per pyktį. Mes savyje nešiojamės nepatogias emocijas ir su jomis sunku tvarkytis. Bet žiūrint „Murmančias širdis"" verta pagalvoti ir sveikas formas, kaip galima susitvarkyti su jausmais. - O jūsų netrikdo religinis aspektas? Ypač šiais ateistiškais laikais, kada yra garbė suteikiama faktui ir materijai. - Vėlgi, čia kiekvienas ras atsakymą asmeniškai - jame galima pamatyti ir religinį aspektą, ir kritiką jam. Aš šį procesą išgyvenau giliai, turėjau daug klausimų. Apskritai šioje bendruomenėje yra šiokia tokia religinė įtampa, nes ten susirenkantys žmonės eina per ekstremalius emocinius išgyvenimus. Tai sukelia įtampa, nes niekada nežinau, kaip susiklostys žmonių gyvenimai po to, kai jie paliks bendruomenę. Tačiau sąmoningame lygmenyje nesistengėme perteikti kažkokius religinius simbolius ar struktūrą, visų pirma, „Murmančios širdys"" yra apie žmonių santykius, o to kontroliuoti neįmanoma. Dokumentikoje įmanoma visko prisigalvoti, tačiau realybėje į procesą reikia ateiti be aiškių konceptų ir išankstinių nusistatymų. Ji yra daugiau nei aš pats galėčiau sugalvoti. - Kalbėjote apie religines patirtis, kurias išgyvenote. Ar galėtumėte pateikti pavyzdžių? - Jų buvo nemažai, bet jeigu jas visas išpasakosiu, jos taps banaliomis. Norėčiau tai pasilaikyti sau. Į šią bendruomenę atvažiuoja daug žmonių ir ne visi jie tikintys. Vieni išvažiuoja tokie pat, o kiti atranda tikėjimą. Didelę nuostabą patyriau stebėdamas ėjimo į bažnyčią ritualą. Kartu su kūrybine komanda nuvažiuodavome ir be kameros: kartu gyvenome su vyrais, tekdavo nudirbti sunkius ūkio darbus. Tad vien tai, kad sekmadieniais tekdavo nueiti į bažnyčią gražiai apsirengus ir nusiprausus, buvo įstabu. Tai buvo vienintelė vieta, kurioje galėjome susitikti ir pabendrauti su kitais žmonėmis. Gyvenant mieste šį dalyką esame primiršę, mat to socialinio gyvenimo ir deklaratyvumo vienas kitam turime gana daug. O štai kaime kelionė į bažnyčią buvo išskirtinai svarbi, raminanti, telkianti, suteikianti poilsio. Kuriant filmą taip pat ne kartą teko pasitelkti ir maldą, ypač atsidūrus situacijose, kurių negali pakeisti. Tai nebūtinai turi būti „Tėve mūsų"" ar „Sveika Marija"", Man atrodo, visi turime savo žodžius, kuriuos kartais mintyse kreipiamės pagalbos, ieškome palaikymo, ypač kai tampame bejėgiais. Kadras išVytauto Puidoko filmas „Murmančios širdys"" - Norisi užduoti labai asmenišką klausimą - ar pačiam yra tekę kreiptis pagalbos dėl savo psichikos sveikatos, vaikščioti į terapiją ar kitaip gilintis į savo jausmus? - Manau, visi menininkai labai gilinasi į pastarąjį dalyką. Iš to ir gimsta toji kūryba, ar ne? Šia tema galiu pasakyti keletą dalykų - kai pradėjau kurti šį filmą, nežinojau, kodėl jis mane patraukė. Pradžioje įdomi buvo graži aplinka ir įdomūs žmonės. Bet pasinėrus gilyn ėmiau savęs klausti, kodėl? Nes tai man rezonuoja. Po šio filmo kūrimo ėmiau dažniau kalbėtis su draugais, su tais kuriais gyvenu Vilniuje ir su tais, kuriais augau. Supratau, kad beveik visa mano karta yra užaugusi disfunkcinėse šeimose (bent vienas iš tėvų turėjo problemų su priklausomybėmis). Tad nesupratimo jausmai man nėra svetimi. - Lenkų filosofo Witoldo Gombrowicziaus dienoraščiuose esu skaičiusi mintį, kuriame sakoma, kad rašytojai dažniausiai rašo iš megalomanijos. O kaip yra jums? - Daug apie tai galvoju. Dažniausiai visi dideli mano filmai prasideda nuo to, kas mane gąsdina, nepalieka ramybės, nuo to, ko nenoriu daryti. Kūryba prasideda ten, kur žengi nepatogų žingsnį. Ko gero, tas vidinis polėkis ateina iš dvasinio augimo poreikio. Jeigu nebūtų kūrybos, prie to niekada neprieičiau. Be to, jaučiu didelį smalsumą - man patinka pažinti žmones, jų istorijas. Kai būdavau jaunesnis, tranzuodavau. Man būdavo miela kalbėtis su sunkvežimio vairuotojais. Reikėdavo rasti temų, nes aš domiuosi kultūra, o jie kitokiomis temomis. - Kas, jūsų požiūriu, yra dvasingumas? - Dvasingumą man sužadina kūryba, susidūrimas su gyvenimu ir mirtimi, trapumu. Tai yra momentai, primenantys apie tai, kad esu gyvas, nors ir laikinas. Galiausiai leisti laiką su savo dukra ir matyti, kaip ji auga, man taip pat yra dvasingumas. Tai yra savo gyvenimo vertės suvokimas, tad nebūtinai tai turi būti kažkas ekstremalaus. Be to, jis svarbus gydant priklausomybes. Tai tam tikra esminė sąlyga. Daugelis žmonių, pasakojančių naujo gyvenimo pradžios istorijas, tai jos ateina po labai stiprių patirčių. Pavyzdžiui, žmogus bandė išeiti iš gyvenimo, nepavyko ir tada suprato, koks jis vertingas ir pakeitė savo įpročius. Kadras iš Vytauto Puidoko filmo „Murmančios širdys"" - Interviu minėjote, kad kėlėte sau daug klausimų prieš šio filmo kūrimą. Kokie jie? - Vienas iš įdomesnių klausimų, kurį kėliau, buvo, kas yra priklausomybė, ar sveikas vartojimas apskritai įmanomas. Pripažinkime sau, kad dauguma mūsų esame kažkam pavaldūs. Visi norėtume kažko atsisakyti: mažiau valgyti riebaus maisto, žiūrėti į telefoną, rūkyti. Jeigu kartą per savaitę su draugais išgeriu alaus, ar tai jau priklausomybė? Tai yra įdomus klausimas, į kurį turbūt nėra universalaus atsakymo. Man taip pat įdomus kartų suderinamumo, šeimos klausimas. Kiek stipriai aplinka, kurioje augome, suformuoja mūsų mąstymą? Ar įmanoma pakeisti savo likimą? Kas atsakingas už tokius žmones? Tai ypač atsispindi per Mato personažą. Man ypač smalsu, kuo jis taps užaugęs.","Filmas ""Murmančios širdys"" atskleidžia sudėtingą priklausomybių kamuojamų vyrų emocinę būklę ir jų gyvenimą kaime, kartu pabrėždamas bendruomenės, vilties ir sunkumų įveikimo svarbą. Režisierius Vytautas Puidokas, filmuodamas savo gimtosiose vietose, nagrinėja smurto, vyriškumo ir dvasingumo temas, atskleisdamas asmeniškus ryšius ir įžvalgas."
"7,7 balo drebėjimas įvyko į šiaurės vakarus nuo Sagaingo miesto centriniame Mianmare, o po kelių minučių sekė 6,7 balo pakartotinis smūgis, sugriovęs pastatų, kelių ir sunaikinęs gerai žinomą Avos tiltą. Ypač nukentėjo Mandalėjus, antras pagal dydį šalies miestas, kuriame gyvena daugiau kaip 1,7 mln. žmonių. Mianmare žuvo mažiausiai 1002 žmonės ir beveik 2,4 tūkst. buvo sužeisti, teigiama valdančiosios chuntos pareiškime. Dar apie 10 mirčių buvo patvirtintos Bankoke. Tačiau dėl smarkiai sutrikusių ryšių tikrieji nelaimės mastai tik pradeda aiškėti izoliuotoje kariuomenės valdomoje valstybėje, ir tikimasi, kad aukų skaičius dar gerokai padidės. Geologų teigimu, tai buvo didžiausias drebėjimas Mianmare per pastaruosius dešimtmečius, o drebėjimas buvo pakankamai stiprus, kad smarkiai apgadintų pastatus Bankoke, esančiame už šimtų kilometrų nuo epicentro. Penktadienį chuntos vadovas Min Aung Hlaing kreipėsi į tarptautinę bendruomenę prašydamas pagalbos - tai retas toks chuntos prašymas. Ankstesnės karinės vyriausybės vengdavo užsienio pagalbos net po didelių stichinių nelaimių. Mianmare žemės drebėjimai yra gana dažnas reiškinys. Remiantis Jungtinių Valstijų geologinės tarnybos (USGS) duomenimis, 1930-1956 metais netoli Sagaingo lūžio, kuris driekiasi iš šiaurės į pietus per šalies centrą, įvyko šeši stiprūs - 7 balų ar stipresni - žemės drebėjimai. 2016-aisiais per galingą 6,8 balo žemės drebėjimą senovinėje sostinėje Bagane, centrinėje Mianmaro dalyje, žuvo trys žmonės, taip pat nuvirto turistų lankomos vietos bokštai ir sutrupėjo šventyklos sienos.","Mianmarą sukrėtė 7,7 balo žemės drebėjimas, sugriovęs pastatus ir tiltus, ypač paveikęs Mandalėjų, žuvo per 1000 žmonių, o aukų skaičius gali dar didėti, nes šalis prašo tarptautinės pagalbos."
"Su naująja A5 šeima „Audi"" verčia kitą savo sėkmingos vidutinio dydžio automobilių istorijos skyrių, kuriame - ryškesnė dizaino kalba, moderniausios vidaus degimo variklių technologijos ir nauja valdymo koncepcija. Naujieji A5 serijos iš tinklo įkraunami hibridiniai modeliai pasižymi dar didesniu lankstumu ir efektyvumu. Nuo šiol šiuos modelius geriau atpažinti padės naujasis technologinis žymėjimas „e-hybrid"". Galima rinktis 220 arba 270 kW galią išvystančias „Audi A5 Avant e-hybrid quattro"" ir „Audi A5 Sedan e-hybrid quattro"" versijas. Automobilius varo 2,0 TFSI variklis, pasiekiantis 185 kW (252 AG) galią, ir elektros variklis, kurio galia siekia 105 kW. Visos versijos gali važiuoti maksimaliu 250 km/val. greičiu. Naujųjų A5 iš tinklo įkraunamų hibridinių modelių širdis - nauja aukštos įtampos (HV) baterija, montuojama automobilio gale. Šios baterijos talpa siekia 25,9 kWh (20,7 kWh neto), o tai yra 45 proc. daugiau, palyginti su pirmtaku „A6 TFSI e"". Tačiau nors baterijos talpa gerokai išaugo, jai reikalingas įrengimo plotas padidėjo labai nežymiai. Ilgvars Lubka, „Audi"" prekės ženklo vadovas Lietuvoje ir Latvijoje, pažymi, kad metų pradžioje Lietuvoje pristatytas naujasis A5 iškart tapo vienu paklausiausių modelių „Audi"" partnerių salonuose. Tai rodo, kad nepaisant didelio visureigių populiarumo, klasikinio kėbulo modeliai išlieka itin geidžiami. „Dabar, pridėjus įkraunamą hibridinę versiją, kuri siūlo iki 110 km elektros režimu nuvažiuojamą atstumą, A5 leidžia daugumą kasdienių kelionių į darbą ir atgal atlikti be išmetamųjų teršalų. Todėl šis modelis yra puikus pasirinkimas pakeliui į visišką elektrinį mobilumą"", - sako I. Lubka. Didesnė energijos rekuperacija važiuojant ir stabdant Palyginti su įkraunamų hibridų pirmtakų kartos A6 modeliu, naujasis „A5 e-hybrid"" pasižymi gerokai didesniu rekuperacinio stabdymo efektyvumu. Šis modelis prioritetą teikia važiavimui elektra, maksimaliai išnaudodamas baterijos įkrovą kelionės metu. Lėtėjimo metu nuspaudus stabdžių pedalą, „A5 Avant e-hybrid quattro"" ir „A5 Sedan e-hybrid quattro"" gali energiją rekuperuoti iki 88 kW galia ir perduoti ją į HV bateriją. Kai elektros variklis veikia kaip generatorius, daugiau kaip 90 proc. visų lėtėjimo procesų tenka elektros varikliui. Hidrauliniai ratų stabdžiai naudojami tik atliekant intensyvesnio stabdymo manevrus. Vairuotojas stabdymo skirtumo nejaučia - stabdžių pojūtis išlieka natūralus. Važiuojant elektros režimu rekuperacijos laipsnį, kaip ir visiškai elektriniuose modeliuose, galima reguliuoti ant vairo esančiomis mentelėmis, pasirenkant vieną iš trijų lygių. Išmani strategija užtikrina didžiausią efektyvumą Naujuosiuose A5 įkraunamuose hibriduose galimi du veikimo režimai: EV ir „Hybrid"". EV režimu automobilis važiuoja naudodamas tik elektros energiją, o vidaus degimo variklis įjungiamas tik važiuojant S ir „Audi drive select"" dinaminio valdymo sistemos režimais arba važiuojant navigacijos nustatytu maršrutu su įjungtu „Hybrid"" asistentu. Šis asistentas važiavimo režimą parenka automatiškai, atsižvelgdamas į maršruto duomenis. EV režimu automobilio greitis ribojamas iki 140 km/val. Įkraunamus hibridinius modelius galima užvesti tiek EV, tiek hibridiniu režimu, o paskutinį kartą naudotas režimas bus nustatytas kaip numatytasis, kai transporto priemonė bus užvedama kitą kartą. Važiuojant hibridiniu režimu, hibridinė valdymo sistema palaiko reikiamą akumuliatoriaus įkrovos lygį, kad būtų sukaupta pakankamai elektros energijos vėlesniam naudojimui, pavyzdžiui, važiuojant mieste. „A5 Sedan e-hybrid quattro"", WLTP duomenimis, mieste vien elektros režimu gali nuvažiuoti iki 116 kilometrų. Hibridinis režimas užtikrina efektyvumą tiek trumpose, tiek ilgose kelionėse. Atsižvelgiant į važiavimo sąlygas ir vairuotojo pasirinkimus, sistema automatiškai parenka elektrinį arba hibridinį režimą - taip užtikrinamas maksimalus efektyvumas. Važiuojant mieste naujasis modelis dažniausiai naudoja elektros energiją, o didesniu greičiu - pereina prie hibridinio režimo. Kad būtų pasiektas didžiausias efektyvumas, automobilis analizuoja maršrutą ir automatiškai nustato, kuriose kelionės atkarpose verta važiuoti elektra - pavyzdžiui, mieste ar spūstyse, kur greitis dažnai būna mažesnis. Įjungus hibridinį asistentą ir maršruto navigaciją, sistema perskaičiuoja nustatymus, įskaitant norimą įkrovos lygį, ir optimizuoja energijos paskirstymą visai kelionei. Gausi standartinė įranga Kaip ir visa A5 šeima, iš tinklo įkraunami modeliai komplektuojami su aukšto lygio standartine įranga, įskaitant progresyvų vairo mechanizmą, navigaciją, panoraminį MMI ekraną ir indukcinį telefono įkrovimo kilimėlį. Be to, įkraunami hibridiniai modeliai standartiškai komplektuojami su 3 zonų automatiniu oro kondicionieriumi, pagalbiniu oro kondicionieriumi ir 18 colių ratais. „Avant"" bagažinės tūris yra 361 litras, o nulenkus galines sėdynes jis padidėja iki 1306 litrų. Sedano bagažinės talpa siekia nuo 331 iki 1175 litrų. A5 leidžiama vilkti iki 1900 kilogramų stabdomas ir iki 750 kilogramų nestabdomas priekabas. Didžiausia leistina stogo apkrova - 90 kilogramų, o didžiausia priekinės ašies apkrova - 80 kilogramų. Standartinė oro kondicionavimo sistema su elektriniu kompresoriumi veikia ne tik važiuojant EV ar hibridiniu režimu - ją galima įjungti ir prieš pradedant kelionę. Jei pageidaujate, papildomas oro kondicionierius užtikrins komfortišką temperatūrą salone dar prieš įsėdant į automobilį. Jį galima užprogramuoti automobilyje arba nuotoliniu būdu per „myAudi"" programėlę. Sportiško dizaino 270 kW galios „A5 e-hybrid quattro"" standartinėje įrangoje taip pat yra „S line"" išorės paketas, juodas stiliaus paketas ir pritemdomi stiklai, užtikrinantys ypač dinamišką išvaizdą. 270 kW galios versija, kaip ir „Audi S5"", turi priekinius LED „plus"" ir galinius LED „pro"" žibintus. Be to, gausią standartinę šios versijos įrangą papildo parkavimo sistema „plus"" su atstumo ekranu ir atbulinės eigos kamera, natūralios ir dirbtinės odos derinio sportinės sėdynės, sportinė pakaba, 19 colių ratai ir raudoni stabdžių suportai. Visi A5 modeliai taip pat aprūpinti Europos rinkai skirtomis šildomomis priekinėmis sėdynėmis. Automobilio MMI ekrane „Audi Application Store"" suteikia prieigą prie nuolat augančio populiarių programų pasirinkimo. Išmaniojo telefono sąsaja sujungia išmanųjį telefoną su transporto priemone ir rodo telefono turinį tiesiai MMI jutikliniame ekrane.","„Audi“ pristatė naująją A5 seriją su įkraunamais hibridiniais modeliais, kurie pasižymi moderniu dizainu, padidėjusiu efektyvumu ir lankstumu. Nauji modeliai gali nuvažiuoti iki 110 km vien elektra, o standartinė įranga apima pažangias technologijas ir komforto sprendimus, tokius kaip trijų zonų automatinį oro kondicionierių ir indukcinį telefono įkrovimą."
"NT teisinis auditas - tiek verslams, tiek privatiems asmenims, prieš įsigyjant NT svarbus procesas. Jo metu renkama, tikrinama ir vertinama informacija apie tam tikrą NT, siekiant nustatyti jo teisinį ir faktinį statusą bei plėtros galimybes. Taip pat įvertinti pardavėjo pageidaujamos kainos pagrįstumą, apsispręsti dėl to, ar tokį turtą verta įsigyti. Ir, žinoma, įsitikinti, kad projektas atitinka teritorijų planavimo, statybos ir aplinkosaugos reikalavimus. Iš praktikos galiu pasakyti, kad prieš sudarydami sandorius, dažniausiai teisinį įsigyjamo turto patikrinimą atlieka verslo subjektai. Na, o nuo sandorio apimties, greičio ar jau paties verslo susipažinimo su parduodamu objektu, priklauso ir patikrinimo apimtis. Visgi, perkamo turto patikrinimą atlikti ne ką mažiau svarbu ir savo reikmėms perkamo NT įsigijime. Ne tik perkant iš statytojų, vystytojų, tačiau ir iš fizinių asmenų. Privaloma ar rekomenduojama? Kalbant apie bet kokį NT įsigijimo sandorį, teisinis patikrinimas nėra privalomas. Įsivertinti perkamą turtą, ar šis atitinka lūkesčius, ar neturi teisinių, techninių bei kitų trūkumų, kurie galėtų daryti įtaką pirkėjo apsisprendimui, yra paties pirkėjo teisė. Iš esmės, pagrindinė pardavėjo pareiga pagal pirkimo-pardavimo sutartį yra perduoti pirkėjui sutartį atitinkančią prekę. Nors sutarties sąlygos, panaikinančios ar apribojančios pardavėjo atsakomybę už daiktų trūkumus, negalioja (CK 6.334 str.), tačiau šiam reglamentavimui yra ir išimčių, t.y. pardavėjas neatsako pirkėjui už trūkumus, jeigu jis juos atskleidė, taip pat, kai pirkėjas savo rizika pirko daiktus iš asmens, kuris nėra profesionalus pardavėjas. Įsigyjant nekilnojamąjį turtą savo reikmėms ar verslo vystymui, pirkėjo teisė patikrinti turtą yra numatyta CK 6.328 straipsnyje. Jame nustatoma, kad jeigu šalys nesusitarė kitaip, pirkėjas nuo pirkimo-pardavimo sutarties sudarymo turi teisę prieš mokėdamas ar prieš priimdamas daiktus juos patikrinti bet kokioje vietoje, bet kokiu laiku ar metodu, kurie atitinka protingumo kriterijus. Patikrinimo apimtis priklauso nuo objekto ir tikslo, kuriam yra perkama Atliekant teisinį NT patikrinimą nesiekiama išanalizuoti absoliučiai visko. Svarbu kryptingas ir į tikslą nukreiptas rizikų vertinimas. Jeigu turtas perkamas vystymui, tai be įprastinių dalykų, tokių kaip įsitikinimo, ar pardavėjas yra turto savininkas, ar turtas nėra apribotas, yra tikrinami teritorijų planavimo dokumentai, analizuojama ar bus įmanoma pastatyti tokį turtą, kokio siekiama ir pan. Įprastai tokiame patikrinime dalyvauja ir projektuotojai, ekspertai, atliekantys techninį auditą, ir kiti asmenys pagal kompetenciją. Tuo tarpu, jeigu perkamas objektas su nuomininkais, be aukščiau paminėtų vertinama ir pati nuomos sutartis. Tik vienais atvejais - sutarčių nutraukimo sąlygos, o kitais - sutarties galiojimas, nuomininko finansinė padėtis. Atvejų su nukentėjusiais netrūksta, rizikuojama laiku ir pinigais Mano praktikoje atliekant teisinį auditą yra buvę tokių atvejų, kai jau pavėluotai, sutartyje, kuri1 klientas kilus problemoms atsiuntė, patikrinus nurodytą NT unikalų numerį, paaiškėjo, kad jis nepriklauso pardavėjui. Buvo ir toks atvejis, kai brokeriai nurodė, ką sklype buvo galima statyti tiesiog paskaičiuodami bendrojo plano rodiklius, tačiau paaiškėjo, kad to padaryti beveik neįmanoma ir galima statyti du kartus mažesnį pastatą, nes teritorijai galiojo detalusis planas. Taip pat, yra tekę turėti ir kelis įdomius atvejus su baudžiamosios teisės elementais, dar labiau iliustruojančius, kad net paprastą turtą perkant reikia teisinio audito. Vienu atveju, pirkėjai sumokėjo nemažus avansus bendrovei, kuri pardavinėjo ne sau priklausantį turtą. Iš esmės ji tarsi to ir neslėpė, tačiau patikino, jog turi sandorius su turto savininku dėl butų perleidimo atsiskaitant už atliekamus darbus. Kitu atveju, nekilnojamojo turto brokeris pardavinėjo areštuotą turtą patrauklioje vietoje, pridėdavo nekilnojamojo turto registro išrašą dėl turto nuosavybės, kuriame buvo ""panaikintas"" įregistruoto arešto įrašas ir dėl turto perleidimo sudarė preliminariąsias sutartis su daugeliu asmenų, susirinkdamas avansus. Kitas žinomas atvejis, jau iš kolegų praktikos, kai tarpininkas pardavinėjo savo klientų konkretų būstą, jiems net nesikreipus, ir gaudavo avansus iš potencialių pirkėjų. Abiem atvejais šiuo metu vyksta ikiteisminis tyrimas. Priminsiu, kad NT teisinis auditas nėra privalomas, bet tokiu atveju neatliekant perkamo turto patikrinimo rizikuojama ir savo lėšomis ir papildomu sugaištu laiku sprendžiant problemas ar ginčus su pardavėju. Jeigu verslo subjektai patys yra linkę prisiimti daugiau rizikos, nors jos būtų galima išvengti ar bent jau žinoti aktualias aplinkybes anksčiau ir priimti sprendimą derėtis dėl sandorio sąlygų žinant konkrečias problemas, o gal ir atsisakyti sudaryti sutartį, Tai paprasti būsto pirkėjai nepasitikrinę perkamo turto teisinio statuso, iš esmės rizikuoja galbūt asmeniškai labai reikšminga suma, o gal net ir viso gyvenimo santaupomis. Nors ir ne viską objektyviai įmanoma patikrinti ir įvertinti, tačiau daugeliu atvejų, atliekant bent jau didžiausių rizikų patikrinimą, įsigyjant NT visada galima išvengti teisminių ginčų ar nuostolių.","NT teisinis auditas yra svarbus procesas prieš įsigyjant nekilnojamąjį turtą, nes padeda įvertinti turto teisinį ir faktinį statusą, plėtros galimybes bei pardavėjo pageidaujamos kainos pagrįstumą. Nors toks auditas nėra privalomas, jis mažina riziką patirti finansinius nuostolius ar teisminius ginčus dėl nepatikrinto turto."
"Šis pokytis - žingsnispatogesnių atsiskaitymų link, kuriuo siekiama sumažinti 1 euro cento ir 2 euro centų monetų naudojimą. Tai palengvins atsiskaitymą grynaisiais ir sumažins smulkių monetų, kurios dažnai pametamos ar kaupiasi stalčiuose, kiekį. Svarbu pabrėžti ir tai, kad 1 cento ir 2 centų monetos nebus panaikintos, jos ir toliau bus priimamos atsiskaitant. Apvalinant su laiku jų kiekis apyvartoje natūraliai sumažės. „Shopper Quality"" atliktos reprezentatyvios Lietuvos gyventojų apklausos, vykusios nuo 2025 m. vasario 1 d. iki kovo 2 d., duomenimis 41,4 proc. gyventojų šios monetos kelia nepatogumų dėl skaičiavimo sudėtingumo ir mažo dydžio. Tyrimo rezultatai taip pat rodo, kad dauguma gyventojų, net 82,5 proc., jau žino apie artėjantį atsiskaitymų grynaisiais pinigais apvalinimą, o iš žinančių apie apvalinimą gyventojų 82,8 proc. teigia suprantantys, kaip apvalinimas veiks. Kaip veiks nauja atsiskaitymo tvarka? Apvalinimas taikomas tik atsiskaitant grynaisiais pinigais. Mokant kortele ar kitomis mokėjimo priemonėmis - elektroniniais mokėjimo būdais, dovanų kuponais, lojalumo kortelėse sukauptais pinigais ar socialinėmis kortelėmis, mokėtina suma nesikeis. Prekių ir paslaugų kainos išlieka tokios pačios - apvalinama tik galutinė pirkinių krepšelio suma. Atsiskaitymo metu sumos bus apvalinamos tokiu būdu: jei galutinė suma baigiasi 1 centu arba 2 centais, ji apvalinama žemyn iki 0 centų, jei baigiasi 3 arba 4 centais - aukštyn iki 5 centų. Jei galutinė suma baigiasi 6 arba 7 centais, ji apvalinama žemyn iki 5 centų, o jei baigiasi 8 arba 9 centais - aukštyn iki 10 centų. Pavyzdžiui: 10,21 euro suma bus suapvalinta iki 10,20 euro, o 10,24 - iki 10,25 euro. Jei galutinė pirkinių krepšelio suma yra mažesnė nei 5 centai, apvalinimas nebus taikomas. Atsiskaitymo sumų apvalinimas bus taikomas visose vietose, kuriose priimami grynieji pinigai, išskyrus atvejus, kai teisės aktuose bus numatytos išimtys. Ši sistema sėkmingai veikia kitose Europos šalyse, todėl tikimasi, kad ji palengvins atsiskaitymus ir Lietuvoje. Naujoji tvarka turėtų palengvinti kasdienius atsiskaitymus, padaryti juos greitesnius ir sumažinti pametamų smulkių monetų kiekį.","Lietuvoje įvedamas atsiskaitymo grynaisiais apvalinimas, siekiant sumažinti 1 ir 2 centų monetų naudojimą, palengvinti atsiskaitymus ir sumažinti smulkių monetų kiekį; šis metodas taikomas tik atsiskaitant grynaisiais, o kainos lieka nepakitusios."
"Pirmą sykį istorijoje planetos pirmenybėse varžosi ir Lietuvos rinktinė, vedama kapitonės Virginijos Paulauskaitės. Be jos, komandai atstovauja Rūta Blažienė, Olga Dvojeglazova, Miglė Kiudytė ir Justina Zalieckienė. Įdomu tai, kad Lietuvos komandoje rungtyniauja vyriausia (V.Paulauskaitė) ir jauniausia (M.Kiudytė) planetos pirmenybių žaidėjos. Will Palmer/World Curling nuotr./Lietuvos moterų kerlingo rinktinė. Virginija Paulauskaitė Kauno Saulės gimnazijos moksleivė, „Kaunas Curling Club"" auklėtinė M.Kiudytė, kuri yra ir Lietuvos jaunimo komandos kapitonė, į moterų rinktinę buvo pakviesta 2022 metais, kai viena iš ilgamečių komandos narių Dovilė Aukštuolytė nutarė stabdyti kerlingo žaidėjos karjerą. Jos talentą ne kartą pabrėžė ir pati V.Paulauskaitė. „Jausmas dalyvauti pasaulio čempionate yra nuostabus. Esu labai laiminga, gavusi progą atstovauti Lietuvai šiame turnyre. Nuostabu čia dalyvauti ir žaisti su geriausiomis planetos kerlingo žaidėjomis, kurias anksčiau matydavau tik per „Youtube"", - „World Curling"" televizijai sakė M.Kiudytė. Tuo pačiu M. Kiudytė priminė apie šio pasiekimo reikšmę Lietuvai, nes mūsų šalyje šiuo metu nėra jokių galimybių sportuoti kerlingą. „Lietuvoje akmenslydis nėra populiarus, mes iki šiol neturime kerlingo salės bei negalime tinkamai naudoti ledo ritulio aikštelių. Dėl to mes turime važinėti į užsienio šalis ir ten praleisti visą savo laisvalaikį. Pietų Korėjoje siekiame žaisti geriausiai kaip galime ir džiaugtis akimirkomis ant ledo"", - pabrėžė M.Kiudytė. Will Palmer/World Curling nuotr./Lietuvos moterų kerlingo rinktinė. Miglė Kiudytė Kol kas pateigti staigmenų lietuvėms nepavyksta. Pirmosiose pasaulio čempionato rungtynėse Lietuvos rinktinė 2:13 pralaimėjo vienai labiausiai tituluotų planetos komandų - čempionės titulą ginančiai Kanadai. Antrosiose rungtynėse Lietuvos ekipa 2:11 nusileido Danijos akmenslydininkėms. Savo žaidimo atrasti lietuvėms nepavyko ir trečiajame susitikime, kuriame 1:8 buvo nusileista JAV rinktinei. Ketvirtosiose rungtynėse pirmadienį Lietuvos akmenslydininkės 3:10 nusileido Japonijos ekipai, o penktosiose 2:8 turėjo pripažinti italių pranašumą. „Scanpix""/AP nuotr./Lietuvos moterų kerlingo rinktinė. Olga Dvojeglazova (viduryje), Rūta Blažienė, Miglė Kiudytė (dešinėje). Iš viso pasaulio čempionate dalyvauja 13 komandų. Grupės etape visos jos sužais tarpusavyje. Kol kas be pralaimėjimų žygiuoja Pietų Korėjos ir Šveicarijos komandos.","Lietuvos moterų kerlingo rinktinė, pirmą kartą dalyvaujanti planetos čempionate, susiduria su sunkumais, pralaimėdama pirmuosius penkis susitikimus, tačiau žaidėjos džiaugiasi galimybe atstovauti savo šaliai ir įgyti patirties tarptautinėje arenoje."
"Avinas 15min nuotr./Avinas Šiandien laukia daugybė galimybių. Svarbu išlikti atviriems naujoms idėjoms ir nesibaiminti priimti sprendimus. Galite atrasti naujų kelių, kurie padės jums pasiekti ilgalaikių tikslų. Ryžtas ir energija - jūsų stipriosios pusės. Jautis 15min nuotr./Jautis Jaučiams šiandien reikės daugiau kantrybės. Santykiai su artimaisiais gali būti šiek tiek įtempti, todėl stenkitės įsiklausyti į kitų nuomonę ir vengti per daug įsitraukti į konfliktus. Emocinis balansas bus svarbus, norint išlaikyti ramybę. Dvyniai 15min nuotr./Dvyniai Šiandien bus puikus laikas kūrybiniams sprendimams. Jūsų protas bus aiškus ir greitai reaguos į bet kokias situacijas. Galite atrasti naujų būdų, kaip išreikšti savo idėjas ir pasiekti tikslus. Socialinė aplinka taip pat bus svarbi, todėl nebijokite bendrauti. Vėžys 15min nuotr./Vėžys Vėžiams šiandien gali tekti susidurti su finansiniais iššūkiais. Tai bus puiki diena peržiūrėti savo biudžetą ir susidaryti naujus planus. Jeigu jausitės nepatenkinti, pasistenkite išlikti ramūs ir neskubėkite priimti sprendimų. Liūtas Shutterstock nuotr./Liūtas Liūtai šiandien gali jaustis energingesni nei įprastai. Jūsų charizma pasieks aukštumas, tad pasinaudokite šiuo momentu socialinėms iniciatyvoms. Santykiai su artimaisiais bus palankūs, tačiau atkreipkite dėmesį į detales ir nepamirškite dėkoti už pagalbą. Mergelė 15min nuotr./Mergelė Mergelės gali susidurti su tam tikrais asmeniniais iššūkiais. Tai bus tinkamas laikas peržiūrėti savo prioritetus ir išsiaiškinti, kas jums svarbiausia. Siekite harmoningų santykių su aplinkiniais ir stenkite išlaikyti vidinę ramybę, kad galėtumėte pasiekti savo tikslus. Svarstyklės 15min nuotr./Svarstyklės Svarstyklės šiandien gali gauti svarbių žinių ar pasiūlymų, kurie padės plėtoti jų karjerą. Tai bus laikas daryti svarbius sprendimus ir nepamiršti, kad ne visi žmonės aplink jus yra tokie pat nuoširdūs, kaip galėtų pasirodyti. Skorpionas 15min nuotr./Skorpionas Skorpionams šiandien bus svarbu pasitikėti savo intuicija. Pasitikėkite savo jausmais ir leiskite sau priimti sprendimus pagal savo širdį. Asmeniniai santykiai gali tapti šiltesni, tačiau būkite atsargūs, kad nenuklystumėte į manipuliacijas. Šaulys 15min nuotr./Šaulys Šauliai šiandien galės pasimėgauti emociniu stabilumu. Jūsų energija bus nukreipta į darbus ir kūrybą. Daugiau pasitikėjimo savimi leis jums pasiekti tikslų. Tuo pačiu būkite atidūs ir dėmesingi aplinkiniams - tai padės užmegzti tvirtus ryšius. Ožiaragis Ožiaragis Ožiaragiai gali jausti didelį spaudimą ir atsakomybę, tačiau šiandien jūsų pastangos bus vertinamos. Nebijokite imtis lyderystės vaidmens ir parodyti savo gebėjimus. Apsvarstykite ilgalaikius tikslus ir planus, nes šiandien yra tinkamas laikas analizei. Vandenis 15min nuotr./Vandenis Vandeniai šiandien gali susidurti su vidiniais konfliktais. Būkite atsargūs, priimdami sprendimus, nes per greitas pasirinkimas gali sukelti problemų. Santykiai su artimaisiais gali būti šiek tiek įtempti, tačiau tai tik laikinai jei būsite kantrūs. Žuvys 15min nuotr./Žuvys Žuvims šiandien bus puikus laikas apmąstyti savo ateities planus. Tai, ką pradėsite šiandien, gali turėti ilgalaikį poveikį jūsų gyvenimui. Būkite atidūs detalėms ir nebijokite pasikliauti savo intuicija. Emocinis ryšys su kitais bus stiprus ir teigiamas. Horoskopai yra astrologijos sritis, kurioje analizuojamos planetų pozicijos tam tikru laiku. Jie grindžiami 12 zodiako ženklų, kurie atspindi tam tikrus metų laikotarpius. Horoskopai yra populiarūs visame pasaulyje. Dalis žmonių horoskopus skaito norėdami geriau suprasti save ar numatyti, kas jų laukia. Kiti horoskopus skaito kaip pramogą. 15min portalas kviečia į šią informaciją žiūrėti kritiškai.","Šiame tekste pateikiami 12 zodiako ženklų horoskopai, kuriuose aprašomos jų dienos prognozės ir patarimai, pabrėžiant svarbiausius aspektus, tokius kaip galimybės, iššūkiai, santykiai ir intuicija. Taip pat paminėta, kad horoskopai yra astrologijos dalis, kuriai reikia žiūrėti kritiškai, ir"
"Projektas „Tradicinis Velykų meniu"" kviečia svetainėje Lietus.fm balsuoti už savo mėgstamiausius valgius ir kartu sudaryti šventinio stalo TOP-10. Galutinis, pats lietuviškiausias, velykinis meniu bus paskelbtas Didįjį penktadienį, balandžio 18 dieną. „Kiek šeimininkių, tiek skirtingų patiekalų šventėms. Bet, ne paslaptis, kad artėjant gražiausioms pavasario šventėms, mūsų pokalbių temos, kaip ir paieškos interneto langelyje tekstas dažniausia būna: Ką gaminti Velykoms? Idėja pristatyti tradiciškiausią lietuvių Velykų meniu gimė po tokios užklausos dirbtiniam intelektui, kuris, ilgai negalvojęs, tuoj pasiūlė pasigaminti šaltibarščius, cepelinus ir kugelį. Pakraipę galvas su kolegomis nusprendėm įsitikinti, ką iš tiesų lietuviai iš kartos į kartą gamina ir patiekia ant velykinio stalo, o susumavus visus balsus imti ir pristatyti Tradicinį Velykų meniu. Tam telkiamės „Lietaus"" bendruomenę, juk turime didžiulę auditoriją, šimtus tūkstančių klausytojų kiekviename šalies kampelyje, kurie, neabejotinai prisidės ir pasidalins savo patirtimi!"" - pasakoja radijo stoties „Lietus"" programų direktorė Vaida Žemaitytė-Skirmantienė. Išrinkite Tradicinį Velykų meniu: https://lietus.15min.lt/velykos/ Jurgio Sakalausko nuotr./Simona Čėsnaitė-Matkevičienė „Lietaus"" vedėjų velykinių stalų tradicijos - iš Suvalkijos ir net Italijos Laidos „Lietaus kaleidoskopas"" vedėja Simona Čėsnaitė-Matkevičienė pasakoja, kad jos šeimos velykinių tradicijų svarbiausias akcentas yra Velykų pusryčiai. „Paprastai su anyta važiuojam į šventines mišias ir parvežam visiems namo tikrąsias Velykas. Pusryčiai gausūs, būtinai su kiaušinių mušimu - tikrinam, kieno tvirčiausias. O prie kiaušinių - daug mėgstamų pagardų, ikrų, šprotų, majonezo su krienais. Būtinai turi būti virto liežuvio! Šventiniams vėlyviems pietums, jei oras leidžia, kepame kažką lauke. Jei išpuola ne pats pavasariškiausias Velyku sekmadienis, tuomet namie kepame antieną. Ir, žinoma, visada laukia desertas. Būtinai turi būti tortas! Renkamės pagal nuotaiką, tai gali būti ir Medutis, ir Napoleonas... O paskutiniu metu - ir itališka kolomba, nes aš labai ją mėgstu"", - dalijasi Simona. Laidos „Ant kalno mūrai"" vedėjas Jonas Radzevičius atskleidžia, jog Velykas su gausia šeimyna švenčia suvalkietiškai, klausydamiesi jų šeimos švenčių sielos, puikų humoro jausmą turinčios Mamaitės (taip vadina vaikų močiutę) gyvų istorijų iš praeities bei ragaudami tradicinių jos ruoštų gardumynų. Jurgio Sakalausko nuotr./Jonas Radzevičius „Kaip ir daugelyje lietuviškų šeimų, mūsų Velykos - tai šventė, kurioje telpa viskas: pagarba tradicijoms, švelnus chaosas ir nuoširdi šypsena. Nuo pat vaikystės Velykų rytą, grįžus iš bažnyčios, pirmiausia ant stalo atsiranda didžiausias dubuo karštų svogūnų lukštų nuovire išvirtų kiaušinių, sviestas, krienai ir druska. Pralupę karštą kiaušinį, dedam gabalėlį sviesto, kuris kaipmat lydosi, pasibarstom druska ir valgom. Su namuose kepta juoda duona arba naminiu pyragu tai - rojus burnoj. Parbėgus iš lauko, ant stalo būna gausu visko, dabar jau su šiuolaikiškomis improvizacijomis. Skaniausia - šaltiena (košeliena), netikras zuikis, mėsos vyniotiniai (ruledai), rūkytos karkos vyniotiniai. Žinoma, skanaujam saldumynų: žagarėlių (auselių), spurgų su vyšniomis (kropelių), pyragų, kartais mama ir tortą iškepa, papuošia spalvotais žirneliais. Gaminti lyg ir pats moku neblogai, gal produktai ne tie, nes kai sumeistrauju šiuos patiekalus, skonis skiriasi. Tėvai viską užsiaugindavo patys. Bet Velykų stalas niekada nebūna tuščias. Laikausi gimtųjų namų tradicijų"", - su meile pasakoja J.Radzevičius.","Projektas „Tradicinis Velykų meniu"" kviečia balsuoti už mėgstamiausius velykinius patiekalus svetainėje Lietus.fm, siekiant sukurti lietuviškiausią Velykų meniu, kurį paskelbs Didįjį penktadienį. Radijo stoties „Lietus"" vedėjai dalijasi savo šeimų velykinėmis tradicijomis, pabrėždami svarbiausius patiekalus ir šventines akimirkas."
"Ketvirtadienį kapitonės Virginijos Paulauskaitės vedama Lietuvos rinktinė, kuriai taip pat atstovauja Olga Dvojeglazova, Rūta Blažienė, Miglė Kiudytė ir Justina Zalieckienė, įspūdingai pasipriešino daugkartinei pasaulio ir Europos čempionei Šveicarijos komandai. Po vieno įspūdingiausių čempionato mačų bei ypač dramatiško finišo lietuvės varžovėms nusileido minimaliu skirtumu 8:9. Po keturių kėlinukų Lietuvos rinktinė atsiliko 1:4, bet po to sužaidė du puikius kėlinukus ir išsiveržė į priekį 6:4. Deja, bet kitame žaidime jau šveicarės atsakė keturiais „sausais"" taškais (6:8). Visgi lietuvės nepasidavė - jos laimėjo vieną tašką aštuntajame kėlinuke (7:8), o devintajame tiesiog įspūdingai išlygino rezultatą neturėdamos paskutinio akmens paleidimo teisės. Teisėjai trissyk su papildoma įranga matavo, kieno akmuo buvo arčiau centro ir galiausiai taškas buvo skirtas Lietuvai (8:8). Vis dėlto antrą sykį iš eilės „pavogti"" akmens iš šveicarių nepavyko ir Europos čempionės dešimtajame kėlinuke pelnė pergalingą tašką. Beje, Šveicarijos rinktinė šiame pasaulio čempionate yra patyrusi vos vieną nesėkmę ir yra vienvaldė lyderė. Prieš tai čempionate Lietuvos rinktinė buvo labai arti pergalės ir prieš Norvegijos komandą - jai nusileista po taip pat dramatiškos kovos 7:8. 3:6 atsilikusios Lietuvos akmenslydininkės per aštuntąjį ir devintąjį kėlinukus pelnė keturis taškus iš eilės ir išsiveržė į priekį 7:6. Deja, bet lemiamame sete norvegės sužaidė itin tiksliai ir pelnė pergalę išplėšusius du taškus. Kitose rungtynėse lietuvėms su vienomis iš čempionato favoričių sekėsi sunkiau - 2:9 nusileista Škotijai, 2:8 - Švedijai. Nepavyko pasiekti pergalės ir žaidžiant su Azijos atstovėmis - Kinijai pralaimėta 2:8, Pietų Korėjai - 4:10. Turnyrą Lietuvos rinktinė baigs penktadienį akistata su Turkijos ekipa. Pastaroji turi tik vieną laimėjimą, todėl mūsiškės turi šansą užimti pasaulio čempionate 12-ą poziciją. Keturios pirmaujančios komandos - Šveicarija (9 pergalės/1 pralaimėjimas), Kanada (8/2), Pietų Korėja (8/2) ir Švedija (8/2) jau užsitikrino vietas atkrintamosiose varžybose. Dėl likusių dviejų vietų kovoja Kinija (6/4), Škotija (6/4) ir Danija (5/5). V.Paulauskaitės komanda teisę dalyvauti planetos pirmenybėse iškovojo Europos pirmenybėse užėmusi aštuntą vietą. Lietuvės taip pat iškovojo teisę dalyvauti olimpinėje atrankoje.","Lietuvos akmenslydžio rinktinė, vadovaujama kapitonės Virginijos Paulauskaitės, įspūdingai pasipriešino Šveicarijos komandai, tačiau pralaimėjo minimaliu skirtumu 8:9. Nepaisant kelių pralaimėjimų, lietuvės turi galimybę užimti 12-ąją vietą pasaulio čempionate, turnyrą užbaigdamos rungtynėmis su Turkija."
"Filmo veiksmas vyksta mažame ir ramiame Žemaitijos kaime, kuris kartą metuose neatpažįstamai pasikeičia. Velykų išvakarėse Pievėnų Nukryžiuotojo Jėzaus bažnyčioje rengiamos analogų Lietuvoje neturinčios teatralizuotos apeigos: jų metu „kareiviai"" saugo simbolinį Kristaus kapą, kurį visais įmanomais būdais bando išvogti triukšmingi „persirengėliai"". PALAIKYKITE. Paremti 15min kultūrą galite skirdami paramą VšĮ „Penkiolika minučių"". Ši tradicija kildinama iš Viduramžiais bažnyčiose, vienuolynuose bei miestų aikštėse rengtų teatralizuotų pasirodymų, kuriais siekta atvaizduoti svarbiausius krikščionių tikėjimo įvykius. Manoma, kad iki 1863 metų sukilimo tokie reginiai, lydimi patrankų bei šautuvų šūvių, kardų žvangėjimo ir žaismingo sujudimo, buvo įprasti daugelyje Lietuvos bažnyčių. Iki Antrojo pasaulinio karo šią Velyknakčio tradiciją dar galima buvo aptikti atokesniuose Žemaitijos kaimuose. Režisierė G.Beinoriūtė žiūrovus kviečia ne tik sudalyvauti šiame triukšmingame karnavale, tačiau ir prisiliesti prie žmonių, atkakliai puoselėjančių šį žaismingą ritualą, kai vieną naktį pasaulis apsiverčia aukštyn kojomis. Nuo balandžio 11 d. dokumentinis filmas „Sacrum ir profanum Pievėnuose"" bus rodomas Lietuvos kino teatruose. - Giedre, jūsų kūrybinėje biografijoje dominuoja vaidybiniai filmai, tačiau taip pat esate išbandžiusi ir dokumentinį kiną. Tuo tarpu naujausiame darbe „Sacrum ir profanum Pievėnuose"" šie žanrai tartum susilieja į vieną. Papasakokite, kaip atradote ir kodėl susidomėjote šiomis kartą metuose mažame Žemaitijos kaime vykstančiomis Velyknakčio apeigomis. - Pirmą kartą apie apie Pievėnuose vykstantį Velyknaktį išgirdau prieš dešimtmetį. Tuomet draugai parodė keletą kadrų iš šių apeigų: tos ryškios spalvos ir šventės kitoniškumas man padarė nepaprastą įspūdį. Tuomet pagalvojau, kad verta būtų nuvažiuoti ir tai pamatyti savo akimis. Bet žinote, Velykos vyksta tik kartą metuose - jei nenuvažiavai, tai reikia vėl laukti ištisus metus... Šitaip viskas ir išsitęsė. 2020 metais planavau važiuoti, tačiau ištiko pandemija ir teko užsidaryti namuose. O kai 2022 m. prasidėjo plataus masto Rusijos karas Ukrainoje, supratau, kad dabar pats laikas tai padaryti, nes čia tema filmui. - Kaip tai, kas vyksta Pievėnuose per Velykas jums susisieja su karu? - Kai pasaulis tampa nenuspėjamas, labai svarbu daryti savo mažus darbus, kurie vyksta nepertraukiamai. Išlaikyti ir pratęsti ritualus, nes jie simboliškai palaiko pasaulio tvarką. Gal tai ir skamba gan abstrakčiai, bet man tuo metu tai atrodė kaip stabilumo garantas. Pirmą kartą su operatoriumi Mindaugu Survila į Pievėnus nuvykome 2022 metais likus maždaug dviem savaitėms iki Velykų. Norėjosi apžiūrėti patį kaimą, bažnyčios aplinką, pamatyti, kur viskas vyksta. Atvažiavę nuėjome į mišias. Apytuštėje bažnyčioje sutikome keturias giedotojas, kurios po pamaldų su klebonu tarėsi dėl Velykų reikalų. Kažkas iš jų pajuokavo, kad, štai „visa konklava susirinko"". Man tai pasirodė labai šmaikštu ir aš joms pajutau simpatiją. Galiausiai taip nutiko, kad šios moteriškės filme atlieka gan svarbų vaidmenį. Po dviejų savaičių per Velykas atvykome į Pievėnus jau su kamera, nors dar nebuvome tikri, kad darysime filmą. Dalyvavome apeigose, stebėjome tai, kas vyksta - be abejo, tai kėlė įvairių minčių... Pradžioje daug kas atrodė labai grubu, netašyta, mėgėjiška. O ir tie žemaičiai tokie keisti, uždari... Atvirai sakant, ne taip viską įsivaizdavau (juokiasi) Man čia lyg pritrūko sakralumo, apeigų dvasingumo... Tačiau sulaukus Velykų ryto apėmė sunkiai nusakomas jausmas ir aš supratau, apie ką turėtų būti šis filmas. Būtent tą jausmą aš ir norėjau perteikti žiūrovams atvesdama juos iki Velykų ryto. Tai ir buvo galutinis sprendimas imtis nuoseklių filmavimo darbų. - Ar tai reiškia, kad visas filmas nufilmuotas per vieną naktį? - Filmo pagrindas yra iš 2023 metų Velyknakčio, vienas kadras - iš 2022 m. ir keli - iš 2024 metų. Iškart buvo akivaizdu, kad apjungti skirtingų metų vaizdus būtų itin sudėtinga, nes personažai, pamaldų dalyviai, kai kurios detalės kasmet keičiasi - neįmanoma visko sujungti į visumą. Šios apeigos yra gan spontaniškos - veiksmas ir situacijos gimsta tuo laiku, kai tai vyksta. Roberto Riabovo / BNS nuotr./Giedrė Beinoriūtė - Filmo centre - maždaug pusę paros trunkantis unikalus teatralizuotas persirengėlių reginys, kuris vyksta bažnyčioje. Tačiau tuo jūs neapsiribojate, bet fiksuojate ir kaimo gyvenimą, bendruomenės pasiruošimą šiai šventei - nuo dalyvių sukvietimo, bažnyčios plovimo iki maisto skaičiavimo bei ruošimo. Kaip pati rengėtės šiems filmavimams ir kodėl jums svarbu buvo orientuotis ne tik į pačią šventę, tačiau ir į jos preliudiją - banalią, komišką, pragmatišką kasdienybę? - Kad nenutiktų taip, kaip man buvo pirmą kartą išvydus šias apeigas, jų savotišką grubumą, siekiau žiūrovams parodyti iš kur ir kaip ta šventė, o kartu ir jos tradicija, atsiranda. Norėjau, kad Velyknaktyje žiūrovas nesijaustų turistu, todėl pradėjau nuo pažinties su šios šventės dalyviais - pievėniškiais. Taip natūraliai susidėliojo ir visa filmo dramaturgija: pradedama nuo pasiruošimo, tuomet pati šventė ir galiausiai jos pabaigtuvės. O pasiruošimas šventei išties yra kasdieniškas, buitiškas, žmogiškas. Tačiau tikrai nenoriu pasakyti, kad kasdienybė - tai profanum, o tai, kas vyksta bažnyčioje - būtinai sacrum. Kartais tuos dalykus atskirti yra labai sunku. Štai, kad akimirka iš Didžiojo penktadienio, kai močiutės pjausto morkas, kiaušinius - man tai yra šventenybės įsikūnijimas. Tuo tarpu bažnyčioje nuolatiniai filmavimai telefonais atrodo gan profaniškai. Visa tai man ir liudija, kad niekada negali būti tikras, kur yra sacrum, o kur - profanum. Iš pasirengimo šventei prisifilmavome be galo daug medžiagos. Juokais galima pasakyti, kad tais metais pasiruošimas vyko kaip niekada tvarkingai ir disciplinuotai, mat pievėniškiai derinosi prie mūsų komandos, kad galėtume filmuoti. Atsirinkdami kadrus filmui, visų pirma, ieškojome netikėtų, kartais komiškų, kartais simboliškų vaizdų, kuriuose pagauta nepaprasta grožio akimirka - kaip toje finalinėje scenoje su kamane. Visa tai man kaip tik ir kuria šventės, o kartu ir paties filmo atmosferą bei dvasią. - Kaip jūs įvardytumėte, kas yra šio filmo herojus ar herojai? - Visas kaimas ir visa bendruomenė. Pradžioje galvojome, kad gal šventę pasakoti per vieną personažą, tačiau gan greitai supratome, kad Velyknaktis yra tai, kas sutelkia visą pievėniškių bendruomenę - tiek jaunus, tiek ir senus, gyvenančius kaime ir išvykusius, tačiau kasmet sugrįžtančius šia proga namo. Velyknakčio pamaldos jiems yra kur kas svarbesnės nei Naujieji metai. Atsidūrus Pievėnuose per Velykas tai tampa akivaizdu. Įprastomis dienomis tuščias kaimas per Velykas staiga atgyja ir tampa triukšmingu vos ne kaip didmiestis. Neatsitiktinai ir patys žmonės pripažįsta, kad Velyknakčio pamaldos jiems yra kur kas svarbesnės nei Naujieji metai. Atsidūrus Pievėnuose per Velykas tai tampa akivaizdu. - Tačiau, pripažinkime, filme rodomi pievėniškiai, be kelių išimčių, nedega dideliu noru dalyvauti šiose apeigose: jie atvirai kalba apie savo tikėjimą, kuris gerokai prasilenkia su tuo, kas vyksta bažnyčioje. Nepaisant to, persirengėlių Velyknaktis vis tiek įvyksta. Kaip jūs tai paaiškintumėte? - Tai paradoksas. Ir tokių paradoksų yra pilna krikščionybė bei apskritai tikėjimo fenomenas. Būtent tame aš ir matau grožį. Žmogus gali nieko nesuprasti apie šią tradiciją, jam tai gali atrodyti juokinga, keista, gal net atgrasu, tačiau nepaisant to, jis nusprendžia prisijungti ir tapti šventės dalyviu, kūrėju, ištverti visą naktį ir sulaukti Velykų ryto. Žinoma, tame pasirengime, taip pat pačioje šventėje yra nemažai rutinos. Tačiau visi pievėniškiai vienu balsu pripažįsta, kad Velyknaktis yra išskirtinė jų šventė ir tuo nepaprastai didžiuojasi. Juk tai vienintelis kaimas Lietuvoje, kuriame užsispyrėliškai tebesaugoma anksčiau plačiai gyvavusi tradicija. Maža to, visi kaimo gyventojai vienaip ar kitaip yra susiję su šia tradicija - jų seneliai, tėvai, broliai ar giminaičiai tikrai yra dalyvavę Velyknakčio apeigose, todėl tai tampa kiekvieno jų asmeninės istorijos dalimi. Beje, 2023 metais pirmą kartą Kristaus kapo sergėtojais - žalnieriais - tapo ir merginos. Tai, visų pirma, nulėmė vaikinų, vyrų trūkumas. Tradiciškai keturias kareivių komandas sudaro 16 žmonių, o dar papildomai ir du ar trys persirengėliai. Pastaraisiais metais apeigose dalyvaudavo jau ne keturios, bet trys kareivių komandas. Visi kaimo gyventojai vienaip ar kitaip yra susiję su šia tradicija - jų seneliai, tėvai, broliai ar giminaičiai tikrai yra dalyvavę Velyknakčio apeigose, todėl tai tampa kiekvieno jų asmeninės istorijos dalimi. Tačiau 2023 metais kaimo bendruomenė sugalvojo, kad jei į kariuomenę yra kviečiamos merginos, kodėl jos negalėtų budėti ir prie Kristaus kapo? Tai buvo drąsus ir labai simboliškas emancipacijos dvasios įkūnijimas itin tradicinėje apeigų formoje. - Žvelgiant iš šių dienų perspektyvos, pagrindine filmo siužetine tema galėtų būti etnografija XXI amžiuje - kaip su laiku keičiasi tradicija, kaip senąsias formas perima naujosios kartos ir ką visi tie ritualai jiems reiškia. Kiek tai pačiai buvo įdomu ir svarbu atspindėti filme? - Man tai įdomu, nes vien užfiksuoti tai šiandien jau atrodo labai prasminga. Žvelgiant į šias apeigas akivaizdžiai matai, kad tai yra labai sena tradicija. Velyknakčio įvykiai Pievėnų bažnyčioje leidžia tartum peržengti laiko slenkstį ir atsidurti praeityje. Kita vertus, vien etnografijos filmui būtų per maža. Man kur kas svarbiau yra transcendencija, kuri per šią tradiciją netikėtai atsiskleidžia keistomis, kartais grubiomis ar net komiškomis formomis. Ir žinoma - žmonės, nes ko verta būtų tradicija, jei ji nieko mums neatskleistų apie žmogų. - Šventės, o kartu ir filmo kulminacija tampa naktį bažnyčioje vykstantis reginys - kareiviais persirengę pievėniškiai saugo Kristaus kapą, kurį bando pavogti triukšmingi persirengėliai. Nuolatinis klegesys, vaikų erzinimai, filmavimai telefonais - visa tai vyksta fone giedant žemaitiškus Kalvarijų kalnus, kuriuose apraudama Kristaus kančia bei mirtis. Kaip jums pačiai atrodo visas tas kontrastingas derinys? - Visa tai yra paradoksalu ir netikėta, bet todėl gyva ir tikra. Tą kontrastą puikiai iliustruoja ir apeigų scenografija: giedotojai sėdi viršuje ant viškų ir tai yra sacrum erdvė, o apačioje - šurmulys ir balaganas - profanum. Tačiau visa šventė vyksta vienoje erdvėje, vienu metu. Man tai yra mūsų gyvenimo, pasaulio vaizdinys - čia telpa ir dvasingumas, ir kūniškumas, giesmės ir turgus. Simboliška ir tai, kad viršuje gieda vyresni žmonės, o apačioje šėlsta jaunimas - tai, pripažinkime, taip pat labai žmogiška. Žinoma, pirmą kartą išvydus šias pamaldas apima gan keistas jausmas, nes kitose bažnyčiose, palyginus su Pievėnais, Velyknaktis vyksta ypatingai santūriai ir ramiai. Tuo tarpu čia gali net nesuprasti, kokiose pamaldose dalyvauji ir ar tai tikrai katalikų bažnyčia (juokiasi). Tačiau pamažu aš visa tai priėmiau kaip išskirtinę, kitokią tradiciją - kartą metuose šiems žmonėms galima taip savitai švęsti šią dieną ir peržengti ribą, kuri kitomis dienomis yra savotiškas tabu. Pavyzdžiui, persirengėliui atsisėti į klausyklą, sėdėti bažnyčioje su kepure ar nugarą atsukus į altorių... Tokia yra šių apeigų tvarka ir tai yra leidžiama. O drauge mane ypač žavi „Kalnų"" giedotojai, kurie nepaiso to, kas vyksta apačioje. Kiekvieną kartą triūbininkas Alfonsas nuo vargonų pasako žodį: „Mieli Velyknakčio dalyviai, dabar giedosime šventus „Kalvarijos kalnus"", prašau rimties..."" Tačiau niekas apačioje to prašymo nepaiso... Bet ir giedotojai yra nuoseklūs - nekreipdami dėmesio į begalinį šurmulį ir juoką apačioje, jie gieda apie Kristaus kančią. Tokia yra jų pareiga ir jie daro tai, ką privalo... Man tai yra be galo gražu. - Tačiau šioje tradicijoje esama ir vienos kontraversijos - tai persirengėliai, bandantys pavogti Kristaus kapą simbolizuojantį kryžių. Neabejotinai savo išvaizda jie primena „žydo"" personažą iš anksčiau įprastų Užgavėnių karnavalų. Tačiau jei pastaroji šventė gali puikiai gyvuoti ir be „žydo"", tai Velyknaktis Pievėnuose be šių sumaištį keliančių personažų - niekaip. Kaip pati vertinate šiuos kultūrinius reliktus, kurie dabartiniame laike gan stipriai rėžia akį ir ausį? - Tai išties jautri, nevienareikšmiškai vertinama tema. Atvirai sakant pradžioje aš ir pati nuo to krūpčiojau ir man prireikė laiko, geriau suprasti kas tai išties yra. Man atrodo, apsigauname, kai bandome pernelyg paprastai paaiškinti ir įvertinti daugiasluoksnę tradiciją, kuri formavosi ne vieną šimtmetį. Pradžiai reikėtų prisiminti, koks evangelinis siužetas davė pradžią šiai tradicijai. Iš kur prie Kristaus kapo atsirado romėnų kareiviai? Jie ateina iš evangelinės istorijos, kai po Jėzaus mirties aukštieji kunigai prisiminę, kad Jėzus žadėjo po trijų dienų prisikelti, prašo Poncijų Pilotą prie Jėzaus kapo pastatyti sargybą, kad Jėzaus mokiniai neišvogtų jo kūno ir nepaskelbtų, kad jis vis tik prisikėlė. Štai kodėl Pievėnų kareivių vado kepurė turi „romėnišką skiauterę"". Persirengėlių šiame evangeliniame siužete nėra. Jie akivaizdžiai atėję iš kitos šventės - karnavališkų Užgavėnių. Kada jie prisijungė prie kareivių, niekas negali pasakyti. Bet jų funkcija - visai kita. Jų nerašytame scenarijuje, kuris perduodamas iš lūpų į lūpas, be bandymo pavogti kryžių yra ir eibių kėlimas, prisnūdusių parapijiečių žadinimas, pakišant jiems amoniako, daiktų vogimas ir kitoks ribų peržengimas - akivaizdūs karnavalo atributai, skirti vieną dieną apversti pasaulį aukštyn kojomis. Ir nesutinku, kad be būtent „žydo"" kaukės Pievėnų Velykos neįsivaizduojamos. Esu skaičiusi, kad seniau kitur būdavę „velniukų"" personažai. Čia esmė - persirengėliai, karnavalo veikėjai. Juk ir filme galime stebėti, kad vieni žmonės dar iš seno įpročio juos vadina „žydā"", kiti - „persirengėliais"", o tradicijai nuo to - nė motais. Nes jos pagrindas - visai kitas. Pirmą kartą išvydus šias pamaldas apima gan keistas jausmas, nes kitose bažnyčiose, palyginus su Pievėnais, Velyknaktis vyksta ypatingai santūriai ir ramiai. - Filmo metu net kelis kartus iškyla Ukrainos karo tema: ruošiantis šventei žmonės klausosi žinių, vaikai stebi praskrendantį lėktuvą, kurį įvardija naikintuvu arba šventoriuje žaidžia su dronais, kurie šiandien akivaizdžiai asocijuojasi su karu. Kodėl jums buvo svarbu neapeiti šios temos? Ar tai labiau nuoroda į konkretų laikmetį, o gal į kančios istoriją, kuri šiame pasaulyje niekada nesibaigia? - Kadangi pirmas impulsas kurti filmą buvo susijęs su prasidėjusiu karu, tai natūraliai ir naujienos iš Ukrainos įvykių 2023 metais skamba Velyknakčio pasirengimo darbų fone žmonėms klausantis žinių per radiją ar televiziją. Ši tema man buvo svarbi nuo pat pradžių ir mes specialiai stengėmės įsirašyti žinias, skambančias per radiją tuo metu, kai filmavome. Tai man padeda atspindėti dabartinio pasaulio būseną, nepaisant to, kad pačių apeigų metu, kaip jau minėjau, žiūrovai tartum persikelia į visiškai kitą laiką. Gėrio ir Blogio kova vyksta nuolat. - Filme yra kelios vietos, kuomet kinematografiškai permušate visą šventės šurmulį bei tartum pakylėjate į kitą lygmenį: iš persirengėlių balagano - į savotišką mistiką. Čia, žinoma, galima įžvelgti jūsų, kaip režisierės norą arba tikėjimą, visame tame, kas vyksta, matyti antrąjį planą. Tad ką jūs pati sau čia atradote? - Filmuoti visą naktį nebuvo lengva, tačiau aš guodžiausi viltimi, kad rytas išauš ir Velykos ateis. Tad šis filmas yra ir apie viltį, apie šviesos pergalę prieš tamsą. - O patiems pavieniškiams? Kiek visa tai yra neatsiejama jų tikėjimo dalis, o kiek - tradicijos, kurios niekada nesirinko, našta? - Visa tai yra gan individualu. Tačiau man nepasirodė, kad ši šventė Pievėnų bendruomenei yra našta. Žmonės tai priima kaip savo pačių identiteto bei unikalumo dovaną. Ir jei triukšmingas karnavalas yra būdas žmogų atvesti į tikėjimo, tradicijos bei kultūros patirtį - argi tai nėra nuostabu. Maža to, jie tai priima kaip pareigą ir tai taip pat yra prasminga. Juk yra dalykų, kurių nebūtina įsisąmoninti, įvardyti ar racionaliai suvokti. Kai kurie dalykai tiesiog yra. Ir jei žmogus bent kiek prisidedi prie to, kad tai būtų perduota ateičiai, tai, mano supratimu, jau yra labai daug.","Filmas „Sacrum ir profanum Pievėnuose“ fiksuoja unikalų Velyknaktį Žemaitijos kaime, kur teatralizuotos apeigos su persirengėliais simbolizuoja tradicijos ir stabilumo svarbą nenuspėjamame pasaulyje. Režisierė Giedrė Beinoriūtė kviečia pažinti šventės dalyvius ir kasdienišką pasiruošimą, perteikiant bendruomenės vienybę ir nesvarumą tarp sakralumo bei kasdienybės."
"„Dar vienas bjaurus Rusijos karo nusikaltimas - šį kartą Sumų širdyje. Tai antausis į veidą kiekvienam, kuris ieško ir trokšta taikos"", - socialiniame tinkle „X"" sekmadienį rašė G. Nausėda. „Civilizuotas pasaulis turi panaudoti jėgą, kad sustabdytų šiuos barbarus, kurie žudo civilius gyventojus ir vaikus"", - teigė šalies vadovas. Jis pakartojo įsipareigojimą remti Ukrainą ir jos vadovą Volodymirą Zelenskį, „kol bus pasiekta teisinga taika"", pareiškė užuojautą žuvusių ir sužeistųjų šeimoms. „Mūsų širdys yra su aukų ir sužeistųjų šeimomis"", - teigė G.Nausėda. Per Rusijos balistinių raketų ataką prieš Ukrainos šiaurės rytinio Sumų miesto centrą sekmadienį, atnaujintais duomenimis, žuvo 31 žmogus, įskaitant du vaikus. Dar bent 84 sužeisti, įskaitant 10 vaikų, nurodė Ukrainos pareigūnai. Sumai nuo sienos su Rusija yra nutolę apie 50 km ir patiria vis didesnį spaudimą nuo tada, kai Maskva išstūmė didžiąją dalį Ukrainos kariuomenės iš Rusijos Kursko srities. Smūgis Sumuose surengtas praėjus mažiau nei parai po to, kai Rusijos ir Ukrainos užsienio reikalų ministrai apkaltino vieni kitus pažeidus JAV tarpininkaujant sudarytą preliminarų susitarimą nutraukti smūgius energetikos infrastruktūrai ir pabrėžė, kad derybos dėl karo pabaigos yra sudėtingos.","Gitanas Nausėda socialiniame tinkle pasmerkė Rusijos balistinių raketų ataką Sumų mieste, kurioje žuvo 31 žmogus, ir pakartojo paramą Ukrainai bei Volodymyrui Zelenskiui iki teisingos taikos pasiekimo. Jis išreiškė užuojautą aukų šeimoms ir paragino civilizuotą pasaulį imtis veiksmų, kad sustabdytų civilių žudynes."
"Pasaulio bookstagrameriai S.Harlow debiutinį romaną socialiniuose tinkluose aptarinėja seniai, o į lietuvių rankas istorija apie merginą, kuri po geriausios draugės žūties autoavarijoje bando susidoroti su netektimi ir kaltės jausmu, o galiausiai įsimyli mirusios draugės vaikiną, pateko visai neseniai. Į lietuvių kalbą romantinį trilerį išvertė Gabrielė Virbickienė, išleido leidykla „Alma littera"". Džordžijos valstijoje su juodu katinu Pabu gyvenanti knygos autorė sutiko duoti interviu Lietuvos skaitytojams. Klausimus rašytojai uždavė Laisvė Radzevičienė. Į lietuvių kalbą išvertė Augustė Gittins. Leidyklos nuotr./„Viskas, ko nepasakėme"" - Gedulas - viena svarbiausių temų, kurias nagrinėjate savo knygoje „Viskas, ko nepasakėme"". Kas įkvėpė tyrinėti skausmo gelmes? - Nuo vaikystės stipriai jaučiau emocijas, atrodė, kur kas stipriau nei aplinkui. Netektis man visada sukeldavo siaubingą skausmą. Ir nesvarbu, ar išgyvenau augintinio vėžliuko mirtį penkerių, ar pirmąjį paauglystės išsiskyrimą. Negalėjau suvokti, kaip žmonės, jausdami triuškinantį skausmą, sugeba judėti pirmyn. Suaugusi daug metų dirbau veterinarijos gydytojo asistente. Jo kabinete man dažnai tekdavo stebėti nepaprastai skaudžias netektis, matydavau žmones, atsisveikinančius su mylimais augintiniais. Tie metai, kai padėjau žmonėms jų sunkiausiomis akimirkomis, išmokė mane, kad mylėti - tai ruoštis netekčiai. Netektis yra viena svarbiausių patirčių, o gedulas, kurį išgyvename, labiau sujungia nei skiria. Mirčiai neįmanoma pasiruošti - rašydama kai kurias scenas verkiau taip stipriai, kad ašaros laistydavo kompiuterio klaviatūrą, o pati pajusdavau emocinį išsekimą. - Esate minėjusi, kad mėgaujatės kurdama nevienareikšmės moralės personažus ir tyrinėdama sudėtingas emocijas. Ar nesibaiminate, kad skaitytojams neužteks empatijos juos suprasti ir jie užvers knygos puslapius? - Gal atsakymas atrodys pernelyg paprastas, bet stengiuosi kurti įprastus, labai žmogiškus personažus, sutelkiu dėmesį į realistines detales. Pamenu, viename iš savo darbų turėjau vadovą, kurio nuoširdžiai nekęsdavau. Pykdavau, kad jis mane dažnai žemino, nekreipdavo į mane dėmesio, atrodžiau jam per maža, per menka. Vieną dieną, stebėdama, kaip jis drebančia ranka užsideda akinius ir mėgina įskaityti, kas parašyta dokumente, staiga pajutau trapumo ir laikinumo kupiną akimirką. J. Kerckhof nuotr./Sloan Harlow Nė nepajutau, kaip ji išsklaidė mano pyktį, tarsi privertė pagalvoti, kad šis žmogus, kurio nekenčiu, taip pat išgyvena savo skausmą ir savas traumas. Bjauraus jo elgesio, žinoma, tai nepateisina, tačiau prisiminti, kad visi esame žmonės, per patirtis, širdgėlą ir skausmą ieškantys savo kelio, padeda. - Pagrindinė jūsų knygos veikėja Ela, išgyvenusi artimos draugės netektį, kovoja su kaltės jausmu. Ar kurdama jos gedulo ir gijimo kelionę rėmėtės asmenine patirtimi? - Knygoje surinktos istorijos yra asmeninių patirčių, artimų žmonių pasakojimų, liudijimų ir nuodugnių tyrimų derinys. Išties daug laiko skyriau tyrimams, kad galėčiau pagarbiai ir kuo tiksliau perteikti jautrias temas. Netektis yra viena svarbiausių patirčių, o gedulas, kurį išgyvename, labiau sujungia nei skiria. Pati esu praradusi nemažai artimų draugysčių - kartais dėl savo kaltės, kartais dėl aplinkybių. Kažkuria prasme rėmiausi savąja kaltės bei gedulo patirtimi ir esu dėkinga likimui, kad tikros netekties, kaip knygos herojei, neteko patirti. - Ela savo draugės Heilės dienoraštyje atranda tai, ko apie ją nežinojo. Ar dienoraštis padeda geriau suprasti žmogaus vidų? - Rašyti Heilės dienoraščio įrašus turbūt buvo mėgstamiausia knygos kūrimo daliS.Heilės dienoraštis liejosi savaime, vienu prisėdimu, tuo tarpu kiti skyriai lipdėsi sunkiau, reikalavo kruopštaus darbo. Nemaži dienoraščio fragmentai liko nepakitę nuo pirmojo juodraščio. Man tai - visiška retenybė. Aš pati, prisipažinsiu, niekada nebuvau gera dienoraščių rašytoja. Galbūt pasąmonėje bijau to, ką iš jų apie save sužinočiau. Vis dėlto tvirtai tikiu, kad dienoraščio rašymas yra puikus būdas save pažinti. Kiekvieną kartą, kai tik pamėgindavau, gaudavau netikėtų įžvalgų, kurios tam tikra prasme padėdavo išgyti. Ir jei jūsų viduje esama sunkiai išnarpliojamų emocijų, rekomenduoju jas užrašyti dienoraštyje, galbūt kaip tik tai padės atrišti vidinius mazgus. - Žmonių santykius jūsų knygoje atskleidžia ir atrakina paslaptys. Manote, be paslapčių sunkiai išgyventume? - Niekada nenorėjau, kad mano draugai ar šeima nuo manęs slėptų dalykus, tačiau suaugusi supratau, kad paslaptys dažnai saugomos, nes norima apsaugoti kitą. Šis suvokimas pradžioje mane stipriai įskaudino, vėliau suvokiau, kad paslaptis gali tapti meilės aktu. Vis dėlto, skaudulys, kad tavimi nepasitiki, išlieka. Mėginau romane pavaizduoti sudėtingą, vienu metu ir saugančią, ir žeidžiančią meilę. - Ela kovoja su jausmu, kad yra niekam tikusi. Ar esate tai pati jautusi? - Būsiu sąžininga: rašydama daug kartų prisiminiau, kaip jaučiausi praeityje. Su jausmu, kad esu niekam tikusi, kovoju visą gyvenimą. Rašant man svarbu sukurti netobulą veikėją, kuriam lengva jausti empatiją - įsivaizduoju savo charakterį, sutelkiu dėmesį į tai, kaip galėtų atrodyti personažo diena, jo gyvenimas. O tada viską apipinu konkrečiomis detalėmis ir momentais. Kai smulkmenos susijungia, atgyja personažo balsas. - Esate minėjusi, kad kūryboje jus veikia įtampa ir emocinės gelmės. Kokios istorijos jus traukia kitų rašytojų knygose? Ir kaip tai veikia temas, kurias renkatės? - Aš dievinu knygas ir istorijas - ar tai būtų filmas, serialas, žmogaus pasakojimas. Turiu silpnybę meilės istorijoms, jos mane graudina. Viena mėgstamiausių mano knygų - Janetos Fitch „Baltasis oleandras"". Pagrindinio veikėjo kelionė, sudėtingi santykiai ir nepaprastas užsispyrimas negali nejaudinti. Man įdomūs netobuli herojai, ieškau jų. - Jūsų knygoje trileris ir romantika kruopščiai subalansuota. Kodėl nusprendėte romantiką pabarstyti pipirais? - Ir šis sumanymas tapo iššūkiu! Pirmąją dalį nusprendžiau skirti romantikai, o į trilerį pereiti antroje, kai skaitytojas užmegs ryšį su veikėjais. Vėliau, juodraštį daug kartų taisydama, pribarsčiau įkalčių, pridėjau ar pašalinau įtariamuosius, patobulinau siužeto tempą. Neabejoju, kad visada atsiras žmonių, kurie atspės istorijos posūkį, kad ir kaip giliai slėpčiau įkalčius, bet, tikiuosi, juos užkabins į skaitytojus panašūs ir trūkumų turintys personažai. - Žinome, kad negalite atsilaikyti prieš saldžiųjų bulvių ledus. Ar esama dar kokių pomėgių, kurie iš realaus gyvenimo persikėlė į knygą? - Žinoma! Mano tėtis, kaip ir knygos veikėjos Elos tėtis, be galo mėgsta Godzilos filmus. Aš taip pat atvirai kalbu apie mėnesines kaip ir Heilė. Maištinga jos prigimtis - neabejotinai iš manęs! Šypsausi galvodama, kaip dažnai mano vaikinas turi prašyti, kad persirengčiau marškinėlius, ant kurių šviečia maištingos frazės ar grafika. Ypač, jei į miestą keliaujame su vaikais. Dar vienas dalykas, kuris ateina į galvą, - knygoje atsiradusios nuorodos į „Žiedų valdovą"". Išduosiu, kad kai kurias leidėjai man maloniai siūlė pašalinti (juokiasi). - „Viskas, ko nepasakėme"" - pirmoji jūsų knyga. Ar knygos gimimo kelyje buvo iššūkių, kurių nesitikėjote? - Jų buvo tikrai daug! Ir netikėtų! Didžiausia pamoka, kurią išmokau - rašymas gerėja taisant. Klysti pirmuosius keturis, o gal ir daugiau kartų, nereiškia nesėkmės. Atvirkščiai, tai rodo, kad kelias - teisingas. Man vis dar sunku tai priimti, tačiau būtent juodraščiai galiausiai rankraštį paverčia knyga. Sekdama griežtus terminus, išmokau nelaukti įkvėpimo. Supratau, kad kartais reikia tiesiog sėsti ir rašyti, nekreipiant dėmesio į tai, kad iš teksto galiausiai gali likti tik sakinys. - Jūsų juodam katinui Pabui, rodos, suteikiama daug garbės, jis visur minimas. Kaip rašymą veikia aplinka, kurioje gyvenate? - Tiesą pasakius, mano kasdienybė gana chaotiška. Visada buvau neorganizuotas, emocijomis besivadovaujantis žmogus. Ir mano aplinka linkusi tai atspindėti. Mylimas katinas Pabu yra vienas iš tų, kurie prilaiko mane ant žemės. Kai atsisėdu rašyti, Pabu užmiega man ant rankų ir, noriu to ar ne, esu taip priversta dirbti valandų valandas. Leidėjas man pritaria, kad Pabu už darbą, kurį atliekame kartu, nusipelno bendraautorystės. Štai kodėl mano nuotraukoje galite pamatyti ir jos mielą snukelį.","S.Harlow debiutinis romanas „Viskas, ko nepasakėme“ pasakoja apie merginą, kuri stengiasi susidoroti su netektimi ir kaltės jausmu po draugės žūties autoavarijoje, o galiausiai įsimyli mirusios draugės vaikiną. Knygą į lietuvių kalbą vertė Gabrielė Virbickienė, o autorė interviu metu dalijasi savo įkvėpimu ir kūrybos procesu, atskleisdama asmenines patirtis bei santykius su aplinka."
"Pūs stiprus šiaurės vakarų, šiaurės vėjas, gūsiai daug kur sieks 15-20 m/s. Kai kur dėl intensyviau krentančio sniego ir smarkaus vėjo kils trumpalaikė pūga. Dėl tankių debesų ir į šalį plūstančios šalto oro masės, temperatūra nekils aukščiau 2-7 laipsnių šilumos. Vakare kai kur susidarys plikledis. Sekmadienio naktį krituliai ir debesys sparčiai trauksis, dangus giedrės, trumpai pasnigs tik vietomis šalies pietryčiuose ir tik iki vidurnakčio. Vėjas daugiausia pūs iš šiaurės, vis dar stipriai, vietomis gūsiai sieks 15-18 m/s. Temperatūra kris iki 0-5 laipsnių šalčio. Drėgnus kelių ir šaligatvių ruožus sukaustys plikledis. Sekmadienio dieną debesys sutankės, daugiau saulės spindulių bus tik ryto ir vakaro valandomis. Nors debesys sutankės, bet žymesnių kritulių jie neatneš. Diena išliks vėjuota, šiaurės vėjo gūsiai vietomis sieks 15-18 m/s. Diena bus vėsi ir žvarbi, temperatūra kils vos iki 1-6 laipsnių šilumos. Pirmadienio naktį debesuotumas bus nepastovus, tik šiaurės vakariniuose rajonuose po vidurnakčio atslinks tankesni debesys. Antroje nakties pusėje šiaurės vakariniuose rajonuose vietomis iškris negausūs, mišrūs krituliai, likusioje šalies dalyje išliks be kritulių. Vėjas aprims ir daugiausia pūs iš šiaurės, šiaurės vakarų. Temperatūra kris iki 1-6 laipsnių šalčio, tik prie jūros išsilaikys 0-2 laipsniai šilumos. Pirmadienio dieną vyraus debesuoti orai, pragiedrulių pasirodys tik vietomis. Per didesnę šalies dalį praslinks negausūs, mišrūs krituliai. Vidutinio stiprumo vėjas pūs iš šiaurės vakarų, vakarų. Temperatūra įdienojus pakils iki 3-8 laipsnių šilumos. Antradienį bus debesuoti su pragiedruliais orai, negausūs, mišrūs krituliai iškris tik vietomis, didžiausia tikimybė rytiniuose rajonuose. Naktį pūs silpnesnis, dieną stipresnis šiaurės vėjas. Naktį bus nuo 4 laipsnių šalčio iki 1 šilumos, dieną vėl šils iki 3-8 laipsnių.","Lietuvoje laukiamas stiprus vėjas ir žemos temperatūros, kai kur gali kilti pūgos bei susidaryti plikledis; sekmadienio naktį sparčiai giedrys, o kitomis dienomis vyraus debesuoti bei vėjuoti orai su nežymiais krituliais."
"Nesusimąsto apie pavojų aplinkai Nors artėjant padangų keitimo metui aplinkosaugos specialistai primena apie pamiškėse, pakelėse ar tiesiog šalia buitinių atliekų surinkimo konteinerių paliktų senų automobilių padangų žalą aplinkai, šis reiškinys Lietuvoje vis dar dažnas. Aplinkos apsaugos agentūros apskaitos duomenimis, prieš dešimtmetį, 2013 metais, Lietuvos vidaus rinkai buvo patiekta 22,6 tūkst. tonų padangų, o surinkta 19,3 tūkst. tonų padangų atliekų. 2023 metais mūsų šalies rinkai patiektas padangų kiekis pasiekė 38,7 tūkst. tonų, o naudoti netinkamų padangų surinkta 35,3 tūkst. tonų. Į šiuos duomenis neįtrauktos padangos, kurios į Lietuvą įvežamos su transporto priemonėmis ar patenka nelegaliai. Vadinasi, tūkstančiai tonų senų padangų, užuot tinkamai sutvarkytos, mėtosi prie pastatų, pakelėse ar pamiškėse, vandens telkiniuose ir teršia aplinką. Gamintojų ir importuotojų asociacijos (GIA) direktorės Astos Pakštaitės-Marcinkienės žodžiais, dalis gyventojų ir autoservisų, nors ir turėdami visas galimybes civilizuotai atsikratyti naudoti netinkamų padangų, vis dar elgiasi priešingai, pamiršdami, jog gamtoje padangos gali irti net 140 metų - tiek laiko jos ne tik darko vaizdą, bet ir teršia aplinką, išskiria sveikatai pavojingų toksinių ir cheminių medžiagų, gali tapti gaisrų priežastimi. „Jei padangos nelegaliai deginamos tam nepritaikytose krosnyse ar laužuose, į aplinką išsiskiria daugybė kenksmingų medžiagų. Galiausiai, už ne vietoje išmestų padangų surinkimą ir tvarkymą mokama iš visų mokesčių mokėtojų pinigų"", - teigė GIA direktorė A. Pakštaitė-Marcinkienė. Administracinių nusižengimų kodekso 247 straipsnyje nustatyta, kad priklausomai nuo išmestų padangų atliekų kiekio bauda gali siekti nuo 30 iki 4,3 tūkst. eurų. Už ne vietoje išmestą vieną padangą papildomai reikės susimokėti 44 eurus už žalą aplinkai. Vietų, kur palikti nebenaudojamas padangas, pakanka Vairuotojams, keičiantiems padangas, vis dar kyla klausimas - kur dėti nebetinkamas naudoti? Padangas keičiant autoservise, senosios turi būti priimamos nemokamai. Prekybininkai iš kliento taip pat privalo nemokamai priimti nenaudojamas padangas, jeigu jos skirtos to paties tipo transporto priemonei ir jų atiduodama tiek, kiek perkama. Vairuotojai, kurie padangas keičia patys, turėtų įsidėmėti, kur įsikūrusi artimiausia stambiagabaričių atliekų surinkimo aikštelė, kurioje 4-5 padangas per metus galima pristatyti nemokamai, arba atliekų tvarkymo įmonė. „Vairuotojai turėtų prisiminti pagrindinę taisyklę: autoservisams draudžiama netinkamas eksploatavimui padangas atiduoti jų naudotojui, todėl keičiant padangas autoservise, senosios turi būti priimamos nemokamai. Autoservisai ir kitos nedidelės dirbtuvės privalo priimti tiek senų padangų, kiek jų keičia. Maža to, autoservisai, kaip ir padangų gamintojai bei importuotojai, privalo pasirūpinti, kad senos padangos būtų tinkamai utilizuotos ar perdirbtos"", - teigia A. Pakštaitė-Marcinkienė. Panaudoja naujiems gaminiams Transporto priemonių padangos, pasibaigus jų eksploatacijai - viena iš problemiškiausių atliekų rūšių. Jei padangos perduodamos tvarkyti oficialiems atliekų tvarkytojams, perdirbtų senų padangų guma ir metalas panaudojami naujų gaminių gamybai, o tekstilė - energijai gauti. Senų padangų deginimo procese naudojami specialūs filtrai, kurie neutralizuoja į aplinką išsiskiriančias kenksmingąsias medžiagas. Perdirbtų padangų guma tinka sporto aikštynų ir žaidimų aikštelių dangai, automobilių kilimėliams, įvairiems automobilių statymo apsauginiams borteliams ir kitiems gaminiams, pavyzdžiui, batų padams gaminti ar keliams tiesti. Tokiu būdu taupomi gamtos ištekliai ir neteršiama aplinka. Po žiemos prireikia ir rimtesnio remonto Pavasarį, ypač planuodami ilgesnes keliones, atsakingi vairuotojai keičia ne tik padangas, bet ir tepalus bei filtrus, atlieka ir amortizatorių bei pakabos patikrą. Po transporto priemonių apžiūros ir remonto darbų autoservisuose susidaro įvairių atliekų, daugiausia - panaudotos alyvos ir jos talpų, taip pat filtrų, amortizatorių, akumuliatorių, stabdžių kaladėlių atliekų, kurias dėl aplinkai keliamo pavojaus būtina tinkamai sutvarkyti. „Tam, kad aplinka būtų apsaugota nuo taršos, visos šios pavojingos atliekos turi patekti pas teisėtai ir tvariai veikiančius atliekų tvarkytojus. Priduoti tokias atliekas dažniausiai kainuoja, todėl kai kurie automobilių priežiūros specialistai susigundo sistemą apeiti ir nebereikalingas detales išvežti kur nors į atokesnę vietą. Visiems vairuotojams, kurie yra pasiruošę techninei apžiūrai, profilaktikai ir remontui, rekomenduoju rinktis tik tuos autoservisus, kurie deklaruoja savo veiklą aplinkosaugai ir neslepia veiklos apimčių. Taip būsite tikri, kad senos jūsų automobilio detalės atsidurs pas atliekų tvarkytojus, o ne kur nors pamiškėje ir terš aplinką"", - teigė A. Pakštaitė-Marcinkienė. Legaliai veikiančių (aplinkosaugai veiklą deklaravusių) autoservisų sąrašą galima rasti puslapyje. Patikėję savo automobilį atsakingiems specialistams, vairuotojai galės būti ramūs, kad visos susidariusios atliekos bus sutvarkytos tinkamai. Visą informaciją vienoje vietoje, kur ir kokias atliekas priduoti, galima rasti tinklapyje www.atliekos.lt.","Lietuvoje vis dar dažnai senos automobilių padangos nesutvarkomos tinkamai, o tiesiog išmetamos gamtoje, taip teršiant aplinką. Nepaisant to, yra daug galimybių senas padangas nemokamai priduoti, o atsakingai tvarkant jas galima perdirbti ir panaudoti naujiems gaminiams."
"38-erių G.Monfilsas pirmajame etape panaikino seto deficitą bei rezultatu 4:6, 6:1, 6:1 susitvarkė su talentinguoju vengru Fabianu Marozsanu (ATP-81). Dvikovos eigą į savo pusę Prancūzijos teniso legenda perlaužė antrojo seto pradžioje, akrobatiniais veiksmais išplėšdamas tašką iš jaunojo oponento rankų. Įdomu tai, kad nuo šios akimirkos per likusią mačo dalį F.Marozsanas laimėjo vienintelį geimą, taip ir nesurasdamas priešnuodžių efektingam varžovo žaidimui. Labai solidų sezoną žaidžiantis G.Monfilsas šiemet per 20 susitikimų iškovojo 15 pergalių, tarp kurių ir laimėtas ATP turnyras Oklande. Tabilio Triumphs 💪🇨🇱 Tabilo rallies to beat Wawrinka 1-6 7-5 7-5 and will face Djokovic in R2#RolexMonteCarloMasters pic.twitter.com/gUMhfw41Qf — Tennis TV (@TennisTV) April 7, 2025 Kur kas sunkiau ATP ture sekasi 40-mečiui S.Wawrinkai, kuris pirmadienį neišlaikė susikurtos persvaros ir rezultatu 6:1, 5:7, 5:7 nusileido Čilės atstovui Alejandro Tabilo (ATP-32). Buvusi trečioji pasaulio raketė iš Šveicarijos šiemet ATP turnyruose laimėjo vos vieną sykį per septynis sužaistus mačus. Savo ruožtu svarbią pergalę iškovojusio A.Tabilo kitame etape laukia pasimatymas su Serbijos teniso titanu Novaku Džokovičiumi (ATP-5), kuris Monte Karle medžios 100-tąjį karjeros trofėjų.","G.Monfilsas panaikino seto deficitą ir nugalėjo F.Marozsaną, tuo tarpu A.Tabilo įveikė S.Wawrinką ir kitame etape susitiks su N.Džokovičiumi Monte Karle."
"Civilinę santuokos ceremoniją, įvykusią 2005-ųjų balandžio 9-ąją Vindzoro rotušėje, vaizdingų palyginimų mėgėjai vadino laiminga pasakos pabaiga. Išties, čia buvo ir kuo tikriausias princas, ir jo mylimoji, savo jausmų kelyje įveikę ne vieną negandą ir išbandymą... Tik pagrindiniai istorijos herojai - tuometinis Velso princas Charlesas ir jo išrinktoji Camilla PARKER BOWLES - anaiptol neatrodė panašūs į meilės triumfą švenčiančius pasakų jauniklius: abu buvo bebaigiantys šeštą dešimtį - laimės valandos porai teko „luktelėti"" ilgiau nei tris dešimtmečius. Sudėtinga princo Charleso, Camillos Shand (vėliau - Parker Bowles) ir princesės Dianos santykių drama - neatskiriama XX amžiaus istorijos dalis. Ir rimtas britų monarchijos išbandymas. Prireikė trisdešimt ketverių metų, nelaimingų santuokų bei skyrybų, kad du žmonės, susitikę 1971-ųjų vasarą, pagaliau taptų vyru ir žmona. Leidinys „The New York Times"" šią istoriją taikliai pavadino „pasaka suaugusiesiems"". Tradicinis epilogas „gyveno ilgai ir laimingai"" čia irgi tinka. Šį pavasarį Charlesas ir Camilla švenčia dvidešimtąsias vedybų metines ir pasirodę viešumoje vienas kitam vis dar šypsosi nuoširdžiomis, o ne fotografams skirtomis šypsenomis. Per tą laiką Velso princas tapo karaliumi, Kornvalio hercogienė (tokį titulą Camilla gavo po vestuvių) - karaliene. Ir jų tikrai nebejaudina, jog kai kam jųdviejų ryšys galbūt iki šiol nekelia susižavėjimo. Nors vargu ar tokių šiais laikais liko daug.","2005 m. balandžio 9 d. įvykusi princo Charleso ir Camillos Parker Bowles santuoka buvo ilgos ir sudėtingos meilės istorijos kulminacija, vadinama „pasaka suaugusiesiems“, o šiandien jie švenčia 20-ąsias vestuvių metines, tapę karaliumi ir karaliene."
"Siekiant išvengti blogiausio, Antakalnio poliklinika atkreipia moterų dėmesį: prevencija yra ne rekomendacija, o būtinybė. Poliklinika kviečia į vykdomą gimdos kaklelio vėžio prevencijos programą, skirtą visoms moterims nuo 25 iki 59 metų (imtinai) amžiaus, rašoma pranešime žiniasklaidai. 123RF.com nuotr./Gimdos kaklelio vėžys Pagal vykdomą programą, 25-34 metų amžiaus moterims kartą per 3 metus atliekamas gimdos kaklelio citologinis tepinėlis. Moterims, kurių amžius nuo 35 iki 59 metų, kartą per 5 metus atliekamas gimdos kaklelio aukštos rizikos žmogaus papilomos viruso tyrimas (AR ŽPV) ir gimdos kaklelio citologinio tepinėlio ištyrimas skystoje terpėje, jei AR ŽVP tyrimas teigiamas. Gavus tepinėlių rezultatus gali būti atliekama biopsija, leidžianti objektyviai patvirtinti arba paneigti ligos diagnozę. Visi programoje atliekami tyrimai yra kompensuojami Valstybinės ligonių kasos, todėl pacientėms paslaugos nieko nekainuoja. Antakalnio poliklinikos gydytoja akušerė-ginekologė Regina Giliasevičienė sako, jog dažniausias gimdos kaklelio vėžio sukėlėjas yra žmogaus papilomos virusas (ŽPV). Pastarasis plinta lytinių santykių metu, todėl jį nešioja tiek vyrai, tiek moterys, tačiau vyrams dažnu atveju jis nesukelia jokių pastebimų simptomų. „Įprastai moters organizmas taip pat yra pajėgus virusą įveikti, tačiau tais atvejais, jei yra nusilpęs imunitetas, dažnai piktnaudžiaujama alkoholiu, ar tiesiog patiriamas ilgalaikis stresas, daliai moterų virusas organizme išlieka ir sukelia infekciją, kuri ilgai negydoma išsivysto į gimdos kaklelio vėžį"", - sako gydytoja R.Giliasevičienė. Pasak gydytojos akušerės-ginekologės, ši liga klastinga tuo, kad ankstyvos stadijos gimdos kaklelio vėžys dažniausiai nepasireiškia jokiais simptomais. Tik vėliau, ligai pažengus, gali pasirodyti kraujavimai iš lytinių takų tuo metu, kai jų neturėtų būti. Pavyzdžiui, ne menstruacijų metu, po lytinių santykių ar pomenopauziniu laikotarpiu. R.Giliasevičienė ramina, kad tokie simptomai iškart nereiškia, kad išsivystė vėžys, tačiau juos pastebėjus būtina nedelsiant kreiptis į gydytoją akušerį - ginekologą ir atlikti paskirus tyrimus. „Aptikus gimdos kaklelio vėžį ankstyvojoje stadijoje, liga dažniausiai sėkmingai išgydoma"", - teigia gydytoja ir priduria, kad prevencija yra geriausia gydymo forma.","Antakalnio poliklinika skatina moteris nuo 25 iki 59 metų dalyvauti gimdos kaklelio vėžio prevencijos programoje, kuri apima nemokamus tyrimus ir gali padėti anksti nustatyti bei sėkmingai išgydyti šią klastingą ligą. Gydytoja Regina Giliasevičienė pabrėžia, kad prevencija yra būtina, nes gimdos kaklelio"
"Iš viso vyko 3 atrankos bėgimai, kuriuose startavo po aštuonias arba devynias bėgikes. Iš kiekvieno bėgimo 3 greičiausios sportininkės pelnė kelialapius į finalą. G.Galvydytė dalyvavo pačiame greičiausiame atrankos bėgime ir jame užėmė penktą vietą. Trečioje pozicijoje finišavusi Ispanijos lengvaatletė Esther Guerrero distanciją įveikė per 4 min. 09,90 sek., o geriausias atrankos laikas priklauso britei Georgiai Hunter Bell (4 min. 09,21 sek.). „Jaučiuosi gerai, šįkart atidaviau viską, ką galėjau. Stengiausi būti priekyje, kad turėčiau galimybę finišuoti trejete. Iki finalo pritrūko, bet esu patenkinta. Bėgau su stipriomis varžovėmis, o pats bėgimas nebuvo prastas. Gaila tik dėl to, kad dažnai finale būna dvylika panelių. Pirmą kartą matau, kad būtų devynios. Galbūt pasikeitė taisyklės. Vis dėlto, džiaugiuosi vienuolikta vieta"", - po finišo kalbėjo lietuvė. 25-erių lengvaatletė debiutavo pasaulio uždarų patalpų čempionate, o ir Kinijoje startavo pirmą kartą savo karjeroje: „Jaudulys netrukdė, jaučiausi gerai, bėgau užtikrintai, tiesiog pritrūko jėgų paskutiniame rate. Sąlygos čempionate geros, yra ilgo skrydžio ir laiko skirtumo aspektai, bet tikrai dėl jų nesijaučiau blogai."" Prieš dvi savaites G.Galvydytė dalyvavo Europos uždarų patalpų čempionate, kuriame užėmė 17-ą vietą. Tuomet 800 m rungtyje startavusi bėgikė liko nusivylusi savo pasirodymu ir akcentavo taktines klaidas. Pasak G.Galvydytės, šįkart viskas vyko pagal planą, pavyko pasimokyti iš ankstesnių klaidų ir finišavus nebuvo jausmo, jog kažko padaryti nepavyko. „Taktinius sprendimus vertinu gerai, galbūt dar galėjau pakentėti, nes į priekį įsiveržiau likus keturiems ratams. Šiame žiemos sezone išmokau daug taktinių pamokų, kurios man labai padės vasaros sezone. Tikrai labai daug patirties pasisėmiau. Manau, kad tobulėju taktiniuose bėgimuose, bet kartais neužtenka būti geros formos. Svarbu ir klaidų nedaryti. Vasaros sezone noriu būti geresnė ir dirbu ties tuo, jog būčiau taktiškai stipresnė bėgikė"", - tarptautiniuose čempionatuose išmoktas pamokas apžvelgė G.Galvydytė. Vidutinių nuotolių bėgikė šiame žiemos sezone pagerino net keturis Lietuvos uždarų patalpų rekordus - 800 m ji prabėgo per 2 min. 00,97 sek., 1500 m distanciją įveikė per 4 min. 05,32 sek., o 1 mylios rekordą gerino net 2 kartus (dabartinis rekordas - 4 min. 22,76 sek.). Primename, jog šiais metais Lietuvos lengvaatlečiai pagerino jau 10 nacionalinių rekordų, o per visus praėjusius metus jų buvo pasiekta 11. Pasaulio uždarų patalpų čempionate dalyvavo 2 lietuviai. Penktadienį ryte 60 m atrankoje startavęs sprinteris Adas Dambrauskas distanciją įveikė per 6,76 sek., užėmė 32-ą vietą ir į pusfinalį nepateko. Kitas pasaulio uždarų patalpų čempionatas 2026 metų kovo 20-22 dienomis vyks Torunėje (Lenkija).","G.Galvydytė pasaulio uždarų patalpų čempionate dalyvavo atrankos bėgime ir užėmė penktą vietą, pagerindama kelis Lietuvos rekordus bei įgyvendindama taktinius tikslus, tačiau į finalą nepateko. Ji pabrėžė, kad įgyta patirtis bus naudinga vasaros sezono metu."
"Gruodį Vengrija suteikė politinį prieglobstį lenkų įstatymų leidėjui Marcinui Romanowskiui (Marcinui Romanovskiui), kuris ankstesnėje dešiniųjų partijos „Teisė ir teisingumas"" (PiS) vadovautoje vyriausybėje dirbo teisingumo viceministru. Dėl kaltinimų korupcija ir arešto orderio M. Romanowskis pabėgo iš Lenkijos į Vengriją, kurią valdo PiS sąjungininkas Viktoras Orbanas. Lenkijos prokurorai apkaltino M. Romanowskį 11 nusikaltimų, įskaitant dalyvavimą organizuotoje nusikalstamoje grupėje ir bandymą pasisavinti lėšas iš nusikaltimų aukų fondo, kurį jis prižiūrėjo. Bendra suma siekia beveik 40 mln. eurų. Dėl šios situacijos tarp Lenkijos ir Vengrijos kilo įtampa. Vengrų savaitraštis HVG rašė, kad kovo viduryje Vengrijos parlamentas pateikė įstatymo dėl bendradarbiavimo su Europos Sąjungos (ES) valstybėmis narėmis baudžiamųjų bylų klausimais pakeitimus. HVG nurodė, kad šios naujos nuostatos suteikia generaliniam prokurorui galimybę apskųsti galimą teismo sprendimą perduoti M. Romanowskį Lenkijai. Be to, Vengrijos aukščiausiasis teismas gali panaikinti žemesnės instancijos teismo sprendimą išduoti M. Romanowskį Lenkijai. HVG teigimu, Vengrijos teisingumo ministerija neslėpė tikrųjų pakeitimų tikslų. „Šis žingsnis buvo būtinas siekiant reglamentuoti veiksmingų veiksmų prieš galimus neteisėtus teismo sprendimus galimybę"", - nurodė ministerija, kurią citavo HVG. HVG pridūrė, kad policija turėtų suimti šiuo metu Budapešte gyvenantį M. Romanowskį ir pristatyti jį į teismą, o šis turėtų priimti sprendimą dėl galimo Europos arešto orderio (EAO) vykdymo. Tačiau, kaip skelbiama, nuo gruodžio vengrų policija M. Romanowskio visai neieškojo, nors žinoma, kad Vengrijos sostinėje jis buvo susitikęs su V. Orbano vyriausybės ministrais. HVG nurodė, jog praėjusią savaitę Budapešto teismas paskelbė, kad M. Romanowskis nėra traukiamas baudžiamojon atsakomybėn.","Vengrija suteikė politinį prieglobstį buvusiam Lenkijos teisingumo viceministrui Marcinui Romanowskiui, kuris pabėgo dėl kaltinimų korupcija, o šis žingsnis sukėlė įtampą tarp Vengrijos ir Lenkijos bei paskatino teisės aktų pakeitimus dėl bendradarbiavimo ES baudžiamųjų bylų klausimais."
"Sekmadienį startavusiame pirmajame vyrų vienetų varžybų etape 38-erių prancūzas sensacingai rezultatu 6:3, 4:6, 6:4 patiesė daugiau nei šimtu laiptelių aukščiau ATP reitinge stovintį Matteo Arnaldi (ATP-39) iš Italijos. Still in the fight 🥊 To kick off his final @ROLEXMCMASTERS, Gasquet defeats Arnaldi 6-3 4-6 6-3 👏@richardgasquet1 #RolexMonteCarloMasters pic.twitter.com/eNt77k1c6s — Tennis TV (@TennisTV) April 6, 2025 Monako kunigaikštystėje R.Gasquet rungtyniauja jau 12-tąjį kartą, o pirmą kartą šiame turnyre tenisininkas pasirodė net prieš 23 metus - tuomet, kaip ir dabar, jam buvo įteiktas „vardinis kvietimas"". Būdamas vos 15-os metų amžiaus prancūzas Monte Karle iškovojo pirmąją pergalę, tapdamas jauniausiu tai padariusiu tenisininku nuo ATP turo starto (1990 m.). Vos po kelerių metų (2005 m.) R.Gasquet šiame turnyre šokiravo patį Rogerį Federerį, pasiekdamas pusfinalį bei užfiksuodamas geriausią asmeninį rezultatą Monte Karle. Tuomet pusfinalyje jį sustabdė ne kas kitas, o grunto karalius Rafaelis Nadalis. Flair is still there 😮‍💨 Slick defence into pinpoint pass from Gasquet to clinch first set 6-3@richardgasquet1 #RolexMonteCarloMasters pic.twitter.com/owW5ucCWR0 — Tennis TV (@TennisTV) April 6, 2025 „Man nepaprastai pasisekė, kad gavau galimybę dar bent sykį pasirodyti šiame nuostabiame korte. Trečiajame sete pasakiau sau - kovok, nes tai galimai yra paskutinis tavo setas čia. Turiu žaisti gerai ir kovoti iki galo. Tai ir padariau"", - džiūgavo prancūzas. „Roland Garros"" turnyre karjerą oficialiai baigsiantis R.Gasquet antrajame etape žais prieš Felixą Auger-Aliassime'ą (ATP-19) arba Danielį Altmaierį (ATP-83).","38-erių prancūzas Richardas Gasquet, Monake rungtyniaujantis jau 12-tą kartą, sensacingai nugalėjo aukščiau ATP reitinge esantį Matteo Arnaldi, o savo karjerą ketina baigti ""Roland Garros"" turnyre."
"Visai neseniai neteko bičiule tapusios globotos močiutės. Ši patirtis tik įtvirtino nuomonę: dažnai vienišam seneliui svarbu ne tik duona, sriuba, bet ir bendravimas, o vienatvė slegia ne ką mažiau nei fizinis skausmas ar liga, rašoma „Maltos ordino pagalbos tarnybos"" pranešime žiniasklaidai. Vilma, kaip tapote maltiečių savanore? 2018-aisiais, kai išėjau iš tuomečio darbo, atsirado daugiau laisvo laiko ir norėjosi save įprasminti. Esu laiminga, nes atsimenu visus keturis savo šeimos senelius, dvi proseneles. Viena jų, kurią vadinom bobučiute, mirė, kai buvau devynerių, kita baba - kai jau pati auginau dukrą, man buvo 23-eji. Atsivėrė tuštuma: taip, kaip pasikalbėdavau su baba, neleisdavau sau kalbėtis nei su mama, nei su močiute. Ji labiausiai mane suprasdavo. Išėjus šeimos senoliams, pradėjo trūkti to amžiaus žmonių išminties. Pranešimo aut. nuotr./Maltiečių savanorė Vilma Kaip atradote vienišą močiutę, kurią ne tik globojote, bet ir tapote draugėmis? Maltiečiai pasiūlė senukų sąrašą, kurie laukė savanorių, išsirinkau tą, kurio adresas man pakeliui namo. Taip susipažinau su 88-erių Verute. Kokia ji žavi ir koketiška! Būdavo, nueina į kirpyklą, „susideda cheminį"", susitvarko antakius, aplankau - lūpytės padažytos, visada pasitempusi. Ji iš tų, kuriai pagalbos reikėjo ne tik maistu, jai trūko bendravimo. Kaip dažnai ilgaamžiai iškrenta iš sociumo: metams bėgant netenka draugų, giminių ir lieka nuošalyje, o jauni dažniausiai galvoja, kad jiems tereikia padėti maistu, palaikyti už rankos. Taip, reikia ir to, reikia padėti išsiplauti lėkštes ar išnešti šiukšles, bet dar dažniau senukams trūksta paprasčiausio žmogiško ryšio. Tam pakanka kartu pasėdėti prie stalo, išgerti kavos, pašnekėti apie bet ką, tik ne apie ligas. Verutė - auksinis to pavyzdys. Kartą savaitgalį iškepiau blynų ir nusivežiau pas ją. Reikėjo girdėti, kaip buvau išgirta: gyvenime tokių skanių ji nėra valgiusi, o mano virta uogienė tiesiog nuostabi. Taip atsirado tradicija: savaitgalį iškepu blynų, suvynioju į rankšluostėlį, kad neatauštų, ir keliauju pas ją. Tada valgydavom ir plepėdavom. Kai ir taip smulkutė Verutė su metais vis mažėjo, vis sunkiau paeidavo, klausdavau, gal iškviesti greitąją. Ji numodavo ranka: taigi normalu, senatvė, taip turi būti. Ir po to pasakodavo man istorijas. Verutė mokėjo džiaugtis gyvenimu Jai iš jūsų tereikėjo draugystės? Labiausiai - jos. Kadangi į darbą važiuoju apie 40 minučių, būdavo, susiskambiname. Kartais, be įprastų produktų, paprašydavo atnešti mėgstamo vandens ar ypatingesnės duonos, - močiutė jautė gyvenimo skonį, galvojo, ko nori, kas džiugintų. Ji imdavo iš gyvenimo tai, kas jai teikė malonumą ir nedejuodavo dėl dalykų, kurių pakeisti negalima. Labai norėčiau, kad senatvė, kai jos sulauksiu, būtų būtent tokia, o ir protas toks, kaip jos. Ji imdavo iš gyvenimo tai, kas jai teikė malonumą ir nedejuodavo dėl dalykų, kurių pakeisti negalima. Šiandien, močiutei jau mirus, akyse likęs vaizdas, kaip manęs laukia ir koridoriaus gale prasiveria durys. Pro plyšį matau ją, miniatiūrinę, su tvirtų baltų plaukų kupeta ant galvos. Anot močiutės, ji - penktas vaikas šeimoje, dukart ištekėjusi, bet savo vaikų nesulaukusi, giminių turėjo, tik po kažkokių konfliktų santykiai nebuvo geri. Kiti vieniši senatvėje dar labiau užsisklendžia, panyra į depresiją, tai atsiliepia ir fizinei sveikatai. Verutės variklis buvo gyvenimo džiaugsmas. Duonos riekė, sriuba - labai svarbu, bet, jei tik norės, ir sotus žmogus ras dėl ko būti nelaimingas, nuskriaustas. Ji - vienintelė tiesiogiai jūsų globota močiutė? Taip, su ja bendravome nuo 2019-ųjų. Po jos nelengva imtis kitų. Dabar tarp visų mano savanoriškų veiklų maltiečių organizacijoje - mokymai savanoriams, norintiems lankyti senelius. Kai jie pradės tą daryti, kviesiu į susitikimus pasidalinti, kaip sekasi. Juk būna visko - kartais pasitaiko piktų vyresnio amžiaus žmonių ir jie dažniausiai patys nesupranta, kad pyksta, jog gyvenimas kažkaip ne taip susidėliojo. Negalime dėl to smerkti. Man atrodo, kartais senas žmogus nebeatsirenka, kur jo didžioji problema - ar kojos skausmas, ar vienišumo jausmas. Pagalba maistu - vienas mažiukas upeliukas, kuris padeda upei tekėti, o mes turime aprėpti daug plačiau: padėti jaustis reikalingam tarp žmonių. Tai - renginiai, koncertai, kad ir senų albumų, nuotraukų vartymas kartu. Pastebėkit, kaip sužimba žmogaus akys! Būdavo, močiutė kiekvieną kartą pasakoja tas pačias istorijas, bet jų klausydavau tarsi iš naujo. Matydavau, kaip tai svarbu! Kadangi klausydavau pritariamai palinksėdama, kažką pasitikslindama, galbūt jai atrodydavo, kad aš pažįstu tuos žmones iš jos prisiminimų. Ji tarsi grįždavo į anuos laikus, pasakodama džiaugdavosi. Šiųmetis šūkis „Jie nerūpi niekam. Bet jais rūpinasi maltiečiai"" atrodo kaip niekad teisingas? Tikrai taip. Tas šūkis apie tai, kad visi juos pamiršo kaip žmogų, asmenybę, atsimena tik kaip fizinį subjektą. Yra tarnybų, kurios padeda pasirūpinti buitimi, net kaimynas, matydamas, kad reikia, atneš duonos ir iškvies greitąją. Bet dažniausiai nesuteiks paprasto žmogiško ryšio, kuris palaikytų širdies plakimą. Su visa pagarba socialiniams darbuotojams reikia pripažinti, kad ir jiems paprasčiausiai nepakanka laiko pasikalbėti su visais lankomais senukais. Priklausau maltiečių Pirmojo vizito komisijai, darome minimalią besikreipiančiųjų pagalbos atranką. Pasitaiko atvejų, kai ateiname į namus, kuriuose mūsų pagalbos visiškai nereikia - pakanka ir pajamų, ir sveikatos, bet, pavyzdžiui, paramą gauna maltiečių lankoma kaimynė, tad ir kiti pabando tuo pačiu pasinaudoti. Paprastai tas, kuriam tikrai reikia padėti, pats nesikreipia. Tokiam žmogui dažnai atrodo, kad kietiems reikia labiau. Aplankėme vieną močiutę: kambarys - baisiai viskuo apkrautas, bet jame nėra netvarkos, nėra, kaip sakau, surūdijusio gyvenimo kvapo. Sakė, gauna 300 eurų pensijos, maisto dar pasigamina, bet, matėsi, kaip žmogus nori pakalbėti, kelerius metus neišeina iš buto, nes skauda sutinusi koja. Gyvena viename tankiai apgyvendintų Vilniaus mikrorajonų, bet yra absoliučiai vieniša. Pradėjome klausinėti įprastos anketos klausimų, o už kiekvieno jo močiutė mums po istoriją: kaip gavo butą, kaip kėlė per langą šaldytuvą... Kai kurie senukai net patys negeba įvardinti, ko jiems trūksta labiau - duonos riekės ar pasėdėjimo kartu. Kai kurie senukai net patys negeba įvardinti, ko jiems trūksta labiau - duonos riekės ar pasėdėjimo kartu. Čia vėl prisimenu Verutę, kuri kartą man pasakė: „Aš tau padovanosiu savo skarelę."" Sutikau - negalima atsisakyti, kai žmogus nori padėkoti, nuoširdžiai pasidalinti. Tai pakelia jo savivertę, jausmą, kad yra reikalingas, kad pradžiuginti gali ir jis. Pati po drauge tapusios lankytos močiutės mirties imsitės globoti kitą senuką? Būtinai. Norėčiau, kad kuo daugiau tų liūdnų, kartais net piktų vienišų senukų atrastų nors mažą džiaugsmo kristaliuką. Kiekvienas turi mygtuką, kurį paspaudus gauna truputį džiaugsmo. Jei jį apčiuopi ir kitam padedi tą padaryti, nušvinta saulė... Ką jums pačiai duoda savanorystė? Kad ir kaip banaliai skambėtų, bet prieš kokius dvidešimt metų ir pati nesupratau, kad duoti yra lengviau nei imti. Kai pamatai, kad kažkam suteikei džiaugsmo, suvoki, kad pats jo gauni tiek, kiek neduoda nei apsipirkimas, nei kelionė. Kai kitas džiaugiasi kad ir mažais dalykais, pats patiri dvigubą džiaugsmą. Taip pamažu tas jausmas auga, plečiasi. Smagu ir gera, kai tavęs laukia, esi reikalingas. Kai prisidėti, kad senoliai nesijaustų atstumti? Maltiečiai kviečia skirti organizacijai 1,2 proc. Tai nieko nekainuoja ir jūs tampate ne tik paramos teikėjais, bet ir senolių istorijų dalimi. Istorijų su laiminga pabaiga, kur senatvė nėra vieniša. Kaip tą padaryti greitai ir lengvai, rasite čia https://maltieciai.lt/12-proc-parama/","Straipsnyje aprašoma Vilmos, maltiečių savanorės, patirtis globojant vienišą močiutę Verutę. Vilma pabrėžia, kad senyviems žmonėms itin svarbus ne tik materialinis aprūpinimas, bet ir žmogiškas ryšys bei bendravimas, kurie gali praskaidrinti jų kasdienybę ir padėti išvengti vienatvės"
"Renginyje bus pakviesti dalyvauti 200 vyresniųjų klasių moksleivių iš visos Lietuvos, sklandžiai bendraujančių anglų kalba, besidominčių gynybos temomis ir norinčių geriau pažinti NATO. „Šiandieniniame geopolitiniame kontekste, kuriame nuolat girdime apie grėsmes, sąjungininkų vaidmenį užtikrinant mūsų saugumą ir dezinformacijos įtaką visuomenei, ypatingai svarbu pristatyti jaunajai kartai Lietuvos narystės NATO aljanse svarbą ir parodyti, kaip sprendimai priimami realybėje. Džiaugiuosi, kad tęsiame tradiciją ir Seimas bendradarbiaudamas su kitomis organizacijomis tokius įtraukius šviečiamuosius renginius organizuoja ne pirmus metus. Tikiu, kad ši simuliacija moksleiviams ne tik suteiks praktinių žinių apie NATO organizaciją, bet ir paskatins labiau įsitraukti į valstybės gyvenimą"", - sako renginio globėjas, Seimo Pirmininkas Saulius Skvernelis. Daugelyje NATO valstybių narių vykstantis „Model NATO"" jaunimui leidžia patirti ir suprasti sprendimų priėmimo NATO viršūnių susitikimuose subtilybes bei procesus labai praktiniu būdu. Renginio dalyviai susitiks Lietuvos Respublikos Seime, kur diskutuos svarbiausiomis saugumo temomis ir atliks tikroviškus NATO delegatų vaidmenis, priims sprendimus realiais Aljanso darbotvarkės klausimais. Temos šių metų politinėje darbotvarkėje - svarbios ir sudėtingos: parama Ukrainai, gynybos pajėgumų užtikrinimas, NATO technologinis pranašumas, bendradarbiavimo su Europos Sąjunga plėtra, partnerystės stiprinimas už euroatlantinės erdvės ribų ir daugybė kitų. Simuliacijų scenarijai „Model NATO"" metu yra koordinuojami patyrusių moderatorių. „Model NATO Vilnius 2025"" moderuos Birmingamo universiteto tarptautinės politikos profesorius Markas Webberis, pastaruosius dvidešimt metų dirbęs NATO, Europos saugumo ir transatlantinių santykių srityse, jam talkins ir kiti gynybos srityje išskirtinės patirties turintys moderatoriai. „Sparčiai kintančioje šių dienų saugumo architektūroje ir geopolitiniame kraštovaizdyje jaunajai kartai svarbu suprasti Aljanso vaidmenį ir iššūkius, pajusti, kiek ir kokių diplomatinių pastangų, politinės logikos išmanymo reikalauja sudėtingas daugiašalis sprendimų priėmimo procesas. „Model NATO Vilnius"" yra ideali galimybė aktyviems jaunuoliams iš visos Lietuvos gyvai pajusti, kaip veikia ši organizacija ir tinkamai įvertinti jos svarbą"", - teigia Jungtinės Karalystės ambasadorė Lietuvoje Elizabeth Boyles. BPTI vadovas dr. Tomas Žalandauskas pabrėžia, kad tokių renginių kaip „Model NATO Vilnius"" misija labai svarbi - ugdyti jaunosios kartos pilietiškumą, kritinį mąstymą ir diplomatinį nuovokumą, atkreipti dėmesį į svarbiausius NATO iššūkius, regiono saugumo ir gynybos aktualijas, kurias visi sekame kasdien. „Šiais sudėtingais laikais piliečių informuotumas, visuomenės sąmoningumas - vieni svarbiausių momentų, kuriais turime pasirūpinti. Labai džiaugiuosi, kad jaunų žmonių sprendimų darbotvarkėje bus ir tokie svarbūs klausimai kaip parama Ukrainai, NATO gebėjimas stiprinti savo gynybinius pajėgumus. Kalbėti apie juos su jaunais žmonėmis šiandien yra moralinė ir strateginė būtinybė, kuri lems Europos saugumo ateitį"", - teigia jis. Britų tarybos Lietuvoje vadovė Ona Marija Vyšniauskė pabrėžia „Model NATO Vilnius"" dalyvaujančių mokyklų bei aktyvių mokytojų vaidmenį, kurie, skatindami savo moksleivių dalyvavimą, praplečia pilietinio ugdymo pamokų ribas. „Ši patirtis suteikia jaunuoliams unikalią galimybę aiškiau suprasti šių dienų geopolitinę situaciją, diplomatijos veikimo principus bei derybų meno ir lyderystės svarbą sprendžiant globalius iššūkius"", - įsitikinusi O. M. Vyšniauskė. Mokyklas iš visos Lietuvos, norinčias dalyvauti šių metų „Model NATO Vilnius"" renginyje, kviečiame jau dabar registruoti savo vyresniųjų klasių moksleivius (ne jaunesnius nei 16 metų). Registracija vykdoma per elektroninę registracijos sistemą interneto svetainėje www.modelnatovilnius.lt. Renginyje norinčius dalyvauti mokinius jų mokytojai turi užregistruoti iki balandžio 20 d. Renginys vyks anglų kalba. „Model NATO Vilnius 2025"" Lietuvoje organizuoja Baltijos pažangių technologijų institutas (BPTI) drauge su Britų taryba, Jungtinės Karalystės ambasada Vilniuje ir Lietuvos Respublikos Seimo kanceliarija. Renginį globoja Seimo Pirmininkas Saulius Skvernelis. Daugiau informacijos „Model NATO Vilnius 2025"" - interneto svetainėje www.modelnatovilnius.lt. Šaltinis: https://sc.bns.lt/view/item/model-nato-vilnius-2025-simuliacijoje-lietuvos-moksleiviu-laukia-rimti-issukiai-parama-ukrainai-es-gynybos-pajegumu-stiprinimas-nato-technologinis-pranasumas-504199","„Model NATO Vilnius 2025“ renginyje dalyvaus 200 vyresniųjų klasių moksleivių iš Lietuvos, kurie diskutuos apie NATO svarbą ir sprendimų priėmimo procesus, siekdami ugdyti pilietiškumą, kritinį mąstymą ir diplomatinius įgūdžius. Renginys vyks Seime, jį organizuoja Baltijos pažangių technologijų institutas kartu su kitomis organizacijomis, o globėjas yra Seimo Pirmininkas Saulius Skvernelis."
"Vilnoniai patalai pasižymi išskirtinėmis savybėmis, kurios užtikrina komfortą tiek šiltuoju, tiek šaltuoju sezonu. Vilnos gaminių ekspertai - įmonė „Flokati"", šiais metais švenčianti savo veiklos 25-metį, dalijasi svarbiausia informacija apie vilnos patalus bei paneigia mitus apie jų priežiūrą. Kodėl verta rinktis vilnonius patalus? Termoreguliacija. Vilna puikiai prisitaiko prie kūno temperatūros - ji šildo žiemą ir neleidžia perkaisti vasarą. Tai užtikrina komfortą ištisus metus, nepriklausomai nuo sezono. Net ir šiltą vasaros naktį miegant vilnonėje patalynėje nebus per karšta, o žiemą ji padės išlaikyti jaukią šilumą. Higieniškumas. Vilna turi natūralių antiseptinių savybių - ji neleidžia kauptis bakterijoms ir dulkių erkutėms. Tai ypač svarbu žmonėms, turintiems alergijų ar jautrią odą. Be to, vilna puikiai sugeria drėgmę, tačiau neleidžia jai kauptis, todėl užtikrina sausą ir patogų miegą. Kvėpavimas ir komfortas. Vilna leidžia odai kvėpuoti ir mažina prakaitavimą, kuris gali sukelti diskomfortą. Jei miego metu gausiai prakaituojate, priežastis gali būti netinkami patalai - vilnonė antklodė gali išspręsti šią problemą. Ilgaamžiškumas. Vilnoniai patalai yra itin patvarūs ir gali tarnauti daugelį metų. Tinkamai prižiūrimi, jie nepraranda savo formos ir savybių, todėl tai ilgalaikė investicija į komfortą ir gerą miego kokybę. Vilnos patalų priežiūra: mitai ir realybė Vilnos patalų priežiūra gali atrodyti sudėtinga, tačiau iš tiesų ji nereikalauja didelių pastangų - tereikia laikytis kelių paprastų taisyklių. „Flokati"" nuotr./Vieną kartą pabandžius - nebegrįšite atgal: vilnos patalų nauda miegui Vėdinimas. Vilna yra natūraliai išsivalantis pluoštas, todėl dažnas plovimas nereikalingas. Užtenka reguliariai išvėdinti patalus, ypač vėsiu oru. Vėdinimas atgaivina vilną ir padeda pašalinti kvapus. Prieš vėdinimą patalus rekomenduojama gerai išpurtyti. Dėmių šalinimas. Jei ant vilnonių patalų atsirado dėmė, ją galima pašalinti drėgna šluoste. Esant poreikiui, galima naudoti švelnų skalbiklį, skirtą vilnai. Skalbimas Jei patalai naudojami su užvalkalais, juos skalbti pakanka kartą per 1-2 metus. Jei vilna naudojama be užvalkalo, antklodę rekomenduojama skalbti arba patikėti profesionaliam valymui kartą per metus. Vilnonius pagalvių užvalkalus galima skalbti dažniau, jei tam jaučiate poreikį. „Flokati"" nuotr./Vieną kartą pabandžius - nebegrįšite atgal: vilnos patalų nauda miegui Svarbu atkreipti dėmesį, kad saugiausias būdas prižiūrėti vilnonius patalus - profesionalus valymas arba skalbimas rankomis. Skalbimas skalbyklėje visuomet kelia riziką, jog gaminys gali pasivelti ar šiek tiek susitraukti. Tai dažniausiai nutinka nesilaikant pagrindinių taisyklių: skalbiant ne vilnos režimu 30°C vandenyje, o delikačia programa, arba nepastebėjus, jog kai kurios skalbyklės automatiškai nustato aukštesnę temperatūrą nei reikėtų. Taip pat labai svarbu naudoti skystą skalbiklį vilnai su lanolinu - jis padeda atnaujinti vilnos pluoštą. Milteliniai skalbikliai nėra tinkami, nes gali užstrigti audinyje ir pakenkti vilnos struktūrai. Laikymas. Jei patalus keičiate pagal sezoną, svarbu juos laikyti vėsioje, sausoje vietoje, užtikrinant, kad jie nebūtų drėgni. Mitas: vilnos patalus puola kandys Dažnai manoma, kad vilnoniai patalai traukia kandis, tačiau tai nėra tiesa. Kandys gali pakenkti vilnai tik tuomet, kai patalai ilgą laiką nėra naudojami arba netinkamai laikomi. Norint apsisaugoti nuo kandžių: Reguliariai vėdinkite patalus. Tai padeda išlaikyti jų šviežumą ir neleidžia kenkėjams įsikurti. Teisingai laikykite. Nenaudojamus patalus laikykite sandariose, orui pralaidžiose pakuotėse ir sausoje aplinkoje. Naudokite natūralias priemones. Levandos, kedro mediena ar citrusinių vaisių žievelės veiksmingai apsaugo nuo kandžių. Vilnoniai patalai - natūralus ir ekologiškas pasirinkimas, suteikiantis ne tik aukštą miego komfortą, bet ir ilgalaikę naudą. Pasirūpinkite savo miego kokybe ir išbandykite natūralius patalus. Platų vilnos patalų asortimentą rasite „Flokati"" salonuose Vilniuje, Kaune ir Klaipėdoje arba internetinėje svetainėje.","Vilnoniai patalai, pasižymintys termoreguliacija ir higieniškumu, užtikrina komfortą visais metų laikais, o jų priežiūra yra paprasta, jei laikomasi kelių taisyklių. Įmonė „Flokati"", švenčianti 25-ąjį jubiliejų, siūlo įvairius vilnos gaminius, kurie yra patvarūs ir ekologiški."
"Savaitgalį „Riteriai"" šalies čempionate iškovojo pirmąją sezono pergalę, 3:1 namuose įveikęs „Panevėžį"" ir su penkiais taškais po penkių turų užima septintąją vietą. Tačiau labai realu, kad ši pergalė bus ir paskutinė. Pirmadienį Lietuvos futbolo federacijos prezidentas Edgaras Stankevičius atvirai prisipažino, kad „Riterių"" situacija labai sudėtinga. Anot prezidento, vis labiau aišku, kad šio projekto nenori tęsti nei ilgametis klubo savininkas Janas Nevoina, nei naujieji investuotojai. Prieš šį sezoną klubo naujaisiais investuotojais tapo Singapūro sporto rinkodaros ir žaidėjų vystymo bendrovė „Red Card Global"", tačiau panašu, kad finansinių problemų tai neišsprendė. „Visa praeita savaitė buvo skirta „Riterių"" išlikimui ir jų klausimams spręsti. Gal taip ir turėtų būti, kad visi žiūri į federaciją ir mane, kad tą situaciją išspręsti. Teko kalbėtis su Singapūro atstovu, pagrindiniu vadovu, apie jo planus, ketinimus. Teko ne kartą ir su Janu, „Riterių"" vyriausiuoju treneriu, asistentais. Žaidėjų nuomonę išgirdau iš trenerių. Pirmadienį ryte teko su Janu bendrauti, su teisininkais. Teisiškai klubas yra parduotas, iš Singapūro pusės įsipareigojimai nevykdomi ir taip, jie turi priekaištų buvusiems savininkams, dėl ko ta sutartis nėra vykdoma, bet jeigu žiūrėti „de facto"", sutartis pasirašyta ir klubas nėra gavęs tų pinigų. Klubas yra gavęs vieną avansinį mokėjimą 150 tūkst. eurų, buvo pateikęs 500 tūkst. eurų garantinį raštą, jog būtų užtikrintas minimalus biudžetas, bet tie įsipareigojimai nėra vykdomi ir ieškomi variantai"", - painią klubo situaciją pasakojo E.Stankevičius. Eriko Ovčarenko / BNS nuotr./Edgaras Stankevičius Anot LFF prezidento, yra keli galimi variantai. „Klubas gali būti parduotas, jei surasime naują šeimininką. Kitas variantas - jeigu niekas neatsiras, nebežaidžiamos čempionato rungtynės, klubas krenta, yra šalinimas, inicijuojama klubo bankroto procedūra"", - aiškino E.Stankevičius. Jei taip nutiks, „Riterių"" iškovoti taškai šiemetiniame čempionate ir rezultatai bus anuliuoti. Vis dėlto LFF galva viliasi, kad stebuklas įvyks ir mirštantįjį pavyks atgaivinti. LFF planas - suteikti „Riterių"" klubui finansinę paramą. „Pirminis planas yra toks - dabar LFF suteiks klubui 50 tūkst. eurų mokėjimą su galimybe susigrąžinti. Žinoma, rizikuojama, bet jau šiandien pervesime pinigus, tam kad stabilizuotume situaciją. Norime, kad žaidėjai ir treneriai gautų minimalias injekcijas, jog galėtų vykti procesas, nes kiek girdėjau žaidėjai jau kalbėjo apie boikotą ir nenorėjo žaist. To nenorime ir tikrai nenorime, kad lyga būtų su devyniomis komandomis. Padarysiu viską, kad priklauso, jog būtų išlaikyta 10 klubų. Žinome tą riziką, bet to reikia vardan Lietuvos futbolo"", - rizikingą planą atskleidė E.Stankevičius. Anot prezidento, šios injekcijos turėtų pakakti 2-3 savaitėms.","„Riteriai"" futbolo klubas po pirmosios sezono pergalės susiduria su rimtomis finansinėmis problemomis, todėl Lietuvos futbolo federacija planuoja suteikti klubui 50 tūkst. eurų finansinę paramą, siekiant išvengti jo žlugimo ir užtikrinti čempionato tęstinumą."
"Vilnietė Agnė su 15min sutiko pasidalinti savo patirtimi „Tinder"" pažinčių svetainėje - čia anketą ji turėjo apie pusmetį, tačiau per tokį laiką, tikina, sulaukė tokių keistų pasiūlymų ir replikų, kurios privertė šią programėlę ištrinti. „Po skyrybų su vyru draugės įkalbėjo įsirašyti „Tinderį"" - paprotino, kad moteriai su vaiku, kuri turi ribotą laisvalaikį, sutikti antrą pusę ne virtualiai gali būti sudėtinga. Be to, dabar juk tokie laikai - savo aplinkoje turiu ne vieną porą, kuri ten užmezgė sėkmingus santykius - pasibaigusius vestuvėmis ir vaikais"", - pokalbį pradeda Agnė. Susikūrusi anketą simpatiška moteris netruko sulaukti dėmesio - pasipylė komplimentai, dėmesys, pasiūlymai pasimatymams. „Tiesą sakant, nesitikėjau tokio dėmesio - net šiek tiek pasimečiau, nes vienu metu rašė keli vyrai ir kvietė susitikti. Trumpą laiką netgi galvojau, kad kodėl taip ilgai neįsirašiau šios programėlės - kiek daug čia puikių žmonių ir kaip lengva susipažinti!"" - apie optimistišką pradžią pasakoja moteris. Shutterstock nuotr./Pažinčių programėlė „Labas! Aš turiu vaiką...""","Vilnietė Agnė pasidalijo savo patirtimi pažinčių programėlėje „Tinder“, kur per pusmetį sulaukė daug dėmesio ir keistų pasiūlymų, tačiau galiausiai nusprendė programėlę ištrinti. Nors pradžioje buvo optimistiškai nusiteikusi dėl galimybės sutikti naują partnerį, Agnė suprato, kad tai nebuvo tinkamas būdas"
"„Ogmios miesto"" ūkininkų turgaus prekybininkų gretas vasario pradžioje papildę „Šefo pyragai"" jau sulaukė daugybės smaližių ir gurmanų simpatijų. Tuo stebėtis nereikėtų - šiuos kepinius daugybę metų kepantys vilniečiai Raimondas Skidzevičius bei Aida Litvinienė tiek puikiai išmano virtuvės paslaptis, tiek ypač kruopščiai rūpinasi savo gaminių kokybe. Todėl artėjančios Velykos - dar viena proga įsitikinti, kodėl prie „Šefo pyragų"" „Ogmios miesto"" ūkininkų turguje tįsta eilės. Ši šventė, sako A.Litvinienė, skirta ne tik bendrauti ar leisti laiką su artimaisiais. Velykos, anot jos, yra ir geras laikas sočiai bei gardžiai pavalgyti. „Ogmios miesto"" nuotr./„Ogmios miesto"" ūkininkų turgus kviečia Velykų stalą papuošti gardžiausiais šventiškais kepiniais „Pyragas su vištiena - mūsų firminis, pradėjęs visą kepinių istorija. Tokią rekomenduotume pagrindinę Velykų stalo puošmeną. Jis gali būti aštrus arba neaštrus, pagal kiekvieno skonį. Šventėms taip pat labai populiarūs pyragai su lašiša, šitakių grybais, kopūstais, špinatais. O jei norisi labiau gurmaniško varianto, turime kepinių su jautiena, elniena. Tai - labai šventiški pyragai, pagardinti saulėje džiovintais pomidorais ir konservuotais artišokais"", - pasakoja A.Litvinienė. Tačiau ne tik šie kepiniai, jos teigimu, papuoš Velykų stalą. Šventei, tikina pašnekovė, tobulai tiks ir saldūs pyragai, kuriuos kepėjai gamina su įvairiausiais įdarais. Tai „Filadelfijos"" sūris ir vyšnios, maskarponė ir aguonos, taip pat rabarbarai bei avietės, obuoliai ir daugelis kitų. „Visgi didžiausias „Šefo pyragų"" delikatesas - „Napoleonas"". Jį kepame pagal šeimos receptą. Taip, kaip pyragą gamindavo dar mano mama ir močiutė. „Napoleoną"" ruošiame šiek tiek kitaip nei įprastai: jį pertepame plikyto sviesto kremu, kitas sluoksnis - obuolienė. Uogienę verdame patys, kad skonis būtų tikrai naminis. „Napoleoną"" gaminame ir su džiovintais vaisiais, galime ir be obuolienės, tik su kremu. Tereikia užsisakyti šiek tiek anksčiau. O dabar, ruošdamiesi Velykos, šį pyragą puošiame velykiniais simboliais - gėlytėmis, zuikiais, margučiais"", - šypsosi pašnekovė. „Ogmios miesto"" nuotr./„Ogmios miesto"" ūkininkų turgus kviečia Velykų stalą papuošti gardžiausiais šventiškais kepiniais Paklausta, ko „Ogmios miesto"" ūkininkų turgaus lankytojams palinkėtų artėjančioms šventėms, A.Litvinienė kviečia jas praleisti džiugiai, pakiliai ir mėgaujantis gardžiausiu maistu. „Mums patiems labai rūpi, kad žmonės galėtų skanauti tik kokybiškus pyragus. Todėl noriu akcentuoti - „Šefo pyragai"" yra naminiai, natūralūs, iš tikro sviesto ir pieno, bet ne miltelių. Kepiniuose nėra pridėtinių konservantų, įdarus ruošiame patys, savo rankomis. Už skonį ir kokybę atsakome"", - pažymi „Šefo pyragų"" bendraįkūrėja. „Ogmios miesto"" nuotr./„Ogmios miesto"" ūkininkų turgus kviečia Velykų stalą papuošti gardžiausiais šventiškais kepiniais Švieži, natūralūs ir savo rankomis užauginti bei pagaminti yra ir kiti „Ogmios miesto"" ūkininkų turgaus produktai. Juos čia atveža virš 30 prekybininkų iš visos Lietuvos, kviesdami įsigyti kaimiškų kiaušinių, mėsos gaminių, rūkytos žuvies, įvairių sūrių, pieno gaminių, medaus. „Ogmios miesto"" ūkininkų turguje pirkėjų laukia ir daugelis kitų gėrybių: vaisių, daržovių, žolelių arbatų, sulčių, uogų, gėlių sodinukų bei dar daug, daug visko. Artimiausias „Ogmios miesto"" ūkininkų turgus vyks balandžio 11-ąją. Kiekvieną penktadienį jis pirkėjų laukia Vilniuje, Verkių g. 29, „Ogmios mieste"", centrinėje šio prekybos ir laisvalaikio centro automobilių stovėjimo aikštėje. Turgaus darbo laikas - nuo 10 iki 16 val.","„Šefo pyragai"", naujai prisijungę prie „Ogmios miesto"" ūkininkų turgaus, jau sulaukia gurmanų simpatijų dėl natūralių ir kokybiškų kepinių, tokių kaip firminis pyragas su vištiena ar „Napoleonas"". Šventėms siūloma įsigyti ne tik šiuos gardėsius, bet ir kitus turgaus produktus, kaip mėsos, sūrių ar šviežių vaisių, artimiausias turgus vyks balandžio 11-ąją Vilniuje."
"Sveikatos apsaugos ministerija pažymėjo, kad vienas nukentėjusysis mirė ligoninėje. Iš viso medicininės pagalbos kreipėsi 98 sužeisti civiliai. 34 žmonės buvo hospitalizuoti, 10 iš jų - sunkios būklės. 30 suaugusiųjų ir du vaikai mirė išpuolio vietoje. Apie smūgį Sumų miestui pranešė laikinai einantis Sumų mero pareigas, Sumų miesto tarybos sekretorius Artiomas Kobzaras, rašo UNIAN. „Šiandien dėl raketinio smūgio yra daug aukų... Priešas vėl smogė civiliams gyventojams"", - rašė pareigūnas. Pasak pareigūnų, dvi balistinės raketos smogė į miesto centrą apie 10 val. 15 min. vietos (ir Lietuvos) laiku, žmonėms renkantis švęsti Verbų sekmadienio. Oficialiuose kanaluose paskelbtuose vaizdo įrašuose iš įvykio vietos matyti kūnai ant žemės nuolaužų ir dūmų fone aplink Sumų centrą. „Šį šviesų Verbų sekmadienį mūsų bendruomenė patyrė siaubingą tragediją"", - sakoma mero pareigas einančio Artemo Kobzaro pareiškime socialiniuose tinkluose. - Deja, jau žinome apie daugiau kaip 20 žuvusiųjų."" Vidaus reikalų ministerija, atnaujinusi sužeistųjų skaičių, pranešė, kad „buvo sužeisti 83 žmonės, tarp jų septyni vaikai"", ir pridūrė, kad tebevyksta gelbėjimo operacijos. Sumai pastarosiomis savaitėmis buvo susidūrę su intensyviu Maskvos pajėgų puolimu. Nacionalinio saugumo ir gynybos tarybos Kovos su dezinformacija centro vadovas Andrijus Kovalenko rašė, kad rusai tyčia raketomis per Verbų sekmadienį smogė civiliams Sumų mieste, kad būtų daug aukų. „Ir tai jau po Steve'o Witkoffo vizito į Maskvą pas Vladimirą Putiną. Ankstesnį kartą Krivyh Rihas, kai žuvo daug vaikų, buvo užpultas po Dmitrijevo vizito Vašingtone. Rusija visą savo vadinamąją diplomatiją ir reketą kuria aplink išpuolius prieš civilius gyventojus"", - pažymėjo jis. Sumų miesto taryba pranešė, kad priešas atakavo miesto civilinę infrastruktūrą. „Dėl raketų smūgio Sumų mieste yra žuvusiųjų ir sužeistųjų, apgadinti gyvenamieji ir negyvenamieji pastatai. Yra dislokuotas štabas nepaprastosios padėties padariniams likviduoti"", - priduriama pranešime. Atskirame pareiškime vėliau V. Zelenskis dar kartą pabrėžė, kad reikia intensyvinti spaudimą Rusijai, kad ši nutrauktų karą prieš Ukrainą. Ukrainiečių prezidentas Volodymyras Zelenskis / Ukraine Presidency/Ukrainian Pre / ZUMAPRESS.com „Be tikrai stipraus spaudimo, be tinkamos paramos Ukrainai Rusija ir toliau vilkins šį karą. Jau du mėnesiai, kai Putinas ignoruoja Amerikos pasiūlymą dėl visiškų ir besąlygiškų paliaubų"", - teigė V. Zelenskis ir pridūrė: „Deja, jie Maskvoje įsitikinę, kad gali sau leisti toliau žudyti. Turime imtis veiksmų, kad situacija pasikeistų."" „Rusija renkasi tęsti karą"" Sekmadienį E. Macronas pridūrė, kad Rusijos ataka parodė tai, ką „visi žino: šį karą pradėjo tik Rusija. Ir šiandien aišku, kad Rusija viena pasirinko jį tęsti"". Socialiniuose tinkluose išplatintame pranešime Prancūzijos prezidentas pareiškė: „Reikia imtis ryžtingų priemonių, kad būtų sudarytos paliaubos su Rusija. Prancūzija kartu su savo partneriais nenuilstamai siekia šio tikslo."" Emmanuelis Macronas / Gabrielle CEZARD/SIPA / Gabrielle CEZARD/SIPA Europos Vadovų Tarybos (EVT) pirmininkas Antonio Costa pasmerkė „nusikalstamą Rusijos raketų ataką prieš Sumų miesto centrą"" Ukrainoje, sakydamas, kad šis mirtinas smūgis įrodo, jog Maskva yra atsakinga už užtrunkantį karą. Sumai nuo sienos su Rusija yra nutolę apie 50 km ir patiria vis didesnį spaudimą nuo tada, kai Maskva išstūmė didžiąją dalį Ukrainos kariuomenės iš Rusijos Kursko srities. Socialiniuose tinkluose paskelbtuose nepatvirtintuose vaizduose matyti sudegę automobiliai ir į orą kylantys dūmų kamuoliai. Naujienų agentūros AFP reporteris matė miesto centre uždengtus žuvusiųjų kūnus ir išpuolio padarinius bei įvykio vietoje dirbančius gelbėtojus. AFP/„Scanpix"" nuotr./Rusija smogė Sumų miestui Viena moteris AFP pasakojo, kad girdėjo du sprogimus. „Šis antrasis smūgis (...). Daug žmonių buvo labai sunkiai sužeisti. Daug lavonų, - sakė ji, sunkiai rinkdama žodžius. Tai jau ne pirma daug aukų pareikalavusi rusų ataka Ukrainoje per pastarąsias savaites. Kyjivas jau ilgas savaites perspėjo, kad Maskva gali surengti puolimą prieš Sumus. Praėjusį mėnesį Rusija pirmą kartą nuo pirmųjų 2022-aisiais įvykdytos invazijos dienų pareiškė užėmusi kaimą Sumų srityje. Anksčiau Chersono srities valdžia taip pat pranešė, kad Rusijos kariai pastarąją parą per išpuolius regione nužudė tris žmones ir dar septynis sužeidė. Zaporižios srities gubernatorius Ivanas Fedorovas „Telegram"" savo ruožtu pranešė, kad per pastarąją parą Rusijos kariai sudavė 511 smūgių 11 gyvenviečių regione.","Sumų mieste įvykdytas raketinis smūgis, kurio metu žuvo ir buvo sužeista daug civilių, o vietos ir tarptautiniai lyderiai, įskaitant V. Zelenskį ir E. Macroną, ragina imtis ryžtingų veiksmų prieš Rusiją, kuri, pasak jų, atsakinga už užtrunkantį karą Ukrainoje."
"NAA organizatoriai ir vertinimo komisija kvietė architektus, urbanistus, mokslininkus, kultūros paveldo apsaugos specialistus ir kraštovaizdžio architektus pristatyti savo kūrybą. Apdovanojimais siekiama ne tik įvertinti geriausius architektūros ir urbanistikos darbus, bet ir pabrėžti jų reikšmę šalies kultūriniame bei visuomeniniame gyvenime. PALAIKYKITE. Paremti 15min kultūrą galite skirdami paramą VšĮ „Penkiolika minučių"". „125 paraiškos rodo, kad architektai nori būti girdimi ir turi ne tik idėjų, bet ir įgyvendina projektus, kurie keičia mūsų aplinką. Nacionaliniai architektūros apdovanojimai mums yra galimybė įvertinti, kaip atrodo šiuolaikinė Lietuvos architektūra ir kas kuria jos ateitį. Komisijos laukia svarbus darbas - iš visų gautų darbų atrinkti šių metų nugalėtojus"", - sako aplinkos ministras Povilas Poderskis. Architektai ir urbanistai pretenduoja į 9 apdovanojimų kategorijas ir Didįjį prizą, kuriuo bus apdovanotas kūrinys, išrinktas iš visų kategorijų nugalėtojų. Daugiausiai paraiškų šiemet pateikta gyvenamosios architektūros (41) ir viešosios erdvės (21) kategorijose. Kategorijai „Konversija"" pateikta 12 paraiškų, „Urbanistikos kūrinys"" - 11, „Už architektūros teoriją ir sklaidą"" - 10, „Kultūrinės ir socialinės architektūros kūrinys"" ir „Komercinės architektūros kūrinys"" - po 9. Mažiausiai kūrinių sulaukė kategorijos „Kultūros paveldo atnaujinimo objektas"" (7 paraiškos) ir „Tvarios inovacijos architektūroje"" (5 paraiškos). „Architektūra, miestų planavimas ir kraštovaizdžio kūrimas yra neatsiejama bendrųjų kultūros procesų dalis, formuojanti ne tik mūsų aplinką, bet ir tapatybę bei kasdienes patirtis. Nacionaliniai architektūros apdovanojimai yra svarbi iniciatyva, leidžianti įvertinti ir pagerbti ryškiausius pasiekimus, skatinti aukštos kokybės standartus bei ugdyti platesnį visuomenės supratimą apie kūrybiškumą, ateities viziją ir kokybiškos aplinkos reikšmę mūsų visų gerovei"", - sako kultūros ministras Šarūnas Birutis. Dabar prasidės komisijos darbas - paraiškų peržiūra ir trumpojo nominantų sąrašo atrinkimas. Šį sąrašą planuojama skelbti birželio pradžioje, iki apdovanojimų likus maždaug mėnesiui. Paraiškose pateikti darbai bus vertinami pagal NAA vertybes: reiklumą architektūros kokybei ir estetikai, darnumą ir tvarumą, atvirumą ir skaidrumą, bendruomeniškumą, įtraukumą, socialinį jautrumą, valstybinių institucijų, architektų bendruomenės ir visuomenės bendradarbiavimą, kontekstualumą, funkcionalumą, vietos pajautimą, inovatyvumą. Atrinkus nominantus, komisijos nariai vyks gyvai apžiūrėti objektų, įvertinti jų kokybę, kontekstą bei poveikį aplinkai ir bendruomenei. Šių metų NAA vertinimo komisijai vadovauja architektas, VILNIUS TECH docentas ir architektūros tyrėjas Liutauras Nekrošius. NAA vertinimo komisijoje taip pat dirba architektas Tomas Lapė, architektas Saulius Motieka, kuris yra Lietuvos architektų sąjungos ir Lietuvos architektų rūmų narys bei meno kūrėjas, architektė ir kultūros paveldo apsaugos specialistė Irena Kliobavičiūtė, architektas Saulius Misevičius, einantis Vilniaus architektūros ir urbanistikos ekspertų tarybos nario bei Lietuvos architektų sąjungos valdybos nario pareigas, architektė-urbanistė Daiva Gasiūnienė. Kraštovaizdžio architektūros sričiai atstovauja Dovilė Ivanauskienė - VšĮ „Vilniaus miesto parkai"" patarėja ir Lietuvos kraštovaizdžio architektų sąjungos valdybos narė. Komisijos darbe taip pat dalyvauja architektas, Vilniaus dailės akademijos Architektūros katedros profesorius ir Vilniaus fakulteto dekanas Marius Pranas Šaliamoras bei architektūros istorikas, Kauno technologijos universiteto docentas ir vyriausiasis mokslo darbuotojas, Kauno technologijos universiteto Statybos ir architektūros fakulteto mokslo prodekanė Aušra Mlinkauskienė. NAA yra vieni svarbiausių ir prestižiškiausių architektūrinės ir urbanistinės kūrybos įvertinimų Lietuvoje. Apdovanojimus organizuoja Aplinkos ministerijos ir Kultūros ministerijos, o jų įteikimo renginys vyks birželio 30-ąją, Tarptautinės architektų dienos išvakarėse. Apdovanojimai rengiami kas dvejus metus, pirmieji surengti 2023 metais.","Nacionaliniai architektūros apdovanojimai Lietuvoje skatina pripažinimą ir įvertinimą už išskirtinius architektūros ir urbanistikos darbus, siekiant pabrėžti jų reikšmę kultūriniame ir visuomeniniame gyvenime. Apdovanojimai apima įvairias kategorijas, o jų nugalėtojai bus paskelbti birželio 30-ąją, Tarptautinės architektų dienos išvakarėse."
"Nuo Europos skiriantys milimetrai Geležinkeliai - itin svarbi Lietuvos transporto infrastruktūros dalis. Vien pernai AB „Lietuvos geležinkeliai"" pervežė apie 48 mln. tonų krovinių ir beveik 5 mln. keleivių. Plėsti veiklą ir dar sparčiau didinti pervežamų krovinių kiekius trukdo tai, kad Lietuvoje nuo carinės Rusijos laikų nutiestos kitokios geležinkelio linijos nei Vakarų Europoje - jų plotis yra 1520 milimetrų, tuo tarpu daugelyje ES šalių jis siekia 1435 milimetrus. Europinės vėžės geležinkelio linijų Lietuvoje nutiesta tik 21,1 kilometras - nuo Lenkijos sienos iki Šeštokų. Vadinamosios „rusiškosios"" vėžės linijos nutiestos ir kitose Baltijos bei buvusiose SSRS šalyse. „Rail Baltica"" - didžiulis projektas, kurio įgyvendinti vien savo lėšomis negalėtume"", - sako projekto vyriausiasis ekonomistas Saulius Poškus. Vien vėžės tiesimas nuo Lenkijos iki Kauno kainuos daugiau nei 1,2 mlrd. litų. Finansuoti šiuos darbus padeda ES parama - skiriamos TEN-T programos lėšos, taip pat apie 518,5 mln. litų ES sanglaudos fondo parama, suteikiama pagal 2007-2013 m. laikotarpio Ekonomikos augimo veiksmų programos priemonę „Transeuropinės reikšmės geležinkelio linijų modernizavimas ir plėtra, reikiamos infrastruktūros sukūrimas viešiesiems logistikos centrams steigti"". Didelė nauda ekonomikai Pasak S. Poškaus, nauja europinio standarto geležinkelio vėžė šiuo metu tiesiama greta senosios, sukuriant unikalią galimybę priimti krovinius tiek iš Rytų, tiek iš Vakarų. Tai leis kurti intermodalinius terminalus, logistikos centrus - vietas, kur atvykstančius krovinius bus galima greitai perkrauti į kita vėže judančius traukinius ar autotransportą, kur kroviniai galės būti komplektuojami, prireikus - saugomi. Taip atsiras galimybė sparčiau plėtoti laisvąsias ekonomines zonas, kuriose gamybai būtinos žaliavos, pagaminti produktai galės judėti tiek siaurąja, tiek plačiąja vėžėmis. Geležinkelių terminalas jau veikia Šeštokuose, planuojamas statyti Mockavoje. Kaune ir Vilniuje sparčiai statomi viešųjų logistikos centrų intermodaliniai terminalai. Kaune planuojama plėsti laisvąją ekonominę zoną, o Marijampolėje, Šiauliuose ir Panevėžyje ruošiamasi kurti naujas. Įgyvendinus projektą Lietuvos regionuose bus sukurta naujų darbo vietų, pasipildys savivaldybių biudžetai. Vien rangos darbams planuojama tiesiogiai įdarbinti apie 1000 žmonių, jau nekalbant apie įmones, kurios gamins, tieks medžiagas ar įrengimus statyboms. Visi šie projektai padės įgyvendinti ambicingus Europos Komisijos siekius, apibrėžtus Baltojoje knygoje, - vežti daugiau krovinių geležinkeliu ir jūrų transportu. Planuojama, kad 2030 metais šios transporto rūšys turėtų pervežti ne mažiau kaip 30 procentų, o 2050 metais - ne mažiau kaip 50 procentų visų krovinių. Lietuvoje šiuo metu įgyvendinami projektai leis panaudoti visus mūsų geopolitinės padėties privalumus ir akivaizdžiai prisidės prie geležinkelių efektyvumo didinimo, paversdami Lietuvą svarbia ir efektyvia krovinių tranzito valstybe.","Lietuvos geležinkelių infrastruktūros plėtrą stabdo skirtingas bėgių plotis, todėl vykdomas projektas „Rail Baltica“, skirtas europinio standarto vėžėms tiesti. Šis projektas, padedamas ES paramos, leis sukurti intermodalinius terminalus ir logistikos centrus, skatins ekonomikos augimą, kurdamas naujas darbo vietas ir stiprindamas Lietuvos"
"„Healthline"" tikina, kad vienoje stiklinėje, į kurią yra išspausta maždaug penkiasdešimties gramų citrina, yra: 10,6 kalorijų; 21 proc. vitamino C dienos normos; 2 proc. folio rūgšties dienos normos; 1 proc. kalio dienos normos; 1 proc. vitamino B1 dienos normos; 1 proc. vitamino B5 dienos normos. Štai penkios priežastys, kodėl vanduo su citrina, ypač ryte, gali būti naudingas jūsų organizmui. Išvengti dehidratacijos Retas šiandien sugeba įveikti žmogui per dieną rekomenduojamą išgerti vandens normą. Jei išsiugdysite įprotį kas rytą ramiai atsigerti stiklinę vandens su citrina, jau šiek tiek pagerinsite situaciją minėtu klausimu. Suaugusiam žmogui patartina kasdien išgerti bent po 6-8 stiklines vandens. Ir geriausia, kad pirmoji būtų - vos pakilus iš lovos. Gali padėti numesti svorio Įprotis gerti vandens su citrina gali padidinti suvartojamo vandens kiekį, o tai dažnai įvardijama kaip viena iš svorio metimo strategijų. 2018 metais atlikto tyrimo duomenys rodo, kad žmonės, kuriems buvo nurodyta gerti vandenį prieš valgį, suvalgydavo maisto mažiau, nei tie, kurie prieš negėrė vandens. Beje, svarbu tai, kad vandens gėrę ir mažiau valgę dalyviai nesijautė mažiau sotūs, nei tie, kurie suvalgė daugiau. Tyrimo autoriai padarė išvadą, kad vandens vartojimas prieš valgį gali būti veiksminga svorio metimo strategija. Vida Press nuotr./Vanduo su citrina Geras vitamino C šaltinis Citrusiniuose vaisiuose, ypač citrinoje, gausu vitamino C, kuris laikomas vienas iš svarbių antioksidantų. Jie padeda apsaugoti ląsteles nuo laisvųjų radikalų - molekulių, kurios organizme sukelia uždegimą ir gali sukelti įvairias ligas. Kasdienė, net ir nedidelė vitamino C dozė, gali pagerinti geležies įsisavinimą, hormonų gamybą bei sumažinti padidėjusį jautrumą infekcijoms, nuovargį ar net nemigą. Apsaugo nuo inkstų akmenų „Medical News today"" rašo, kad įprotis gerti vandenį su citrina taip pat gali turėti teigiamą įtaką inkstams. Citrinos esanti rūgštis stabdo inkstų akmenų susidarymą ir gali suskaldyti mažesnius akmenis, kol jie dar nepradėjo formuotis. Taip pat skaitykite Koks geriamojo vandens skonis ir kvapas atskleidžia, kad jis netinkamas gerti? Gerina odos būklę Kai kuriais duomenimis, vitaminas C (arba askorbo rūgštis) ir flavonoidai - citrusiniuose vaisiuose esantys apsauginiai junginiai - yra susiję su odos būklės pagerėjimu. Vitaminas C padeda organizmui gaminti kolageną, kuris prisideda prie odos vientisumo. Įdomu tai, kad 2016 m. atliktas tyrimas parodė, jog citrusinių vaisių sulčių gėrimas gali padėti užkirsti kelią procesams, kurie lemia ankstyvą odos senėjimą.","Vanduo su citrina gali būti naudingas sveikatai, nes padeda išvengti dehidratacijos, palaiko svorio metimą, aprūpina vitaminu C, apsaugo nuo inkstų akmenų ir gerina odos būklę."
"Daug planų turinčiam, sportuoti mėgstančiam vyriškiui tai buvo vienas klaikiausių gyvenimo etapų, žadėjusių ateitį, priklausomą nuo operacijų, reabilitacijų, biuletenių ir namų režimo, rašoma klinikos „Sanus Axis"" pranešime žiniasklaidai. Rimantas dirba autoservise meistru-priėmėju, o laisvalaikį dažniausiai leidžia aktyviai su šeima, kurioje auga du paaugliai - sūnus ir dukra. Todėl ir patyręs sveikatos išbandymų iškart sau pažadėjo - darys viską, kad galėtų neužsidaryti namuose. „Kai su kolegų pagalba radau išeitį, supratau, jog turiu savo patirtimi dalintis. Gydymo įstaigoje susidūriau ne su vienu jaunu, viltį praradusiu žmogumi, ėmusiu tikėti, jog geriausia jo diena bus ta, kai jis galės bent trumpam išsitiesti ir nors kelias valandas pamiegoti be skausmo"", - pasakoja pašnekovas. Sportavo nuo studijų Vyriškis pasakojo, kad nuo studijų laikų mėgo neprofesionalų sportą - su draugais žavinėjo dviračiu, žaidė krepšinį. Prieš keturiolika metų susilaukęs pirmagymio vyriškis kiek pakeitė gyvenimo ritmą - sumažėjo miego, padaugėjo maisto. „Priaugau svorio, bet aktyvaus gyvenimo būdo neatsisakiau. Tai, matyt, tapo viena iš priežasčių, dėl kurios 2017 m. man atlikta stuburo išvaržos operacija. Reabilitacija buvo ilga. Nutirpo koja. Reikėjo dėti daug pastangų, kad ją išmankštinti. Atsigavau tik po maždaug metų"", - sako Rimantas. Tai išprovokavo raumenų disbalansą, paskatinusį pašnekovą pagalbos vis kreiptis į kineziterapeutą. „Regis, išmoksti gyventi su savo situacija, ją kontroliuoti. Ir tikrai nesitiki, jog viskas atsinaujins su dar didesne jėga"", - dalinasi vyras. 123RF.com nuotr./Nugaros ir kaklo skausmai Problemą išdavė kitoks skausmas Pradėjęs dirbi naujame kolektyve, vyriškis po kurio laiko kolegų buvo sudomintas dabar populiariu padėlio žaidimu. Iš pradžių mokęsis su treneriu, vėliau jis įgytą techniką tobulino savarankiškai. Rimantas puikiai prisimena pirmąją šių metų dieną kai su draugu nuvyko į kortus. Bičiulis patyrė traumą, todėl žaidimą pusvalandžiui teko sustabdyti. „Atvėsti buvo mano klaida, kainavusi labai daug. Nugaros skausmas tapo ūmus ir nenumalšinamas. Kitoks nei esu patyręs anksčiau. Prasidėjo medikamentinio, sanatorinio bei fizioterapinio gydymo laikotarpis, kuris savijautą pagerindavo tik laikinai. Ilgokai negalėjau dirbti, kol pagaliau grįžau į servisą"", - sako pašnekovas. Jo būklė pagerėjo dviem savaitėms. „Norėjau, kad viskas būtų kaip anksčiau. Ir maniau, kad taip yra, kol per daug energingai įšokau į automobilio apžiūros duobę. Vakare jau jaučiaus blogai, o rytą sutikau ligoninėje. Nuskausminantys vaistai, siuntimas namo, o naktis - vėl prie gydymo įstaigos durų. Išsitiesti galėdavau tik dešimčiai sekundžių. Paskui, ieškant geresnės padėties, tekdavo susilenkti. Vaikštynė buvo vienintelė išeitis"", - pasakoja vyras. Kol lašindavo medikų paskirtus preparatus, jis jausdavosi geriau. Kaip sako pats vilnietis - jis vėl įsisuko į greito rezultato neduodantį, skausmą tik trumpam apmalšinantį gydymo ratą. Nežinodamas, kaip toliau elgtis, Rimantas paprašė draugų patarimo ir sulaukė rekomendacijos aplankyti sostinėje esančią kliniką. Čia jo būklė dar kartą buvo įvertinta pirmojo gyvo vizito metu. Pašnekovui paskirtas gydymas naudojant dekompresinį ir manualinį stalus. Šių dviejų įrenginių derinys, kaip pacientui paaiškino specialistai, yra modernus ir efektyvus sprendimas sumažinti skausmą, pagerinti mobilumą, slopinti uždegimą bei skatinti pažeistų audinių regeneraciją. „Man buvo parinktas individualus gydymo planas. Tiesa, iš pradžių skausmas dar labiau paūmėjo, todėl buvo imtas naudoti lazeris ir akupunktūra. Persilaužimas įvyko tik po kokios ketvirtos procedūros, o viso gydymo rezultatas - išnykęs skausmas. Kai mėnesiais teko gerti vaistus ir vis tiek kęsti tai, ką nepatyrusiam sunku apibūdinti ar nupasakoti, negalėjau patikėti, kai tai buvo išspręsta trumpiau nei per dvi savaites"", - pasakoja pašnekovas. Vyriškis dar nebaigęs kurso minimoje klinikoje, jau galėjo atsisakyti nuskausminančių vaistų, ramiai išsimiegoti naktimis. Vėl daro mankštas, kasdien eina į darbą. Užklupus lėtiniam skausmui, nežinome, ką daryti Klinikoje dirbančio masažuotojo, manualinės terapijos specialisto Sergii Ratushnyi teigimu, skausmas - tai nervų sistemos signalas, atsirandantis pažeidus audinius ir sukeliantis apsaugines reakcijas. Skausmas gali būti ūmus ir lėtinis. Ūmus skausmas paprastai atsiranda staiga: dėl sužeidimo, ligos ar uždegimo. Jis linkęs išnykti, kai pažeista kūno dalis gyja, tačiau kartais jis pereina į lėtinį skausmą. „Kęsdamas lėtinį skausmą, žmogus yra linkęs vengti, simptomus sukeliančių, veiksmų. Jis mieliau renkasi ilsėtis, atsisakyti išvykų, sporto, dėl to atsiranda tam tikrų kūno dalių sustingimas ir silpnumas, prastėja emocinė sveikata. Neleiskite skausmui Jūsų izoliuoti. Leiskite jums padėti"", - kalba S.Ratushnyi. Pasak jo, modernaus gydymo technologijų pagalba jau yra gydomos tarpslankstelinio disko išvaržos, artrozė, mialgija, skoliozė, spondiliozė, spondiliolistezė, spondiloartrozė, osteochondrozė, tendopatija ir sportinės traumos. Taip pat teikiama pagalba dėl įvairių zonų - juosmens srities, kaklo ir pečių, krūtinės ląstos bei tarpumenčio, juosmens ir kojos, klubo ar klubo sąnario skausmo, raiščių pažeidimų. Klinikos specialistų dėmesyje - reabilitacija po operacijų, traumų ar insulto, išsėtinė sklerozė. „Didžioji dauguma mūsų pacientų ieško pagalbos dėl stuburo išvaržos keliamo galūnių, nugaros ar net galvos skausmų, tirpimo, maudimo. Bloga žinia ta, kad stuburo išvaržos išgydyti kartais neįmanoma net ir chirurginiu būdu, tačiau visiškai įmanoma su ja gyventi be skausmo ir diskomforto"", - sako stuburo klinikos manualinės terapijos specialistas S.Ratushnyi. Jis teigia, kad dažniausiai pasitaikančios išvaržos yra juosmens srities - maždaug 60 proc. ir kaklo srities - maždaug 40 proc. „Išvaržų nuolat daugėja, nes didžiąją dalį dienos dauguma praleidžia sėdėdami. Pandemija paliko ryškų pėdsaką, nes žmonės pamatė, kad darbus gali atlikti ir neišeidami iš namų, o tai reiškia, kad mes pradėjome judėti dar mažiau. Sėdėjimas prie kompiuterių ar išmaniųjų įrenginių daro didelę įtaką laikysenai. Prie išvaržos atsiradimo prisideda ir netinkama mityba bei genetinis polinkis. Taip pat viena pagrindinių priežasčių nulemianti išvaržos susiformavimą - diskų degeneracija, kuri atsiranda dėl amžiaus - vyresnio amžiaus žmonėms tarpslanksteliniai diskai kasmet tampa vis mažiau elastingi, todėl gali lengviau įtrūkti ar susispausti"", - pabrėžė klinikos specialistas. Išvaržų nuolat daugėja, nes didžiąją dalį dienos dauguma praleidžia sėdėdami. Pasak jo, išgirdę diagnozę „išvarža"", žmonės savo netinkamu elgesiu situaciją gali tik pabloginti. „Sužinoję apie tai, kad turi išvaržą, kai kurie žmonės pradeda daug sportuoti ir nebūtinai pasirenka tinkamiausius pratimus, taip padarydami sau dar daugiau žalos. Todėl pirmiausiai rekomenduoju kreiptis į specialistus ir neužsiimti savigyda ir saviveikla"", - sako S.Ratushnyi.","Rimantas, autoserviso meistras, susidūrė su rimtais nugaros skausmais dėl stuburo išvaržos, tačiau po gydymo specializuotoje klinikoje jam pavyko sumažinti skausmą ir sugrįžti į aktyvų gyvenimą. Klinikos specialistai pabrėžia, kad svarbu kreiptis į profesionalus ir vengti savigydos, nes netinkami pratimai gali pabloginti sveikatos būklę."
"Atlikėjas sutinka, kad dokumentikoje pavyko užfiksuoti ir nedažno matomą jo pusę. „Daugeliui iš pradžių galiu pasirodyti uždaras, tačiau iš tikrųjų labai branginu laiką su artimaisiais, nevengiu būti vienas. Esu mylintis, atviras, rūpestingas, turiu savo nuomonę. Buvo laikas, kai scenoje atrodžiau laimingas, tačiau nuo jos nulipęs susidurdavau su kitu etapu - kova su savimi ir jausmais, kurie ne visada tokie, kokie norėčiau, kad būtų. Dokumentikoje užfiksuotas visas to procesas. Išmokau priimti tai, kas vyksta viduje, ir paleisti tai, kas slegia. Esu dėkingas savo klausytojams ir komandai už palaikymą"", - patirtais išgyvenimais dalinasi T.Narkevičius, geriau žinomas Free Finga vardu. „Telia"" nuotr./Free Finga Kūrybinį procesą diktavo asmeninis archyvas Ši muzikinė dokumentika - prieš kelerius metus prasidėjusio muzikinio ciklo, kurį jau sudaro dešimtys koncertų įrašų, „Play Sound"" dalis. „Free Finga dokumentika šį turinį perkelia į naują etapą ir pradeda „Play Sound"" portretų seriją, kurioje žiūrovui suteikiama galimybė artimiau pažinti išskirtinius kūrėjus. Muzikinis žanras mums ypatingas - tai „Telia Play+"" originalaus lietuviško turinio DNR ir išskirtinumas rinkoje. Tęsiame įdomiausių ir populiariausių Lietuvos muzikos atlikėjų muzikines istorijas dar kokybiškiau. Tai - pirmasis Lietuvoje sukurtas originalus lietuviškas turinys 4K raiška su erdviniu 5.1 garsu - tai suteikia galimybę žiūrovui ir klausytojui subtiliai perteikti atlikėjo Free Finga muzikinės kelionės visumą, geriau pajausti tikrąjį kūrėjo pasaulį, perteikti emociją"", - mintimis apie dokumentikos išskirtinumą dalinasi „Telia Play"" vadovė V.Kibildė. „Telia"" nuotr./Free Finga Dokumentikoje atlikėjas Free Finga atskleidžiamas trimis aspektais: kūrėjo, scenos žmogaus ir vyro-draugo. Kaip pasakoja kūrybos namų „Elitaz"" vyriausias prodiuseris Gediminas Jaunius, kontekstas, kuriame kūrėjas skamba, kuria ir gyvena, yra viena kitą papildančios pusės. „Manau, mums pavyko sukurti vientisą dokumentinį pasakojimą, kuriame muzika tampa lygiaverte dokumentinio pasakojimo dalimi. Ši „Play Sound"" serijos portreto apie Free Finga kūrybinis kelias buvo ypatingas. Turėjome išskirtinę prieigą prie asmeninio Tomo archyvo, kuriame disciplinuotai dokumentuoti svarbūs ir asmeniški momentai. Kūrėjo senovine kamera užfiksuotos kasdienės akimirkos bei jį supanti aplinka tapo šio pasakojimo ašimi. Tai tarsi filosofinė Tomo akis, suteikusi mums galimybę į šią asmenybę pažvelgti kitu, dar nematytu kampu. Belieka tikėtis jog šis naujas žingsnis taps standartu turinčiu tęsinį bei įkvėps kitus muzikos kūrėjus"", - pasakoja G.Jaunius. Muzikinėje dokumentikoje akcentu tampa ir subtili, filosofiška atlikėjo kalba. „Visame kūrybos procese mes išmintingai sekėme Tomo kūrybinius užmanymus ir nuojautą - jis turi savitą, ryškią viziją. Jo pasiūlyta filmavimo vieta - Radvilų rūmai - labiausiai atskleidė šios muzikinės sesijos unikalumą ir specifiškumą. Kameros tarnavo muzikai, o ne muzika kameroms"", - pasakoja G.Jaunius. „Telia"" nuotr./Free Finga Koncertų serijoje „Play Sound"" jau pasirodė žinoma Lietuvos atlikėja Gabrielė Vilkickytė, Beatrich, Vaidas Baumila grupės „Bix"", „Jauti"" ir kiti. Pirmoji „Play Sound: Portretai"" serija pasakojanti Free Finga istoriją, prieinama visiems „Telia Play+"" žiūrovams.","Dokumentikoje apie atlikėją Free Finga atskleidžiama jo asmenybės pusės ir kūrybinis kelias, įtraukiant asmeninį archyvą ir subtilią filosofinę kalbą. Tai „Play Sound"" serijos dalis, kuri suteikia galimybę žiūrovams geriau pažinti kūrėją 4K raiška ir erdviniu garsu."
"Pavasaris - tai gamtos atgimimo metas, kai žemė atitirpsta ir kviečia į sodą pradėti naują augalų gyvenimo ciklą. Tai vienas svarbiausių laikotarpių tiek daržininkams, tiek gėlininkams, nes tinkamai pasodinti augalai visą sezoną džiugins gausiu derliumi ar spalvingais žiedais. Pavasarinis sodinimas reikalauja kruopštaus pasiruošimo - būtina įvertinti dirvos būklę, suplanuoti augalų vietas ir pasirinkti tinkamas veisles. Balandžio mėnesį jau galima sėti atsparias šalčiui daržoves - morkas, ridikus, špinatus ir įvairias salotas. Taip pat tai puikus metas sodinti svogūnus, česnakus ir ankstyvąsias bulves. Jei turi šiltnamį, gali pradėti sodinti pomidorus, agurkus ir paprikas, o vėliau, kai orai dar labiau atšils, perkelti daigus į atvirą gruntą. Sodinant medžius ir vaiskrūmius, svarbu pasirinkti tinkamą vietą - saulėtą ir apsaugotą nuo stiprių vėjų. Nepamiršk pasirūpinti ir dekoratyviniais augalais. Pavasarį galima sodinti daugiametes gėles, tokias kaip bijūnai, levandos ar ežiuolės, kurios vėliau papuoš sodą savo žiedais. Taip pat galima sėti našlaites, medetkas ar kosmėjas tiesiai į dirvą. Shutterstock nuotr./Sodininkystė. Štai paprastas ir aiškus gidas sodinukams balandį: Ankstyvos daržovės ✅ Morkos - geriausia sėti tiesiai į dirvą ankstyvą pavasarį. ✅ Burokėliai - taip pat gali būti sėjami tiesiai į lysvę. ✅ Ropės ir ridikai - greitai dygsta ir gali būti pasėti net ankstyvą pavasarį. ✅ Petražolės, krapai, salotos - atsparūs augalai, tinkami ankstyvam sėjimui. ✅ Žirniai ir pupelės - mėgsta vėsesnį orą, tad balandis puikus metas juos sodinti. ✅ Špinatai ir lapiniai kopūstai (kale) - šios kultūros gerai auga pavasarį ir gali būti pasėtos anksti. Svogūninės daržovės ✅ Svogūnai (sėjinukai ir laiškiniai svogūnai) - sodinami tiesiai į dirvą. ✅ Česnakai - jei jų nerudenėjai, gali pasodinti pavasarį, tačiau derlius bus kiek vėlesnis. Bulvės ✅ Pirmąsias ankstyvąsias bulves galima sodinti balandžio viduryje, jei dirva pakankamai sausa ir įšilus. Vaiskrūmiai ir vaismedžiai ✅ Obelys, kriaušės, vyšnios, slyvos - geriausia sodinti prieš pumpurų sprogimą. ✅ Serbentai, agrastai, avietės, gervuogės - gerai prigyja pavasarį pasodinti sodinukai. Gėlės ir dekoratyviniai augalai ✅ Viendienės, našlaitės, medetkos, kosmėjos, aguonos - galima sėti tiesiai į dirvą. ✅ Daugiametės gėlės (levandos, bijūnai, rudbekijos, ežiuolės) - tinkamas metas sodinti. Šiltnamio kultūros ✅ Pomidorai, paprikos, baklažanai - jei orai dar vėsūs, reikės papildomo šildymo. ✅ Agurkai, salotos, bazilikai - šiltnamyje jie puikiai augs. Patarimas: Prieš sėjant ar sodinant, patikrink orų prognozes - balandžio mėnesį vis dar gali pasitaikyti šalnų, todėl jautresnius augalus gali reikėti pridengti agroplėvele. Pavasarinis sodinimas - tai ne tik darbas, bet ir malonus laiko praleidimas gryname ore, atnešantis džiaugsmą stebint, kaip auga ir žaliuoja savomis rankomis pasodinti augalai. Atraskite šį džiaugsmą ir jūs!","Pavasaris yra gamtos atgimimo metas, kai prasideda naujas augalų gyvenimo ciklas, todėl svarbu tinkamai pasiruošti sodinimui - įvertinti dirvos būklę ir pasirinkti tinkamas augalų veisles. Balandžio mėnesį galima sėti atsparias šalčiui daržoves, sodinti svogūnus, česnakus, bulves, gėles bei medžius,"
"Šįkart 15min laidoje „Be driblingo | Casino Admiral"" žurnalistas Gustavas Klikna ir buvęs krepšininkas Ovidijus Varanauskas pasikvietė LKL legendą Tomą Delininkaitį. Karjerą baigęs krepšininkas papasakojo šlovingą savo istoriją - kontraktą su ,""Lietuvos rytu"" „McDonalds"", triumfą Europos taurėje, Trifunovičiaus kaltinimus, įsimintiniausią pergalę, pažeminimą „Neptūne"" ir karjeros pabaigą ligoninėje. 0:00 - Svečiuose - LKL legenda Tomas Delininkaitis 5:03 - Ar Tomo automobilyje dar groja „Mango""? 6:00 - Sunki pradžia Klaipėdoje 10:13 - Kvietimas iš „Neptūno"" 14:40 - Kontraktas su Vainausku - „McDonalds"" 19:00 - Kaip ten su tuo baltu mersu? 24:30 - Kaip pavyko atsilaikyti nuo veteranų išgertuvių 29:20 - Išdaigos treneriui 30:00 - Bauginantis A.Javtokas 33:30 - Realybę parodęs J.Kazlauskas 37:50 - Ar prastas regėjimas trukdė karjerai? 40:00 - 22-ejų - geriausias „Lietuvos ryto"" lietuvis 43:10 - Pasiūlymas į laiką A.Macijauskui 44:40 - Istorinis triumfas su „Lietuvos rytu"" 48:30 - Triumfas Šarlerua: kaip Delnas bėgo nuo Einikio 52:40 - Kaip Einikis trenkė Delnui 54:30 - Kas veršis ir kormorano išmatos 56:20 - Įspūdingi 2006-ieji: LKL titulas, Eurolyga ir rinktinė 1:05:20 - Trifunovičius galvojo, kad Delnas kenkia „Lietuvos rytui"" 1:10:10 - Kaip J.Vainauskas išsitraukė „fallą"" 1:12:20 - Bronza PČ ir 300 spartos karių 1:16:30 - „Žalgirio"" pasiūlymas 1:18:00 - Neregėtas ažiotažas 2011 m. rinktinei ir Kemzūros klaida 1:20:10 - Slidūs Trifunovičius ir Masalskis 1:29:10 - Karjerą pakeitusi trauma 1:33:15 - Pažeminimas „Neptūne"" 1:43:45 - Vos infarktu nesibaigusi karjera 1:58:10 - Jautrus karjeros apibendrinimas 1:59:30 - Didžiausią įtaką karjeroje padarę žmonės 2:01:20 - Didžiausia karjeros klaida ir krepšinio įtaka 2:04:25 - Įspūdinga Delno išsigelbėjimo operacija iš Mariupolio","15min laidoje „Be driblingo | Casino Admiral"" žurnalistas Gustavas Klikna ir buvęs krepšininkas Ovidijus Varanauskas kalbina LKL legendą Tomą Delininkaitį, kuris dalijasi savo karjeros istorija, įskaitant kontraktą su „Lietuvos rytu"", triumfą Europos taurėje, iššūkius „Neptūne"" ir karjeros"
"Iki ketvirtojo kėlinio pabaigos likus žaisti dar daugiau nei 7 minutes slovėnas pataikė rezultatą persvėrusį dvitaškį (108:107). Po sėkmingo epizodo „Lakers"" naujokas atsisuko į tribūnas ir kažką pasakė. Toje vietoje kaip tik stovėjo teisėjas, sušvilpęs svečių lyderiui techninę pražangą. Tai buvo jau antroji tokia nuobauda L.Dončičiui šiame mače ir jis turėjo palikti aikštelę. Krepšininkas dar skėsčiojo rankomis, bandė pasiteisinti, kad replika buvo skirta vienam iš aistruolių pirmosiose eilėse, bet arbitro sprendimas liko galioti. Per likusį laiką aikštėje jau dominavo „Thunder"", įsirašiusi dar vieną pergalę - 136:120 (43:43, 37:29, 17:26, 39:22). Oklahomos ekipa jau užsitikrino geriausią visų laikų savo pasiekimą reguliariajame sezone. „Thunder"" į pergalę vedė 42 taškus pelnęs Shai Gilgeous-Alexanderis (5/9 trit., 6 atk. kam., 6 rez. perd.). Jalenas Williamsas pridėjo 26, Luguentzas Dortas - 17 taškų (5/8 trit.). „Lakers"" gretose rezultatyviausiai žaidė LeBronas Jamesas - 28 taškai (3/6 trit., 7 atk. kam., 6 klaid.). Austinas Reavesas įmetė 24 (4/7 trit.), o L.Dončičius iki išvarymo pasižymėjo 23-imis (3/7 trit.). Niujorke dramatišką pergalę po pratęsimo šventė „Boston Celtics"" (59-20) klubas. NBA čempionai išvykoje 119:117 (27:30, 25:28, 31:20, 24:29, 12:10) palaužė „New York Knicks"" (50-29) ekipą, o mačo herojumi tapo asmeninį sezono rezultatyvumo rekordą kartojęs Kristapas Porzingis. KRISTAPS PORZINGIS GIVES BOSTON THE LEAD. HE HAS 8 THREES TONIGHT. 16.7 left in overtime on TNT 🍿 pic.twitter.com/fxKV7viQhv — NBA (@NBA) April 9, 2025 Latvis pataikė lemiamą tritaškį likus žaisti 40 sekundžių iki pratęsimo pabaigos, o iš viso surinko 34 taškus (8/13 trit.) ir buvo rezultatyviausias nugalėtojų gretose. Pratęsimą svečiams išplėšė Jaysonas Tatumas, iš toli pataikęs ketvirtojo kėlinio pabaigoje, kai žaisti buvo likusios vos 2,9 sekundės. Jis pelnė 32 taškus (4/11 trit., 7 atk. kam.). „Knicks"" gretose išsiskyrė Karlas-Anthony Townsas su 34 taškais ir 14 atkovotų kamuolių. Jalenas Brunsonas įmetė 27 (5/12 trit.) ir išdalino 10 rezultatyvių perdavimų. Kiti NBA rezultatai: „Cleveland Cavaliers"" - „Chicago Bulls"" 135:113 „Charlotte Hornets"" - „Memphis Grizzlies"" 100:124 ""You look in the dictionary and you look up QUICK and FAST..."" Ja Morant is that guy 💨💨💨 pic.twitter.com/uo1t7weuEz — NBA (@NBA) April 8, 2025 „Indiana Pacers"" - „Washington Wizards"" 104:98 „Orlando Magic"" - „Atlanta Hawks"" 119:112 Paolo did his thing in the @OrlandoMagic win! 33 PTS, 10 REB, 4 AST pic.twitter.com/vKZaAzGlgf — NBA (@NBA) April 9, 2025 „Brooklyn Nets"" - „New Orleans Pelicans"" 119:114 „Milwaukee Bucks"" - „Minnesota Timberwolves"" 110:103 34-3 BUCKS RUN IN THE 4TH QUARTER. THEY WIN IT AFTER TRAILING BY 24 🚨 pic.twitter.com/6yhyQDnJVj — NBA (@NBA) April 9, 2025 „Phoenix Suns"" - „Golden State Warriors"" 95:133 „Los Angeles Clippers"" - „San Antonio Spurs"" 122:117","„Oklahoma City Thunder“ įveikė „Los Angeles Lakers“ 136:120, o „Boston Celtics“ po pratęsimo triumfavo prieš „New York Knicks“ 119:117, Kristapui Porzingiui pataikius lemiamą tritaškį."
"Lietuvė Gabrielė Pletaitė geriausiai žinoma dėl savo tinklaraščio „The Lithuanian Abroad"", populiari ji ir socialiniuose tinkluose, kur ją stebi beveik 80 tūkstančių gyvenimu užsienyje susidomėjusių tautiečių bei gerbėjų iš kitų šalių. Kalbėdama su Žmonės.lt ji atskleidė, kaip atrodo jos kasdienybė „pavojingoje"" Barselonoje, už ką vietiniai taip nekečia turistų ir kodėl savo pirmąjį įrašą „instagram‘e"" ji prisimena su siaubu. Druskininkuose gimusi G.Pletaitė savo gyvenimo kelią užsienyje pradėjo būdama vos trejų metukų. Tuomet su mama išsikėlė į Vokietiją, kurioje praleido didžiąją gyvenimo dalį ir baigė Drezdeno universitetą. O vėliau gyvenimo vėjai ją atvedė į Ispaniją, kurioje ji planavo praleisti vos pusę metų, tačiau skaičiuoja jau devintus metus. Visgi, nieko nėra veltui - gyvendama Ispanijoje ji pradėjo savo kaip influencerės karjerą ir dabar gali pasigirti „Instagrame"" turinti beveik 80 tūkst. sekėjų. Lemtingas pandemijos laikas Prieš pat pandemiją Gabrielė aktyviai keliavo po Meksiką ir Kolumbiją, o grįžusi atgal į Ispaniją, planavo pradėti įprasto darbo paieškas. Tačiau tuo metu nebuvo nė galimybės išeiti į lauką, todėl šie planai greitai žlugo. Sėdint namie, jai kilo geniali idėja - savo įspūdžius „įdarbinti"". „Būdama namie vis peržiūrėdavau savo kelionių nuotraukas ir bandžiau jas perdirbti, pakoreguoti, bet nelabai mokėjau. Iš neturėjimo ką veikti, pradėjau kursą „Kaip koreguoti nuotraukas ir vaizdo įrašus „Instagram‘ui"". Viena iš tų kursų dalis buvo apie „Reels‘ų"" kūrimą, jie tuo metu dar buvo naujovė. Taip mokydamasi po mažu pradėjau kelti įrašus ir pati. Iš pradžių apie savo praeitą kelionę, po to apie savo gyvenimą Ispanijoje. Ir šitie klipukai žiūrovams labai patiko! Tai taip ir prasidėjo"", - Žmonės.lt pasakojo G.Pletaitė, „Instagram'e"" pasivadinusi „SpainWithGabi"". Gabrielė Pletaitė / Asmeninio archyvo nuotr. Tiesa, be turinio kūrimo socialinėje erdvėje, Gabrielė šiuo metu nuotoliu dirba ir vienoje iš Vokietijos programų įrangos kompanijoje. Tam, kad darbas „Instagram‘e"" atsipirktų - reikia įdėti daug pastangų ir atrasti savo nišą. „Norint, kad influenerio karjera pasisektų, reikia labai daug ištvermės. Šį darbą reikia dirbti kiekvieną mielą dieną, o iš pradžių niekas negauna jokio atlyginimo. Todėl reikia susirasti tokią sritį, kuria pats žmogus domisi - kad po kelių savaičių neatsibostų. O idėjas, žinoma, reikia generuoti nuolat"", - darbo socialiniuose tinkluose užkulisiais dalijosi lietuvė. Nors dabar Gabrielė laisvai kalba prieš kamerą ir dalijasi tūkstančius peržiūrų renkančius vaizdo įrašus, ji prisipažino, kad paskelbti patį pirmąjį savo įrašą „Instagram‘e"" buvo kiek nejauku. Negano to, tą postą įvardino kaip... baisų! Gabrielė Pletaitė / Asmeninio archyvo nuotr. „Mano pirmasis postas buvo gan baisus, nes aš lankydama tuos fotografijos kursus galvojau, kad sukursiu tokį „kietą reels’ą"" apie Barseloną... Tame klipuke iš pradžių rodau Barselonos paplūdimį, paskui telefoną greitai palenkiu į apačią ir atsiranda sekantis vaizdelis - Barselonos pagrindinė aikštė. Po to, kamerą greitai pasuku jau į dešinę ir rodau Barselonos parką. Aišku, nelabai gerai man tie efektai pavyko... Bet va tokia mano pradžia buvo"", - šypsena prisiminė pašnekovė. Lietuvių ir ispanų skirtumai Daugiausia dėmesio socialinėje erdvėje sulaukia Gabrielės istorijos apie „keistus"" ispanų įpročius ir jų skirtumus su lietuviais. Ji pastebi, kad ispanai yra labiau atsipalaidavę, o jų diena prasideda ir baigiasi daug vėliau. Štai vakarienę Ispanijoje valgyti yra normalu devintą valandą vakaro, todėl nemaža dalis restoranų dirbti pradeda tik nuo aštuonių. Norėdami pavalgyti anksčiau, turėsite labiau pasistengti. „Sakyčiau, kad ispanai turi „socialinę veną"". Jiems bendravimas labai svarbus, žmonės atviri ir mėgsta susitikti su draugais. Ispanijoje gyvenimas pilnas spontaniškumo, nebūtina nieko per daug planuoti į priekį. Lietuviai daug uždaresni, gal net kuklesni… Aš visada sakau, kad jiems reikia laiko „apšilti"". Mano draugas iš Kolumbijos irgi tai pastebėjo"", - sakė Gabrielė. Gabrielė Pletaitė / Asmeninio archyvo nuotr. Mergina savo gyvenimo kelią Ispanijoje pradėjo nuo nedidelio miestelio Leono, vėliau spėjo pagyventi ir Madride, o dabar idilę kuria Barselonoje. Ji pasakojo, kad prireikė nemažai laiko, kol priprato prie ispaniško gyvenimo ritmo, tačiau dabar ją jau mažai kas stebina. Tiesa, suprasti, kodėl jie namuose neturi virdulio, vis dar sunku. „Mane nustebino, kad Ispanijoje žmonės namuose neturi virdulio užsikaisti arbatai. Pamenu, kad įsikėlusi į butą niekur jo neradau, todėl paklausiau šeimininkės, o ši man atšovė: „taigi įdėk puoduką į mikrobanginę!"", - juokėsi G.Pletaitė. Lietuvei taip pat reikėjo priprasti parduotuvių lentynose regėti jos akims neįprastą alyvuogių aliejaus pasirinkimų gausą. Pasak jos, vietiniai dažnai jį perka iš karto 5 litrų buteliuose. O kokybiško vyno butelį vis dar galima nusipirkti vos už 1,50 eurų. Na, o be skanių ir pigių ispaniškų gėrybių, šalis turi ką pasiūlyti ir akims - turistus vilioja kerinčia gamta ir architektūra, todėl Gabrielė ragina neapsiriboti tik garsiausių miestų lankymu. „Ispanija yra nuostabi šalis, ir kas mane labiausiai nustebino, šiaurė labai skiriasi nuo pietų! Pietuose būtina aplankyti Granadą ir Seviliją. Jeigu įmanoma, patariu nuvykti ir iki Kadiso miestelio. Prieš keletą metų su mama keliavome po Ispanijos pietus ir aplankėme kone visus miestukus. Mamai labai patiko, ji iki šios dienos dar kalba apie šitą kelionę. Bet nerekomenduoju keliauti vasarą, nes ten tuo metu būna neapsakomai karšta"", - Žmonės.lt teigė Gabrielė. O norintiems per trumpą laiką išbandyti kuo daugiau ispaniškų patiekalų, lietuvė pataria apsilankyti „tapas"" tipo restoranuose, kur vienu prisėdimu pajusite kone visą skonių paletę. „Tapų"" restorane galima užsisakyti skirtingus patiekalus, pavyzdžiu, ispanišką tortiliją, ispaniško „jamón"" kumpio, arba kroketų. Man asmeniškai labai patinka žuvis ir jūros gėrybes. Tai aš visada užsisakau troškintų midijų arba keptų krevečių su česnaku. Labai skanu! „Tapų"" restorane patiekalai neužsisakomi vienam žmogui, juos reikia visus padėti į stalo vidurį ir dalintis"", - paaiškino mergina. Gabrielė Pletaitė / Asmeninio archyvo nuotr. Gyvenimas „pavojingoje"" Barselonoje Lietuvių pamėgtos Barselonos pavadinimas dažnai nuskamba ir ne kokiame kontekste - mieste didelis nusikalstamumas. Tačiau Gabrielė dėl to per daug nesuka galvos - žino gatves ir kvartalus, kuriuose geriau nesirodyti vakarais, todėl aplenkdama „juoduosius"" miesto taškus gali džiaugtis Barselonos privalumais. „Kaip ir kiekviename didmiestyje, Barselonoje reikia saugotis, ypač lankantis pagrindinėje aikštėje ar važiuojant metro. Rekomenduojama rankinuką ir kuprinę laikyti priekyje ir nenešioti telefono kelnių kišenėje. Man, ačiū Dievui, dar nieko blogo neatsitiko, nes aš žinaum kurių gatvių vengti, kur nevaikščioti naktį. Tačiau miesto nepažįstantiems turistams, gali pasitaikyti visko. Aš pati Barselonoje jaučiuosi saugi, bet kai kas nors atvažiuoja į svečius visada perspėju, kad būtina saugotis"", - neslėpė lietuvė. Vietiniai Barselonoje gyvenantys ispanai jau ne vienerius metus skundžiasi perdėtu turistų skaičiumi mieste ir, pasak Gabrielės, ta neapykanta užsieniečiams labai jaučiasi.","Gabrielė Pletaitė, tinklaraščio „The Lithuanian Abroad"" autorė, išgarsėjusi socialiniuose tinkluose, gyvena Ispanijoje, kur pradėjo savo influencerės karjerą. Nors Barselona garsėja nusikalstamumu ir vietinių nepasitenkinimu turistais, Gabrielė jaučiasi saugi ir dalijasi savo patirtimis apie gyvenimą Ispanijoje, pabrėždama kult"
"Bendros tvarkos tikslas yra padaryti jaunimo rinktinių trenerių skyrimą kaip įmanoma objektyvesnį. Šią tvarką LKF pavedimu kūrė ir parengė Moksleivių krepšinio lygos varžybų direktorė Natalija Liovkina, Lietuvos vyrų nacionalinės rinktinės programos vadovas Linas Kleiza ir LKF viceprezidentas, atsakingas už jaunųjų krepšininkų meistriškumo programų plėtrą, Rolandas Skaisgirys. Kandidatai į kiekvienos jaunimo rinktinės vyr. trenerio postą bus renkami iš MKL atitinkamo gim. metų vaikinų čempionatuose A divizione rungtyniaujančių komandų vyr. trenerių. Naujoji U16-U19 jaunimo amžiaus grupių trenerių skyrimo tvarka bus vykdoma atsižvelgiant į keturis kriterijus, kurių pirmi du yra paremti tik objektyviais skaičiais: laikmetį atitinkančios žaidimo stiliaus tendencijos; komandos valdymas lemiamose rungtynėse; tarpasmeniniai bendravimo įgūdžiai, kolegų įvertinimas; LKF komisijos vertinimas. „Tikiuosi, kad ši trenerių skyrimo tvarka padės mums jaunimo rinktinėms surasti tuos trenerius, kurie bus tinkamiausi pergalių siekimui ir jaunųjų krepšininkų tobulėjimui. Svarbiausia, kad bendra sistema užtikrins trenerių pasirinkimą, kuris nepriklausys nuo vieno žmogaus nuomonės, o visas rinkimo procesas bus objektyvus, nešališkas ir teisingas"", - sakė vyrų programos vadovas L.Kleiza. Kriterijus I: laikmetį atitinkančios žaidimo stiliaus tendencijos: Pasibaigus MKL A diviziono reguliariajam sezonui sudaroma bendra visų komandų reguliaraus sezono akumuliuotų statistikų suvestinė lentelė. Tuomet duomenys lyginami su trijų pastarųjų metų atitinkamo amžiaus grupės FIBA čempionatą laimėjusių komandų akumuliuotų statistikų duomenimis. Palyginus kiekvieną akumuliuotos statistikos kriterijų, nustatomas kiekvienos komandos žaidimo stiliaus atitikimo koeficientas FIBA Europos čempionatus laiminčios komandos stiliui. Pagal ši atitikimo koeficientą komandos reitinguojamos nuo didžiausio iki mažiausio atitikimo. Didžiausią rodiklį turinčiai komandai skiriama 16 balų, antrajai komandai skiriama 14 balų ir t.t. mažėjančia tvarka iki 2 balų, skirtų 8-ai komandai. Kriterijus II: komandos valdymas lemiamose rungtynėse: Pagal komandų užimtą vietą galutinėje turnyro lentelėje atitinkamo amžiaus MKL A diviziono čempionate, treneriai gauna įvertinimą už komandos pasirodymą lemiamose kovose. Už pirmą vietą skiriama 16 balų, už antrą - 14, už trečią - 12, už ketvirtą - 10, už 5-8 vietas skiriama po 8 balus ir už nepatekimą į atkrintamąsias papildomų balų neskiriama. Po šio vertinimo etapo komandiniai vertinimai susumuojami ir į tolimesnį atrankos etapą patenka 8 daugiausia balų surinkę treneriai. Kriterijus IV: tarpasmeniniai bendravimo įgūdžiai, kolegų įvertinimas: Minėtų 8 komandų trenerių sąrašas pateikiamas atitinkamo amžiaus MKL A diviziono 12 komandų trenerių reitingavimui. Kiekvienas treneris gali išreikšti savo nuomonę apie pasiūlytų trenerių tinkamumą vadovauti Lietuvos jaunimo rinktinei FIBA turnyre, skirdamas išvardintiems kandidatams nuo 16 iki 4 balų. Visi kolegų-trenerių balai sumuojami ir didžiausią balų sumą surinkęs treneris gauna 16, mažiausiai - 4 balus. Treneris savęs nereitinguoja. Kriterijus IV: LKF komisijos vertinimas: Paskutiniame atrankos etape treneriai kviečiami 10 minučių prisistatymui į LKF komisiją. Prisistatymo turinys turi atspindėti būsimos rinktinės kandidatų sąrašą, trenerių štabą, pasirengimo viziją, trenerio darbo principus ir tinkamumą vadovauti jaunimo rinktinei. Po prisistatymo kandidatai vertinami komisijos narių balais nuo 16 iki 2 pagal tinkamumą užimti vyr. trenerio postą. Komisijos reitingavimo balai sumuojami. Daugiausiai komisijos balų surinkęs kandidatas gauna 16 balų, antras - 14, trečias - 12 ir t.t. LKF komisiją sudaro: LKF generalinis sekretorius, LKF jaunimo rinktinių vadovas, vyrų rinktinės vadovas, LKF viceprezidentas, atsakingas už jaunųjų krepšininkų meistriškumo programų plėtrą, MKL varžybų direktorė, trenerių asociacijos atstovas. Po visų atrankos etapų, sudėjus visus keturis vertinimo balus, sudaromas galutinis kandidatų sąrašas. Jeigu keli kandidatai surinko vienodą balų skaičių - pirmumas teikiamas kandidatui, gavusiam daugiau balų už komandos valdymą atkrintamųjų etape, t. y. galutinėje čempionato turnyrinėje lentelėje užėmusiam aukštesnę vietą. Ši nauja tvarka galios nuo kitų metų, nes šios vasaros jaunimo rinktinių treneriai buvo patvirtinti jau anksčiau. Primename, kad jais tapo Tomas Tarasevičius (U16) ir Tomas Urbelionis (U18). Vykdomajame komitete taip pat buvo patvirtinti ir šių bei visų kitų jaunimo rinktinių trenerių štabai.","Nauja tvarka, siekiant objektyviai skirti jaunimo rinktinių trenerius, remsis keturiais kriterijais, įskaitant objektyvius žaidimo stiliaus ir komandos valdymo vertinimus, bei reikalauja pristatymų prieš LKF komisiją. Ši sistema užtikrins trenerių pasirinkimą, nepriklausantį nuo vieno žmogaus nuomonės, ir galios nuo kitų metų."
"Užaugęs Vilniaus daugiabučių rajone, vidutines pajamas gavusioje šeimoje, darbinę karjerą Mindaugas pradėjo labai anksti - vos dešimtos klasės pabaigoje. Tada jis pardavinėjo vilnonę patalynę. LNK nuotr./Mindaugas Vanagas Vėliau, po pasaulį 2007-2008 metais užklupusios finansų krizės, Mindaugas sugalvojo imtis nuosavo nekilnojamo turto verslo. Tuo metu aplinkiniai skeptiškai žvelgė į jokios patirties statybų srityje neturėjusio studento idėją, tačiau labai greitai paaiškėjo, jog jie klydo - Mindaugas vieną po kito sėkmingai įgyvendino pirmuosius nekilnojamo turto projektus, o po kelerių metų, su partnere ir buvusia žmona Viktorija įsteigė savo įmonę. Galiausiai, vos 28-erių, jis uždirbo pirmąjį milijoną, rašoma LNK televizijos pranešime spaudai. Asmeninio albumo nuotr./Mindaugas Vanagas Pirmuosius penkerius įmonės gyvavimo metus visiškai paskyręs verslui, Mindaugas apleido socialinį gyvenimą ir draugus, dirbdavo net savaitgaliais, tačiau šiandien, jausdamas tvirtą pagrindą po kojomis, jis nebenori laiko leisti tik tarp keturių įspūdingo biuro, kuris primena meno galeriją, sienų. „Aš norėčiau būti žmogus, tas verslininkas, kuris įdomiai per gyvenimą eina, kuriam verslas nėra vienintelis užsiėmimas gyvenime. Pasaulis visko turi. Man įdomu ir menai, ir istorija, ir sportas, ir aviacija, ir medžioklė, ir vakarėliai"", - LNK laidoje „Bus visko"" apie prioritetus svarstė milijonierius. Su sužadėtine Simona Savickaite prieš pusantrų metų sulaukęs šeimos pagausėjimo - dukrelės Vasarės - Mindaugas šiandien vis daugiau laiko skiria būtent šeimai. Jau kelerius metus iš eilės trijulė, vengdama niūraus lietuviškos žiemos oro, kelis mėnesius per metus leidžia Pietų Afrikos Respublikoje. Ten pasimėgavę saule ir pasisėmę puikios nuotaikos, jie grįžta į neseniai pačiame Vilniaus centre įrengtą įspūdingą būstą su nuosavu liftu, o vos tik pasitaiko proga, lankosi Rokiškyje įsigytame dvare, kurį šiuo metu bando prikelti antram gyvenimui. Asmeninio albumo nuotr./Mindaugas Vanagas Kasdienybėje pritrūkęs adrenalino, anksčiau Mindaugas leisdavosi į iššūkių kupinas keliones, yra buvęs mirtininkų išpuoliais garsėjančiame Somalyje, ne mažiau pavojingoje ir nuošalioje Etiopijos dalyje. „Ten, kur ilgiausiai buvom apsistoję, nebuvo jokio vandentiekio, patalynė buvo nekeista, maistas buvo toks, kad numetėm keletą kilogramų dėl to, kad maistą ruošia antisanitarinėmis sąlygomis - aplink daug musių, netvarka, nešvara, todėl valgydavom tik kiaušinius ir duoną, kuri buvo supakuota į plastiką"", - ryškiausiais nuotykių prisiminimais dalijosi Mindaugas. LNK nuotr./Mindaugas Vanagas Ir prisipažino, jog vietoj pavojingų kraštų šiandien verčiau renkasi su sportu susijusius iššūkius - pilotuoja nuosavą lėktuvą, vasarą žada dalyvauti triatlone: „Man taip nerealiai skambėjo. Kaip žmogus gali nuvažiuoti 180 km dviračiu, prieš tai nuplaukęs beveik 4 km, ir po dviračio dar nubėgti 40 km? Kažkoks kosmosas, bet tada taip užsikabinau - kažkaip kiti padaro, tai kodėl aš negaliu padaryti?"" „Bus visko"" - antradienį 20 val. per LNK.","Mindaugas Vanagas, užaugęs Vilniaus daugiabučių rajone, anksti pradėjo verslininko karjerą ir, nepaisant skeptiškų aplinkinių nuomonių, sėkmingai įgyvendino nekilnojamo turto projektus, uždirbdamas pirmąjį milijoną būdamas vos 28-erių. Šiandien jis daugiau dėmesio skiria šeimai ir as"
"Kartais sporte prireikia ne tik gero pasirodymo, bet ir fortūnos šypsnio. Trečiadienį prasidėjusiame pasaulio dailiojo čiuožimo čempionate Meda Variakojytė pati padarė viską, ką galėjo, trumpąją programą atlikusi be didesnių klaidų. 17-metė kaunietė surinko 50,98 balo ir užėmė 24 vietą - būtent tiek čiuožėjų pateko į laisvąją programą, kuri Bostone vyks penktadienį, o patekimas į finalą Lietuvai užtikrino olimpinį kelialapį į 2026 metų žiemos olimpines žaidynes. Likusios devynios čiuožėjos, išsirikiavusios 25-33 vietose, baigė pasirodymus pasaulio čempionate, o dvi jų turėtų jausti ypač didelį apmaudą. Iškart už M.Variakojytės, 25 vietoje, liko Azerbaidžano čiuožėja Nargiz Sueleymanoma. Vokietijoje gimusi atletė pelnė 50,97 balo - ji nuo lietuvės atsiliko per 0,01 balo. Už Lietuvos čiuožėjos nugaros liko ir Anastasija Gubanova, o tai jau buvo didelė staigmena. „Reuters""/„Scanpix"" nuotr./Anastasija Gubanova Anksčiau Rusijai, o nuo 2021 metų Sakartvelui atstovaujanti 22 metų čiuožėja tikrai taikėsi į aukštesnę vietą. A.Gubanova 2023 metais Europos čempionate laimėjo auksą, o 2024 metais žemyno pirmenybėse Kaune ir šių metų Europos čempionate Taline lipo ant sidabrinės pakylos. Tačiau pasaulio pirmenybėse Bostone ji krito per trumpąją programą. A.Gubanovos nusivylimas buvo toks didelis, kad čiuožėja nesulaikė ašarų teisėjams skelbiant balus ir tuo metu net norėjo palikti savo vietą, bet buvo sulaikyta trenerių. найкращий момент російської фігуристки з грузинським паспортом Анастасії Губанової в карʼєрі 💅💅💅 pic.twitter.com/P7Ny6NL5Ts — sweetcompot (@sweetcompot) March 26, 2025 Trumpojoje programoje kiek netikėtai geriausiai pasirodė Alysa Liu. JAV čiuožėja yra tapusi jauniausia JAV čiuožimo čempione, kai triumfavo būdama vos 13-os metų, bet buvo pasitraukusi iš sporto, būdama 16-os. Dabar, būdama 19-os ji surinko 74,58 balo ir gali laimėti pirmą pasaulio čempionės titulą JAV moterų čiuožime po beveik du dešimtmečius pertraukos. She is SO back! 👏 A phenomenal short program performance by Alysa Liu 🇺🇸 lands her in the lead with 74.58, just over a point ahead of Chiba Mone 🇯🇵 and Isabeau Levito. 🇺🇸 pic.twitter.com/uLUFA4dxvg — The Olympic Games (@Olympics) March 26, 2025 Tiesa, per laisvąją programą visko gali įvykti - netoli A.Liu rikiuojasi trys Japonijos čiuožėjos ir kita amerikietė. Iš europiečių po trumposios programos aukščiausiai rikiuojasi belgė Nina Pinzarrone, užimanti aštuntą vietą. Europos čempione šiemet Taline tapusi estė Niina Petrokina rikiuojasi dvylikta.","Lietuvos čiuožėja Meda Variakojytė, surinkusi 50,98 balo, pateko į pasaulio dailiojo čiuožimo čempionato laisvąją programą ir užtikrino Lietuvai olimpinį kelialapį 2026 metų žiemos žaidynėms. JAV čiuožėja Alysa Liu po trumposios programos užima pirmą"
"Gyventojai vis dar bando remonto metu susidariusias atliekas panaudoti kitiems tikslams arba atiduoti kitiems asmenims. Gargždiškis atliekas vežė ant keliuko Kovo 24 d. Aplinkos apsaugos departamentas telefonu sulaukė pranešimo apie laukuose prie Gargždų pilamas statybines atliekas. Aplinkos apsaugos departamento Gargždų aplinkos apsaugos skyriaus pareigūnai nedelsiant sureagavo į pranešimą ir spėjo sulaikyti jau beišvažiuojantį automobilį su priekaba. Paaiškėjo, kad valstybiniame žemės sklype išpylęs statybines atliekas asmuo savo namuose atlieka remontą ir statybines atliekas nuvežė prie savo sklypo ant keliuko, kad būtų geresnis įvažiavimas į sklypą. Aplinkosaugininkai asmeniui nurodė išvežti atliekas atliekų tvarkytojams, turintiems teisę priimti statybines atliekas ir pateikti pažymą patvirtinančią atliekų pridavimą. Kovo 28 d. asmuo pateikė pažymą, kad UAB „Klaipėdos regiono atliekų tvarkymo centrui"" pridavė 9 t mišrių statybinių ir griovimo atliekų. AAD nuotr./Keliukas po sutvarkymo Pažeidėjui už atliekų tvarkymą reglamentuojančių teisės aktų reikalavimų nevykdymą bus taikoma administracinė atsakomybė. Atliekų surinkimas, vežimas ir (ar) apdorojimas (įskaitant atvejus, kai tai daro prekiautojas atliekomis ir tarpininkas) neturint teisės užsiimti tokia veikla užtraukia baudą nuo 300 iki 850 eurų. Pažeidėjus rado „Facebook"" Aplinkos apsaugos departamento Klaipėdos aplinkos apsaugos skyriaus pareigūnai, aptikę du skelbimus socialiniame tinkle „Facebook"" apie atiduodamas statybines atliekas Kretingoje atliko du tyrimus. Viename iš skelbimų buvo skelbiama, kad atiduodamos statybinės griovimo atliekos, susidariusios atliekant gyvenamojo namo remontą. Vidmanto Balkūno / 15min nuotr./Atliekos Susisiekę su skelbimą paskelbusiu savininku ir pasitikslinę, kokiu adresu atvykti paimti atliekų, aplinkosaugininkai nuvyko nurodytu adresu ir įpareigojo namų valdos savininkę nepavojingąsias statybines atliekas priduoti atliekų tvarkytojams bei pateikti atliekų pridavimo dokumentus. Atliekų tvarkytojui buvo priduota 20,24 t statybinių atliekų. Kitame skelbime buvo minima, kad atiduodamos statybinės atliekos. Aplinkosaugininkai nuvyko nurodytu adresu ir užfiksavo priekaboje sukrautas betono atliekas, plytas bei namų valdoje - medienos atliekas, susidariusias remontuojant namą. Namų valdos savininkas buvo įpareigotas nepavojingąsias statybines ir medienos atliekas priduoti atliekų tvarkytojams ir pateikti atliekų pridavimo dokumentus. Atliekų tvarkytojams buvo priduota 2,43 t statybinių atliekų ir 2,02 t medienos atliekų.","Gargždų gyventojas buvo sulaikytas už statybinių atliekų išpylimą valstybiniame sklype, o vėliau privalėjo jas tinkamai utilizuoti, pateikdamas atliekų pridavimo pažymą. Aplinkos apsaugos pareigūnai taip pat ir socialiniuose tinkluose aptikę skelbimus apie atiduodamas atliekas, įpareigojo kitus gyventojus tinkamai priduoti sukauptas statybinės atliekas."
"15min žiniomis, žinia dėl G.Vovoro atleidimo jau artimiausiu metu turėtų tapti oficialia, o laikinuoju specialistu turėtų tapti asistentas Vidas Ginevičius. Patricija Adamovič / BNS/Vidas Ginevičius Praėjus pusvalandžiui 15min informaciją oficialiai patvirtino ir „Neptūno"" klubas. „Po 1 metų buvimo čia, deja, atėjo laikas atsisveikinti su „Neptūno"" šeima, - atsisveikindamas su klubu kalbėjo Georgios Vovoras. - Būti treneriu šioje organizacijoje man buvo garbė ir noriu padėkoti komandos vadovybei už šią galimybę ir už pasitikėjimą manimi. Asmeniškai norėčiau padėkoti Martynui Mažeikai už viską, ką jis darė ir daro dėl komandos ir dėl manęs. Manau, kad jo buvimas ir dalyvavimas uostamiesčio klubo veikloje yra didžiulė palaima organizacijai. Be išimties dėkoju visiems sportininkams, kurie mumis pasitikėjo, gerbė bendradarbiavimą ir rungtyniavo už „Neptūno"" komandą. Jie suteikė mums emocijų, ypač kai užėmėme antrąją KMT finalo ketverto vietą ir padėjo tapti geresniais žmonėmis ir profesionalais. Jie buvo ir neabejotinai yra didieji proceso veikėjai. Norėčiau padėkoti kiekvienam iš didelio personalo, su kuriuo per tą laiką bendradarbiavau - treneriams, komandos vadovui, komunikacijos vadovui, kineziterapeutams, administracijos darbuotojams. Ir žinoma didžiausia padėka mėlynai baltiems fanams, kurie entuziastingai palaikydavo mūsų komandą net ir tolimiausiuose Lietuvos taškuose. Už visa tai dėkoju iš visos širdies."" 48-erių stratego iš Graikijos ateitis dėl prastų rezultatų Lietuvos krepšinio lygoje („Betsafe-LKL"") buvo kvestionuojama jau kurį laiką. Dar vasario mėnesio pradžioje „BasketNews"" žurnalistas Lukas Malinauskas paskleidė žinią, jog Klaipėdos „Neptūno"" vadovybė yra priėmusi sprendimą atsisveikinti su G.Vovoru iškart po KMT finalo ketverto sostinėje, tačiau pajūrio ekipos generolas savo kėdę išsaugojo užfiksavęs istorinį klubui rezultatą. Ketvirtfinalio serijoje klaipėdiečiai pranoko Vilniaus „Rytą"", pusfinalyje - Vilniaus „Wolves Twinsbet"", o nuo pergalės finale prieš Kauno „Žalgirį"" graiko auklėtinius skyrė tik netaiklus laisvo Deivido Gailiaus tritaškis. Antroji vieta taurėje - geriausias rezultatas Klaipėdos klubo istorijoje. Patricija Adamovič / BNS/Georgios Vovoras Po KMT finalo ketverto „Neptūnas"" iškovojo dvi pergales per penkis mačus, bet pralaimėjimas „Šiaulių-Casino Admiral"" ekipai buvo labai skausmingas, nustūmęs G.Vovoro kariauną į aštuntą „Betsafe-LKL"" poziciją (9 pergalės, 14 nesėkmių). Iki reguliaraus „Betsafe-LKL"" sezono pabaigos komandoms liko sužaisti dar po trylika mačų. Praėjusių metų vasarį komandos vairą perėmęs G.Vovoras iškart užfiksavo aštuonių pergalių atkarpą, kurią keitė penkių nesėkmių serija. Ketvirtfinalio serijoje tuomet klaipėdiečiai 1-2 pralaimėjo prieš Vilniaus „Wolves Twinsbet"". Galiausiai „Neptūnas"" specialistui iš Atėnų įteikė sutartį iki 2025-ųjų metų vasaros.","Georgios Vovoras palieka Klaipėdos „Neptūno“ vyr. trenerio postą dėl prastų rezultatų „Betsafe-LKL“ lygoje, o jį laikinai pakeis asistentas Vidas Ginevičius. Nepaisant istorinio rezultato KMT finalo ketverte, kur „Neptūnas“ užėmė antrą vietą, pralaimėjimai lėmė"
"Šis išskirtinis momentas žymi ne tik aukščiausių valstybės vadovų dėmesio sulaukusį kūrinį, bet ir unikalų įvykį - pirmą kartą „Mažvydas"" bus rodomas Vilniaus universiteto Didžiajame kieme, istorinėje erdvėje, kuri dar labiau įprasmina spektaklio reikšmę. M. Vitėno nuotr./Koliažinė opera „Mažvydas"" Po premjeros Prezidentė Dalia Grybauskaitė išreiškė didelį susižavėjimą ansamblio „Lietuva"" kūrybine kryptimi ir spektaklio svarba: „Tikrai nesitikėjau, kad taip keičiate visą ansamblio „Lietuva"" identitetą. Ir dainininkai, ir aktoriai, ir lietuviška muzika - tokia jungtis, jau nekalbu apie mūsų istorinius aspektus. Čia susibūrę įvairūs žmonės, ir jūs keičiate mūsų supratimą, požiūrį į ansamblį. Ir dar toks naujas, modernus naujadaras - tiesiog noriu pasveikinti ir labai už jus pasidžiaugti."" Vidurvasarį po atviru dangumi vyksiantis spektaklis ne tik primins pirmosios lietuviškos knygos autoriaus Martyno Mažvydo dramatišką gyvenimą, bet ir įsilies į artėjančios liepos 6 d. minėjimo renginius ir kvies ne tik vilniečius, bet ir sostinės svečius, kviečiant visus kartu iš naujo išgyventi tautinio tapatumo ir lietuviško žodžio reikšmę. Lietuvių raštijos pradininko istoriją, jungdamas teatrą, muziką ir modernią scenografiją, scenai pastatė Valstybinis ansamblis „Lietuva"". „Mažvydas"" - vienas ambicingiausių pastarųjų ansamblio projektų, kuriuose scenai prikeliama pasididžiavimo verta šalies istorija. Pasirodymui priskirtas žanras „koliažinė opera"" apibūdina spektaklį, kuriame susijungia įvairūs stiliai - nuo simfoninio orkestro iki kino filmams būdingų garso takelių. M. Vitėno nuotr./Koliažinė opera „Mažvydas"" Liepos 4 d. po atviru dangumi vyksiantis spektaklis susirinkusiesiems pasakos apie pirmosios lietuviškos knygos - „Katekizmo"" - autorių Martyną Mažvydą, jo dramatišką ir sudėtingą gyvenimą, iššūkius bei XVI amžiaus realybę tektoninių politinių ir religinių permainų fone. Muzikinė drama primins tai, kas svarbu kiekvienam - žmogiškumą, meilę ir ištikimybę, kovą už gyvenimą bei prasmę, tenkančius priimti sudėtingus sprendimus. Taip pat kiekvieno lietuvio širdyse sužadins pasididžiavimą savo kultūros palikimu, lietuvišku žodžiu ir tautine tapatybe. Nepamirštamą reginį kurs talentingiausi ansamblio „Lietuva"" atlikėjai ir žymūs šalies solistai: Mažvydo vaidmenį atliks Giedrius Arbačiauskas, Mažvydo mylimosios Marijos - Monika Marija. Mantas Zemleckas įkūnys Mažvydo sūnaus Kasparo rolę, Rokas Laureckis - posūnio Kristupo, Jolita Vaškevičiūtė - žmonos Benignos, Saulius Vasiliauskis - Mažvydo pusbrolio, liuteronų kunigo Vilento vaidmenį, o Martynas Žukauskas - vienuolio inkvizitoriaus personažą. M. Aleksos nuotr./Koliažinė opera „Mažvydas"" Muzikinės dramos kūrybinė komanda žada aukščiausios klasės pasirodymą. Spektaklio režisierius - Kęstutis Stasys Jakštas, libreto ir scenarijaus autorius - Arnas Ališauskas, muziką sukūrė kompozitorius Jonas Jurkūnas,. Scenografiją kūrė Gintaras Makarevičius, kostiumus - Olga Filatova-Kontrimienė, choreografiją - Aušra Krasauskaitė, projekcijas - Rimas Sakalauskas, šviesas - Audrius Jankauskas, režisieriaus asistentė - Giedrė Kriaučionytė-Vosylienė. Apie spektaklį ir naująją ansamblio kryptį puikiai atsiliepia žiūrovai iš visos Lietuvos, tarp jų - ir Prezidentė Dalia Grybauskaitė: „Tikrai nesitikėjau, kad taip keičiate visą ansamblio „Lietuva"" identitetą. Ir dainininkai, ir aktoriai, ir lietuviška muzika - tokia jungtis, jau nekalbu apie mūsų istorinius aspektus. Čia susibūrę įvairūs žmonės, ir jūs keičiate mūsų supratimą, požiūrį į ansamblį. Ir dar toks naujas, modernus naujadaras - tiesiog noriu pasveikinti ir labai už jus pasidžiaugti."" „Kaip tikimės vėl paliesti žiūrovų širdis? Visos komandos sąžiningu darbu. Čia svarbi emocija, žodis ir to žodžio gylis. Mažvydo tema yra lietuvių prigimtiniai dalykai, amžina tremties tema. Tai įkvepia tikėjimo, kad ir vieno žmogaus padaryti darbai nulemia visos tautos egzistencinę ateitį. Mūsų tautoje yra personalijų ir kūrėjų, kurie verti pasaulinės auditorijos dėmesio"", - įsitikinęs koliažinės operos režisierius Kęstutis Stasys Jakštas. Koliažinė opera „Mažvydas"" po atviru dangumi skambės Vilniaus universiteto Didžiajame kieme liepos 4 d., 21.00 val. Bilietus į vienintelį šiais metais šios muzikinės dramos rodymą galite įsigyti čia. Projekto globėjas - Prezidentas Valdas Adamkus. Spektaklio premjera buvo skirta Nepriklausomybės atkūrimo 30-mečiui ir Justino Marcinkevičiaus 90-osioms gimimo metinėms.","Koliažinė opera „Mažvydas“, kurioje susijungia teatras, muzika ir moderni scenografija, bus rodoma Vilniaus universiteto Didžiajame kieme liepos 4 d., siekiant pagerbti Martyną Mažvydą ir lietuviškos knygos istoriją. Spektaklis, kuriame dalyvauja žymūs šalies solistai ir ansamblis"
"Gelbėtojai antradienį toliau šukavo naktinio klubo griuvėsius ieškodami išgyvenusiųjų Karibų jūros valstybės sostinėje buvusio naktinio klubo „Jet Set"" griuvėsiuose iš viso dirba apie 400 gelbėtojų, pranešė pareigūnai. Čia tai pat budi dešimtys greitosios medicinos pagalbos ekipažų. Vietos žiniasklaida pranešė, kad per stogo griūtį klube buvo nuo 500 iki 1 tūkst. žmonių, kurie klausėsi dainininko Rubby Perezo (Rubio Pereso) koncerto. Atlikėjas yra tarp dingusių žmonių. Pasak prezidento Luiso Abinadero, tarp žuvusiųjų yra Monte Krisčio provincijos gubernatorė Nelsy Cruz (Nelsi Kruz), ligoninėje mirusi nuo patirtų sužalojimų. „Preliminariais duomenimis, žuvo 44 žmonės. Tęsiame darbą"", - žurnalistams sakė Nepaprastųjų situacijų operacijų centro (COE) direktorius Juanas Manuelis Mendezas (Chuanas Manuelis Mendesas), pridūręs, kad per nelaimę buvo sužeista daugiau nei 100 žmonių. Anksčiau skelbta, kad žuvo mažiausiai 18 žmonių. J. M. Mendezas sakė, kad gelbėtojai girdėjo, kaip žmonės šaukiasi pagalbos iš po griuvėsių. Jis nurodė, kad kiekvienas greitosios pagalbos automobilis, gabenantis nuo dviejų iki trijų žmonių, turėjo 121 kartą važiuoti į ligoninę. „Manome, kad daugelis jų vis dar gyvi, todėl čia esančios institucijos nepasiduos, kol po griuvėsiais neliks nė vieno žmogaus"", - sakė jis. R. Perezo dukra Zulinka sakė, kad 69-erių dainininkas vis dar yra nelaimės vietoje. „Nežinau, ar jis jau greitosios pagalbos automobilyje, nes jie manęs neįleidžia"", - teigė ji. Vietos žiniasklaida paskelbė įvykio vietoje esančio statybinio krano nuotraukas. „Mes gelbėjame visus žmones, kuriuos galime išgelbėti gyvus, ir traukiame tuos kūnus, kuriuos randame. Tačiau mes sutelkėme dėmesį į žmones, kuriuos galime išgelbėti gyvus, nes girdime jų pagalbos prašymus"", - apie vykstančią operaciją sakė J. M. Mendezas. L. Abinaderas prieš atvykdamas į įvykio vietą socialiniame tinkle „X"" parašė kad vyriausybė „nuo pat incidento pradžios"" stebi „situaciją minutė po minutės"". „Pagrindinis tikslas yra išgelbėti gyvybes (...) Esame labai paveikti"", - jau nelaimės vietoje pareiškė jis.","Karibuose, po naktinio klubo griūties, gelbėtojai ieško išgyvenusiųjų, kai žuvo bent 44 žmonės, o daugiau nei 100 buvo sužeisti; tarp dingusiųjų – dainininkas Rubby Perezas. Prezidentas Luisas Abinaderas teigia, kad pagrindinis tikslas yra išgelbėti kuo daugiau gyvybių."
"Pabradėje, Generolo Silvestro Žukausko poligone, pirmadienio naktį ištrauktas pelkėje paskendęs šarvuotis. 70 tonų sveriantis šarvuotis ištemptas į krantą po šešias paras trukusių pastangų. Jame aptikti trijų žuvusių amerikiečių karių kūnai. Dar vieno toliau ieškoma pelkėje. „Čia, sakyčiau, nėra racionalus siūlymas (peržiūrėti pratybų planus - BNS). Karinės pratybos, kad ir kokios jos pavojingos, turi vykti visokiose teritorijose ir pačios sąlygos pratybų turėtų būti sudarytos tokios, kad situacija būtų kuo įmanoma panašesnę į realią"", - pridūrė jis. Prezidento patarėjas Marius Česnulevičius sako, kad idėja peržiūrėti karinių pratybų planus po tragedijos Pabradės poligone nėra racionali, o kalbėti apie išmoktas pamokas dar anksti. „Kad nauja teritorija, kad nežinoma teritorija, šiuo atveju yra tik privalumas. Kariai turi būti pasiruošę bet kam"", - kalbėjo M.Česnulevičius. Pasak prezidento patarėjo nacionalinio saugumo klausimais, tarp realių sąlygų karinėse pratybose yra nežinomybė, su kuria realiame mūšio lauke susiduria kariai. BNS jau rašė, kad trys iš keturių Pabradės poligone dingusių Jungtinių Valstijų karių buvo rasti pirmadienį, iš pelkės po beveik savaitę trukusių paieškos ir gelbėjimo darbų ištraukus šarvuotį M88 „Hercules"". Pasak M.Česnulevičiaus, kalbėti apie išmoktas pamokas šioje istorijoje anksti, nes pradžioje reikia suprasti, kodėl apskritai nutiko tragedija ir nustatyti būdus rizikai sumažinti. „Kai matai, kad problema išspręsta, tada tai jau tampa išmokta pamoka"", - teigė patarėjas. Pareigūnai skelbė, kad minėtas šarvuotis M88 „Hercules"" į pelkę įvažiavo, kai vyko ištraukti kitos įklimpusios amerikiečių transporto priemonės. M.Česnulevičius teigė, kad pastarasis automobilis su kariais yra saugus. „Tie kariai yra sveiki, saugūs, jie pranešė savo vadovybei (...) ir grįžo į bazę"", - tvirtino jis. „Tai šioje vietoje bet kokios sąmokslo teorijos, kad su tuo automobilio irgi kažkas tokio įvyko, (...) jos neturi jokio pagrindo"", - sakė prezidento patarėjas.","Pabradėje, Generolo Silvestro Žukausko poligone, iš pelkės ištrauktas šarvuotis, kuriame rasti trijų žuvusių amerikiečių karių kūnai, o dar vieno kario tebeieškoma. Prezidento patarėjas Marius Česnulevičius teigia, jog peržiūrėti karinių pratybų planus nėra racionalu, nes pratybos turi at"
"Smegenys, anot National Institutes of Health, šį priima visai kitaip ne mes, o ilgainiui tai turi rimtų padarinių iš viso gebėjimui ilsėtis. Rašoma, kad žmonės mano, jog alkoholis veikia kaip raminamoji priemonė, kuri sąveikauja su keliomis neurotransmiterių sistemomis, svarbiomis miego reguliavimui. Bet specialistai pabrėžia, kad, pavyzdžiui, didelio alkoholio kiekio vartojimas prieš miegą sukelia miego struktūros pokyčius, dėl ko vėliau miegas sutrinka ir tampa nekokybiškas. Piktnaudžiavimas alkoholiu ir priklausomybė nuo jo yra susiję su lėtiniais miego sutrikimais. Tyrime pateikiami įrodymai, susiję su ūminiu ir lėtiniu alkoholio poveikiu miego struktūrai. Pateikiama įrodymų dėl to, kaip neigiamai miego mechanizmą veikia išsivysčiusi toleranciją pakartotinai vartojamam alkoholiui. Anot tyrėjų, miegas trunka ilgai - paprastai apie 8 valandas. Taigi prieš miegą suvartotas alkoholio kiekis organizme neišliks pastovus. Priklausomai nuo miego pradžios laiko, palyginti su alkoholio suvartojimu, alkoholio kiekis kraujyje kurį laiką miego metu gali toliau didėti, tačiau neišvengiamai dėl medžiagų apykaitos anksčiau ar vėliau ims mažėti. Antroje nakties pusėje miegas sutrinka, padidėja budrumas. Toks šuolis, kai nup pradinio gero miego pagerėjimo šokama prie prastos kokybės miego ilgainiui gali vesti prie ydingos tendencijos -nemigą imama gydyti alkoholiu, kad žmogus greičiau užmigtų. Vis dėlto, tenkina tik pirmoji fazė, vėliau, antroji miego pusė vis tiek būna prastesnė. O vėliau dėl prasto miego žmogus ima ieškoti gelbėjimosi būdų dieną, čia dažniausiai gelbėja kofeina, kuris, jei jo suvartojama daug, tik gilina problemas. Kitaip tariant, suvartojus daug kofeino, vakare prireiks daugiau alkoholio užmigti. Apskaičiuota, kad daugiau nei vienas iš dešimties asmenų vartoja alkoholį kaip raminančią priemonę neva miego sutrikimams gydyti. Nors iš pradžių alkoholis veikia raminamai, po kelių valandų šis poveikis išnyksta. Nors iš pradžių alkoholis veikia raminamai, po kelių valandų šis poveikis išnyksta, todėl antroje nakties pusėje miegas būna fragmentiškas ir sutrikęs. Ilgalaikis alkoholio vartojimas sergant lėtiniu alkoholizmu yra susijęs su didelėmis miego problemomis. Besitęsiantis miego ir cirkadinio ritmo sutrikimai yra alkoholio vartojimo požymiai. BBC.com rašo, kad ypač miego ritmą paveikia lėtinis alkoholio gėrimas, tuomet, kai žmonės vartoja labai dažnai - kasdien, reguliarus gėrimas susijęs su didesne nemigos rizika. Kitais tyrimais nustatyta, kad vos vienas gėrimas prieš miegą pakeičia mūsų miego fiziologiją: geriantieji greičiau užmiega ir ramiau miega pirmąją nakties pusę, tačiau dažniau prabunda antroje nakties pusėje ir mažiau miega REM miegu. Gėrimas taip pat gali sumažinti bendrą miego trukmę ir sukelti lėtinių miego ligų riziką.","Alkoholis, nors iš pradžių veikia raminamai ir padeda greičiau užmigti, ilgainiui sutrikdo miego struktūrą ir kokybę, ypač nakties antroje pusėje, sukeldamas lėtinius miego sutrikimus ir padidindamas nemigos riziką. Reguliarus alkoholio vartojimas, ypač prieš miegą, gali sukelti priklausomybę ir"
"„Kai žiūri jo tuos gyvus pasirodymus, kaip jis šoka, kaip jis dainuoja tuo pačiu metu, kiek energijos žmogus turi, pavydu net šiek tiek. O balsas - pakankamai aukštas, bet aš manau, kad mūsų tembras ir gal net maniera panaši, o tai, tikiuosi, kad man palengvina užduotį"", - prieš pasirodymą sakė Kasparas Varanavičius. Ir vos jam žengus į sceną visi nuščiuvo. Tokio panašumo jau seniai neteko matyti projekte. Daugumai kils klausimas, ar scenoje - Kasparas, ar tikrasis Donatas Montvydas. Vedėjai sunkiai rinko žodžius ir iškart pripažino, kad jau ne projekto ribos pasiektos, bet ir šoktelta šiek tiek aukščiau. „Kasparai, ar čia tikrai tu?"" - klausė vedėja Ugnė Siparė. Simono Barono nuotr./ „Muzikinės kaukės"" akimirka „Och... Yra atlikėjų, kurie dainuoja, yra tų, kur šoka, yra kurie yra gražūs ir yra Donatas Montvydas. Man - jis lyg užsakytas iš muzikos dievų katalogo, kur viskas be trūkumų, tiesiog tobulas atlikėjas, negana to, jis dar nuostabią širdį turi ir yra labai draugiškas, išėjęs į sceną, atrodo, kad Donatas valdo gravitaciją. Kasparas tą gravitaciją pasiskolino, viskas ten buvo taip idealiai nuo tarimo... Dainos žodžiai yra „svarbiausia nusiteikti būti pirmam"", tai šitas nusiteikimas yra identiškas, dvylika balų!"" - sakė Indrė Kavaliauskaitė. Jai pritarė ir kiti kolegos, kurie bandė suprasti, ar vis tik scenoje Kasparas. Į „Muzikinės kaukės"" sceną žengė ir projekte pražydusi Irena Starošaitė. Šį kartą ji atliko net du Tinos Turner kūrinius. „Pagal zodiako ženklą aš esu Svarstyklės, tai man labai sunku apsispręsti, man žiauriai sunku apsispręsti kurią dainą, ir „Proud Mary"" norisi pašokti, ir kitą padainuoti, tad teko sujungti (juokiasi). Man žiauriai sunku greitai išdainuoti ir išmokti anglišką tekstą, ir greitai žodžius ištarti, tai sunkiausia. Vokalą aš kažkaip, man atrodo, kad aš pagaunu, bet gal tik atrodo…"" - nedrąsiai prieš pasirodymą kalbėjo Irena. Prasidėjęs lyriškai nuo Tinos Turner dainos „Private dancer"", pasirodymas peraugo į ugningą šou ir šokį. Simono Barono nuotr./ „Muzikinės kaukės"" akimirka „Jau pradžioj sakiau, kad, artėjant finalui, visų pasirodymai bus verti dvylikos balų, taip ir yra, Irena ne išimtis. Iš tiesų kada klausaisi Tinos, visada tu tikiesi iš jos to, ką ji turi, tos sprogstamos energiją, to fantastiško balso, tos charizmos, judesio, ir Irena, galiu pasakyt, kad šiandien įvaizdis - dvylika, energija - dvylika, balsas - dvylika, charizma, įtaiga - dvylika, štai tau ir atsakymas"", - Ireną gyrė Dainius Kazlauskas. „Man labai įstrigo skrodžiantis Irenos žvilgsnis, kuris, beje, labai labai buvo panašus būtent į Tinos, žvilgsnį, kuris turi tiek patirties, meilės gyvenimui. Man atrodo, kad Irena yra mūsų lietuviškoji Tina Turner"", - sakyė Toma Vaškevičiūtė. Simono Barono nuotr./ „Muzikinės kaukės"" akimirka Dar vienas pasirodymas, kurio labai laukė projekto komisija, tai Ovidijaus Petrausko įkūnijimas, nes jam teko tapti… pop dievaite Britney Spears. „Labai nesidžiaugiu ir net neįsivaizdavau, kaip įsikūnyti į Britney. Pamatęs nuotrauką, ką ištraukiau, norėjau suplėšyti „Muzikinės kaukės"" sutartį ir išeiti lauk. Reikėjo labai daug pastangų, dėl judesių, visko. Aš su šokiais išvis nedraugauju, man čia didžiausias iššūkis, bet šokių bus"", - prieš pasirodymą sakė Ovidijus. Kai Ovidijus žengė į sceną, studijoje nugriaudėjo juokas. Ir nors vaizdas akims buvo netikėtas, tačiau Ovidijaus rimtas požiūris į darbą pasirodymą padarė ne tik keliantį šypseną, bet ir kokybišką, profesionalų. Simono Barono nuotr./ „Muzikinės kaukės"" akimirka „Ką jūs čia šiandien darot? Tikrai, paskutinis dalykas, kurį šiandien tikėjausi pamatyti, tai taip atrodantį Ovidijų. Kalkit prie kryžiaus mane, aš netikiu, kad tu apsivilkai šitą rūbą, tave įvyniojo. Smagu, kad projektas atskleidžia tavo moteriškąją pusę (juokiasi). Dėl ko noriu pagirti, man tu labai panašiai skambėjai, gerai padarei savo darbą, man keista, šiandien aš jaučiuosi, lyg būčiau atsikėlęs sausio antrą ir nesuprasčiau, kas čia vyksta"", - sakė Paulius. „Čia toks unikalus atvejis, „Muzikinėje kaukėje"" neturėtų būti parodijos ir Ovidijus iš visų jėgų stengėsi tai daryti rimtai, mes labai atsiprašom, nes buvo neįmanoma nesijuokti. To Britney‘ės kūkčiojimo, kvėpavimo pritrūko, bet apie tai buvo sunku galvoti, nes mes tiesiog matėme tai ir manau, kad tai buvo puiki sekmadienio pabaiga"", - su šypsena sakė Indrė Kavaliauskaitė. Į „Muzikinės kaukės"" sceną sekmadienį taip pat žengė pianistė Ieva Dūdaitė, kuri tapo Jessica Shy, Jonas Sakalauskas atliko grupės „Guns N’Roses"" kūrinį. Emilija Finagėjevaitė tapo MIA, Erica Jennings įkūnijo Madonną, o Pijus Narijauskas - pačią Ericą Jennings, Adrina - Kylie Minogue, o Anatolijus Olenik nustebino Freddie Mercury pasirodymu. Įspūdingas Kasparo Varanavičiaus salto ir daug, daug muzikos jau šį sekmadienio vakarą „Muzikinėje kaukėje"", 19.30 val. per LNK.","Kasparas Varanavičius sulaukė pagyrų už savo įspūdingą Donato Montvydo įkūnijimą „Muzikinėje kaukėje“, sukeldamas abejonių, ar scenoje tikrai jis, o Irena Starošaitė ir Ovidijus Petrauskas taip pat padarė įspūdį komisijai savo pasirodymais, įkūnydami garsius atlikėjus."
"„Namuose mes esame viena komanda. Aš ir sauskelnes keičiu, ir pamokas darau kartu, ir namus tvarkau. Viską"", - sako grupės „2 Karolis ir Donatas"" narys Karolis Akulavičius, su žmona Ingrida skaičiuojantis kone dvidešimt metų kartu. Ir džiaugiasi, kad savo šeimą finansiškai gali aprūpinti vienas, o jo žmona gali visą dėmesį skirti vaikams. Tai, kad norėtų, jog žmona liktų namie, buvo atlikėjo mintis. Jis LNK laidoje „Bučiuoju. Rūta"" pasakojo - jei antra pusė būtų pasišventusi karjerai, santykius kurti būtų daug sunkiau. Sutuoktinių pora sako supratusi, kad didesnį dėmesį jie nori skirti šeimai, o tai pakeitus santykiai išties pagerėjo. „Kai tiek vyras, tiek moteris yra pasišventę karjerai, jie labai dažnai nebūna namie, tada - ir skyrybos. O mes viską darome kartu"", - pasakojo Karolis. Tačiau jų namuose nekyla klausimų, kaip skirstyti finansus. Didžiąją dalį pinigų atlikėjas atiduoda žmonai. „Ką gaunu, tą atiduodu. Daug laiko praleidžiu automobilyje, koncertai, tai, ko man reikia - pinigų kurui, maistui ir šlapioms servetėlėms prakaitui nusivalyt"", - laidoje juokėsi atlikėjas, neslepiantis, kad jų santykių pavyzdys neretai įkvepia ir kitas poras, svarstančias, kaip reikia derinti šeimą ir darbą.","Karolis Akulavičius, grupės „2 Karolis ir Donatas“ narys, pasakoja apie savo šeimos gyvenimą, kur jis keičia sauskelnes, tvarko namus ir dalijasi finansais su žmona Ingrida, leisdamas jai visą dėmesį skirti vaikams. Akulavičius pabrėžia, kad jų sprendimas sutelkti dėmesį į šeimą teigiamai paveik"
"Žiūrovai kviečiami mėgautis unikaliu reginiu: drabužius kurs charizmatiški dizaineriai, ant podiumo juos demonstruos garsūs sportininkai, aktoriai, dainininkai ir kitos įžymybės, o galutinį žodį tars griežta vertinimo komisija. Projekto vedėjos vairas patikėtas stilistei Marijai Palaikytei. Laida „Mados klubas"" - tai pirmasis toks projektas Lietuvoje, kai per įvairiausias, netikėčiausias ir sunkiausias užduotis bus siekiama atskleisti talentus, išsklaidyti mitus ir supažindinti visuomenę su daugiabriauniu mados fenomenu. Kiekvienoje laidoje lauks nauja užduotis ir naujas modelis, o pristatyti drabužiai bus vertinami balais, kuriuos susumavus į finalą keliaus tik keturi iš aštuonių dalyvių, rašoma LRT televizijos pranešime spaudai. „Lietuvai nepaprastai reikėjo tokio televizinio mados projekto, pasižyminčio edukacine misija, - džiaugiasi laidos vedėja Marija Palaikytė. - Ypač aktualus yra laidoje pasirodančių žinomų, tačiau niekada iki šiol podiumu nežengusių žmonių vaidmuo. Jie visi skirtingo amžiaus, gyvenimiškos patirties, ūgio, svorio ir kūno sudėjimo, tad rūbai bus siuvami realiems - tokiems kaip mes visi - žmonėms. Visada pabrėžiu, kad tikrasis grožis yra savitumas."" „Mados klubas"" / LRT nuotr. Vos per savaitę sugalvoti ir preciziškai įgyvendinti idėją - didžiausias išbandymas bet kuriam drabužių dizaineriui. Juk svarbu ne vien siūlės ir siluetai, bene sudėtingiausia paversti asmeninę viziją ir išraiškinga, ir patogiai dėvima apranga. „Žinant, kaip sunku pelnyti tiek įnoringo modelio, tiek priekabios komisijos simpatijas, nenuostabu, kad šiam iššūkiui pasiryžusius dizainerius vadiname drąsiausiais ir ištvermingiausiais, - pagyrų negaili laidos režisierė Laura Kazbaraitė. - Iš anksčiau kurto floristų šou „Žiedų valdovai"" atsinešame patirtį ir tikėjimą, jog kūrybiškumo varžytuvės gali būti ir įtraukiančios, ir prasmingos. Tęsiame šią liniją - „Mados klubas"" gimė iš noro pateikti kokybišką, vizualų, menišką turinį, kupiną žiūrovus įkvepiančių idėjų."" Vis dar galima išgirsti sklandant mitą, kad mada yra nišinė tema, kad ji kažkur toli nuo kasdienybės. Retai susimąstome, bet mada yra gerokai daugiau nei tiesiog apdarai. Visą žmonijos istoriją galima nupasakoti per mados prizmę. Tai ir laikmečio atspindys, kultūros dalis, galiausiai - socialinė žinutė, o šią perduoda ne tik drabužius kuriantys, bet ir savo kasdienį stilių formuojantys žmonės. „Mano profesinė užduotis yra parodyti žmogiškąją mados pasaulio pusę ir sugrąžinti jai deramą dėmesį. Mada man ne tik darbas - tai mano aistra, hobis, gyvenimo būdas, - sako M.Palaikytė. - Bendraudama su šou dalyviais noriu paskatinti juos atskleisti savo individualumą. Nes tik pabrėždami autentiškumą bei žavingą įvairovę galime parodyti, jog esame įdomūs ir drąsūs būti savimi. Laidoje įsitikinsime: mada yra visų ir visiems."" „Mados klubas"" / LRT nuotr.","„Mados klubas“ – tai naujas LRT televizijos projektas, kuriame charizmatiški dizaineriai kurs drabužius, o garsūs žmonės juos demonstruos ant podiumo, siekiant atskleisti talentus ir supažindinti visuomenę su mados pasauliu. Laidą veda stilistė Marija Palaikytė, o dizaineriai susidurs su įvairiais iššūkiais, siekdami pelnyti komisijos simpatijas."
"Matas Buzelis buvo antras pagal rezultatyvumą „Chicago Bulls"" komandoje NBA rungtynėse penktadienį, per kurias šeimininkai sumedžiojo lengvą grobį. Čikagos krepšininkai 119:89 įveikė lygos autsaiderį „Washington Wizards"" (17-64) ir sulaukė svarbių žinių apie ateitį. „Bulls"" dabar žino, kad NBA įkrintamosiose rungtynėse trečiadienį namie susitiks su „Miami Heat"" (37-44), kuri reguliarųjį sezoną baigs dešimta. Šios poros nugalėtojas susikaus su aštuntos ir septintos vietų komandų - „Atlanta Hawks"" (39-42) ir „Orlando Magic"" (41-40) - poros pralaimėtoju dėl paskutinio kelialapio į atkrintamąsias kovas Rytų konferencijoje. Čikagos komandai dar liko nieko nelemsiančios paskutinės reguliariojo sezono rungtynės sekmadienį su „Philadelphia 76ers"", o priešpaskutiniame mače puikiai sužaidė M.Buzelis. BULLS WIN ON FAN APPRECIATION NIGHT. pic.twitter.com/shqR4yV3fP — Chicago Bulls (@chicagobulls) April 12, 2025 Starto penkete akistatą su „Wizards"" pradėjęs Čikagos lietuvis žaidė ilgiausiai komandoje - 32 minutes, o per jas pelnė 20 taškų. „Scanpix"" nuotr./Matas Buzelis M.Buzelis pataikė 4 dvitaškius iš 8, 3 tritaškius iš 6, visas 3 baudas, atkovojo 6 kamuolius, atliko 4 rezultatyvius perdavimus ir 3 blokus, 2 kartus suklydo. BULLS WIN. BULLS WIN. BULLS WIN. BULLS WIN. BULLS WIN. pic.twitter.com/lrYqMzzAex — Chicago Bulls (@chicagobulls) April 12, 2025 Rezultatyviau sužaidė tik Julianas Phillipsas, surinkęs 23 taškus ir pasiekęs asmeninį taškų rekordą. Juodkalnietis Nikola Vučevičius pridėjo 15 taškų, 12 atkovotų kamuolių ir 8 rezultatyvius perdavimus. Per vieną prasčiausių sezonų klubo istorijoje finišuojantis Vašingtono klubas 30 ir daugiau taškų šį sezoną pralaimėjo jau aštuntą kartą. „Bulls"" laimėjo penktąsias iš šešerių pastarųjų rungtynių, nors šįkart žaidė be Josho Giddey. Pastaruoju metu puikiai žaidžiantis australas praleido mačą dėl dešinės rankos traumos. J.Giddey yra vienas iš kelių „Bulls"" žaidėjų, įskaitant Michaelą Jordaną ir Scottie Pippeną, kuriems per vieną sezoną pavyko surinkti 1000 taškų, 500 rezultatyvių perdavimų ir 500 atkovotų kamuolių. Standings provided by Sofascore „Bulls"": Julianas Phillipsas 23, Matas Buzelis 20, Coby White'as 16, Nikola Vučevičius 15; „Wizards"": Justinas Champagnie 22 (14 atk. kam.), Bubas Carringtonas 18 (11 rez. Perd.), Tristanas Vukčevičius 17. NBA rungtynių rezultatai: „Chicago Bulls"" (Matas Buzelis 20) - „Washington Wizards"" 119:89 „Sacamento Kings"" (Domantas Sabonis 19, Jonas Valančiūnas 9) - „Los Angeles Clippers"" 100:101 „Detroit Pistons"" - „Milwaukee Bucks"" 119:125 „Indiana Pacers"" - „Orlando Magic"" 115:129 „Philadelphia 76ers"" - „Atlanta Hawks"" 110:124 „Boston Celtics"" - „Charlotte Honets"" 130:94 „New York Knicks"" - „Cleveland Cavaliers"" 102:108 „New Orleans Pelicans"" - „Miami Heat"" 104:153 „Dallas Mavericks"" - „Toronto Raptors"" 124:102 „Denver Nuggets"" - „Memphis Grizzlies"" 117:109 „Minnesota Timberwolves"" - „Brooklyn Nets"" 117:91 „Utah Jazz"" - „Oklahoma City Thunder"" 111:145 „Portland Trail Blazers"" - „Golden State Warriors"" 86:103 „Los Angeles Lakers"" - „Houston Rockets"" 140:109.","Matas Buzelis pelnė 20 taškų ir buvo antras pagal rezultatyvumą „Chicago Bulls"" komandoje, kuri 119:89 nugalėjo „Washington Wizards"", o Čikagos komanda ruošiasi susitikimui su „Miami Heat"" NBA įkrintamosiose rungtynėse."
"„Lietuvės moterys yra pripratusios gyventi dvipatystėje, yra susitaikiusios, kad vyrai turi meilužes ir perka joms butus arba net namus"", - tvirtai ir atvirai sako nekilnojamojo turto agentė, savo srities ekspertė, knygos apie namus „Liber De Domo"" autorė ir itin aktyvi bei socialiai atsakinga vilnietė Rasa Pavarienė. Šiame išskirtinai atvirame interviu Rasa Pavarienė atsakys, ar būstas - pati geriausia investicija, kur labiausiai šiuo metu verta pirkti namus ir ar iš tikrųjų vyrai, besiskirdami su žmonomis, palieka jas, jei tik gali, su vaikais plikas ir basas. Ilgus metus dirbanti nekilnojamojo turto srityje, Rasa kasdien susiduria su išskirtinėmis žmonių istorijomis. Jos darbe neretai susipina karštos emocijos, finansiniai sprendimai ir dažnai - skaudūs klientų asmeninio gyvenimo pokyčiai. Investicine prasme geras turtas yra tada, kai jis yra nuperkamas žemesne nei rinkos kaina ir įsigytas strategiškai geroje vietoje. Vis tik kiekvienu atveju viskas priklauso nuo finansinių galimybių. Rasa, ilgus metus butas arba žemės sklypas buvo laikomas gera investicija. Kokia situacija šiuo metu yra rinkoje? Kaip reikėtų išsirinkti butą, kad pirkėjas nepraloštų? Mūsų šalies pajūryje būstai visada buvo ir bus gera ilgalaikė investicija, nes pakrantės teritorija ribota, todėl vertė laikui bėgant tik augs. Vieni perka tam, kad po kurio laiko parduotų brangiau, kiti - kad turėtų ilgalaikį pajamų šaltinį iš nuomos, treti kad likęs turtas vaikams užtikrintų jų poreikius. Tad klausimas apie geriausią investiciją visada prasideda nuo biudžeto ir investavimo laikotarpio. Vieniems lobis - suremontuotas, Pašilaičiuose esantis dviejų kambarių butas už 100 000 eurų, kitiems - aukštomis lubomis butas Stoties rajone už 250 000 eurų, o tretiems - erdvus, kokybiškas, šiuolaikiškas namas Žvėryne už du milijonus. NT rinka aktyvi kaip niekad. Sausį pirkimai buvo rekordiškai dideli, vasaris šiek tiek ramesnis, tačiau kovą rinka vėl įsibėgėja. Žmonės perka būstus ne tik Vilniuje, bet ir Lietuvos pajūryje, investuoja į užsienio NT. Bankų palūkanų mažėjimas skatina aktyvesnį finansavimą, o augantys atlyginimai leidžia gerinti gyvenimo sąlygas. Taip pat skaitykite Taip pat skaitykite Pavyzdžiui, kažkada žmonės skeptiškai žiūrėjo į Užupį ar Naujamiesčio plėtrą, taip dabar stebisi Naujininkais - tendencijos rodo, kad čia investuoti apsimoka. Taip pat reikia paminėti, kad centras Vilniuje labai plečiasi ir tuo pačiu keičiasi verčių zonos. Įvardykite vietas Vilniuje, kur konkrečiai šiuo metu Vilniuje butai yra vertinami kaip labiausiai pelningi. Ar nekilnojamas turtas yra vertinga ir dažna dovana Lietuvoje? Žinoma, kad nekiklnojamas turtas yra vertinga dovana, tik jau ne tokia dažna. Toks turtas yra ilgalaikė vertybė, garantija ateičiai. Kartais juokaujame, kad jei neturite milijono butui, investuokite į sklypus - jų vis dar Lietuvoje galima rasti už kelis tūkstančius eurų. Žinoma, tai ne rankinė, kurią galima pademonstruoti draugėms, bet tai - auganti vertė. Dovanoti butą ar namą gali tik finansiškai stiprūs asmenys. Dažniausiai tai pasiturintys vyrai, padovanojantys turtą savo mūzoms - ilgalaikėms partnerėms, meilužėms. Mūsų visuomenėje matome, kad moterys dažnai toleruoja dvigubus gyvenimus mainais į finansinį saugumą, yra pripratusios gyventi dvipatystėje, yra susitaikiusios, kad vyrai turi meilužes ir perka joms butus arba net namus.","Nekilnojamojo turto agentė Rasa Pavarienė atvirai kalba apie dvipatystę Lietuvoje, NT rinkos investavimo galimybes ir žmonių požiūrį į nekilnojamąjį turtą kaip ilgalaikę vertybę bei dovaną. Ji pabrėžia, kad pajūrio ir Vilniaus NT yra pelninga investicija dėl ribotų teritorijų ir didėjančių vertės zonų."
"Jau nebe pirmi metai Vilniaus Algirdo gatvė - tarsi prakeiksmas vairuotojams, atvažiuojantiems nuo stoties, Kauno gatve. Sukdami į dešinę jie pataiko ne į automobiliams skirtą eismo juostą, o tiesiai į dviračių taką. Apie šią problemą esame rašę ir vaizdus publikavę dar 2023 m. Tąkart vieni internautai siūlė vairuotojams „pagaliau atsimerkti"", kiti - perlaikyti vairavimo egzaminą. Iš tiesų, gera mintis - gal reikėtų įtraukti šį rajoną į praktinio vairavimo maršrutus? Kita skaitytojų dalis teigė, kad „susiaurintos"" arba „humanizuotos"" Vilniaus gatvės tampa painesnės ir kartais sunku susiorientuoti, kur dviračių takas (nes jis iš pirmo žvilgsnio gana platus), o kur automobilių juostos. Panašių problemų kildavo ir Karoliniškėse - iš kiemų išsukantys į Igno Šimulionio gatvę taip pat pataikydavo į dviračių taką. 2025 m. - tos pačios bėdos: vairavimo instruktorės filmuoti vaizdai Vairavimo instruktorė Olga Židovlenkova pasidalijo naujausiais filmuotais vaizdais iš Algirdo gatvės Vilniuje. Vienas vaizdelis filmuotas kovo 21 d., kitas - kovo 12 d. Pirmajame į dviračių taką įsuka iškart du automobiliai - KIA ir BMW. Pėstieji jiems moja rankomis - grįžkite į savo juostą... Antrajame - dviračių take patogiai įsitaisęs „Toyota Prius"". Akivaizdu, kad jau nebe pirmus metus dviračių takas šioje vietoje yra tapęs ir automobilių parkavimo, ir važiavimo zona, nors horizontalusis ženklinimas ir informuoja apie visai kitokią paskirtį. Pasak Olgos, dažnai su mokiniais važiuojančios pro šią vietą, Algirdo gatvėje klysta daugybė vairuotojų: ir mokiniai, ir keleivius pavežantys „Prius"" vairuotojai, ir miesto svečiai. Vairavimo instruktorės nuomone, ženklinimas yra klaidinantis. Vairuotojai pamato punktyrinę liniją ir galvoja, kad tai - jiems skirta juosta. Nors dviračių juosta ir yra akivaizdžiai siauresnė už skirtą automobiliams. O.Židovlenkovos nuomone, savivaldybei reikėtų pergalvoti, kur statyti ženklus. Kad automobilių vairuotojams net nekiltų mintis sukti į jiems neskirtą zoną. „Manau, kad ant įvažiavimo reikėtų pastatyti stulpelius, kurie padėtų geriau suvokti situaciją, bet netrukdytų dviračių judėjimui"", - apibendrino vairavimo pedagogė Olga Židovlenkova. Kokių priemonių imsis Vilniaus savivaldybė? Vilniaus savivaldybės Kominikacijos skyriaus specialistas Gabrielius Grubinskas sutinka, kad problemą reikia spręsti: „Šiltuoju metų laiku gatvių horizontalusis ženklinimas yra atnaujinamas, paryškinamas, taigi ir Algirdo gatvėje jis bus atnaujintas. Matome, kad pasitaiko atvejų, kai vairuotojai automobiliais įvažiuoja į dviračių taką Algirdo gatvėje, todėl planuojama artimiausiu metu taip pat koreguoti kelio ženklų išdėstymą"".","Vilniaus Algirdo gatvėje vairuotojai dažnai painiojasi ir įvažiuoja į dviračių taką vietoj automobiliams skirtos juostos, dėl ko kaltinamas klaidinantis ženklinimas. Vairavimo instruktorė Olga Židovlenkova siūlo statyti stulpelius, kad būtų išvengta tokių klaidų, o Vilniaus savivaldybė planuoja atnaujinti horizontalųjį ženklinimą ir koreguoti kelio ženklų išdėstymą."
"Pasak geopolitikos stratego ir politologo Marko Brolino, Amerika vėl grįžta į „Laukinius Vakarus"" - drąsi, individualistinė ir bekompromisė savo pragmatiškumu. Tuo pat metu Europa dvigubina pastangas siekti technokratinio požiūrio. Skirtumai tarp JAV ir Europos gali atrodyti neįveikiami. Šiandien netrūksta prognozių apie neišvengiamą NATO iširimą, kuris būtų nepaprastai naudingas Rusijos prezidentui Vladimirui Putinui. Tačiau tvyranti įtampa greičiausiai bus laikina, mano apžvalgininkas. AFP/„Scanpix""/Donaldas Trumpas Jo teigimu, dabartinė Aljanso krizė gali būti netgi naudinga. „Dešimtmečius JAV ir Europos santykiai buvo grindžiami pasenusiais pokario saugumo mechanizmais, o Europa labai pasikliovė JAV garantijomis. Rusija tebebuvo įsivaizduojamas priešas, kurio grėsme buvo grindžiamas Aljansas. Tačiau žlugus SSRS tapo aišku, kad Maskvos supervalstybės statusas iš esmės buvo blefas. Nepaisant to, Europos šalys ir toliau pabrėžė Rusijos grėsmę, iš dalies siekdamos išlaikyti JAV paramą. Savo ruožtu JAV kariuomenė ir žvalgybos bendruomenė taip pat suinteresuotos palaikyti šią idėją, nes jų darbas yra nustatyti grėsmes. Vis dėlto jau seniai reikėjo permąstyti situaciją"", - rašoma straipsnyje. Rusija neabejotinai kelia grėsmę Ukrainai, Sakartvelui ir Moldovai, tačiau pasauliniu mastu jos įtaka yra silpnesnė nei bet kada per pastaruosius šimtmečius. Kremlius ir jo orkestruojamas režimas Baltarusijoje yra XIX a. liekana. V.Putinas ir jo aplinka puikiai supranta, kad jų galia gali smarkiai susilpnėti, jei Ukrainai pasiseks ir jos ekonomika pasivys kitas Rytų Europos šalis, kurios jau išsivadavo iš Maskvos įtakos, pastebėjo straipsnio autorius. Rusijos prezidentas Vladimiras Putinas / Alexei Nikolsky / AP Nors V.Putinas nesiliauja kalbėjęs apie tai, kad jis visiškai kontroliuoja padėtį, tai daugiausia yra iliuzija: „Europoje yra dvi branduolinės galybės ir bent keturios šalys, kurių BVP yra didesnis nei Rusijos. Taigi, jei JAV privers Europą prisiimti daugiau atsakomybės, žemynas yra pajėgus pats atremti Maskvos keliamas grėsmes"". Tuo tarpu JAV strategiškai tikslingiau sutelkti dėmesį į Kiniją, savo pagrindinę geopolitinę varžovę. Užkirsti kelią konfliktui dėl Taivano naudinga ne tik Amerikai, bet ir Europai. Nepaisant dabartinės krizės, JAV ir ES tebėra glaudžiai ekonomiškai tarpusavyje susijusios. Europa yra viena didžiausių Amerikos prekybos partnerių. Kariniu požiūriu Vašingtonas išlieka patikimas sąjungininkas, ypač NATO, rašo M.Brolinas. Todėl, net jei D.Trumpas primygtinai reikalauja perskirstyti gynybos naštą, jis negali sau leisti visiškai atstumti Europos partnerių, nepakenkdamas JAV strateginiams interesams. Be to, net jei jis ir pabandytų, vargu ar Kongresas leistų jam imtis radikalių žingsnių, pavyzdžiui, pasitraukti iš NATO, pažymėjo politologas. Tuo tarpu Europos šalys vis daugiau investuoja į savo gynybą, o tai tik didina jų vertę JAV. Kas sustabdys D.Trumpą Kalbėdamas apie ekonomiką, straipsnio autorius teigė, kad D.Trumpo pozicija dėl muitų ir Ukrainos dažnai prieštarauja įtakingų respublikonų pozicijai. „Nepaisant to, kad ši opozicija laikinai nutilo, tikėtina, kad ji vėl iškils, ypač kai prezidento populiarumas pradės mažėti"", - rašoma straipsnyje. Be to, rinkos jėgos gali pasirodyti esančios dar vienas veiksnys, stabdantis D.Trumpą nuo prekybos karų su Europa eskalavimo. Baltieji rūmai / Valerie Plesch / dpa/picture-alliance Bet koks reikšmingas protekcionizmo padidėjimas pakenks JAV verslui, o tai dar labiau padidins spaudimą administracijai. Be to, D.Trumpas turi racionalių pastabų dėl Europos prekybos politikos: ES išlaiko protekcionizmą tokiuose sektoriuose kaip automobilių pramonė ir žemės ūkis. „Galbūt šių klausimų persvarstymas padės sumažinti transatlantinę įtampą"", - svarstė ekspertas. Jo vertinimu, D.Trumpo galia jau pasiekė viršūnę ir gali susilpnėti po 2026 m. vidurio kadencijos rinkimų. Kaip dažnai būna, antrosios kadencijos prezidentai pamažu praranda politinę įtaką. Taigi kultūrinis atotrūkis tarp Europos ir Amerikos gali mažėti. „Akivaizdu, kad trumpuoju laikotarpiu dėl dabartinio skilimo bus pralaimėtojų - pagrindinis iš jų yra Ukraina. Ateinančiais metais galime tikėtis viešo kaltinimo abiejose Atlanto pusėse dėl to, kodėl nebuvo padaryta pakankamai, kad būtų užtikrinta pergalė konflikte. Buvo kvaila nusiginkluodama Europa buvo kvaila nusiginkluodama, didindama savo priklausomybę nuo Rusijos gamtinių dujų ir ignoruodama tris JAV prezidentus, kurie atvirai kalbėjo apie JAV strateginio posūkio į Aziją būtinybę (Baracką Obamą, D.Trumpą ir Joe Bideną). Kita dabartinės JAV administracijos kvailystė - traktuoti Rusiją kaip supervalstybę ir be reikalo sutikti su dideliais Rusijos teritoriniais laimėjimais dar neprasidėjus taikos deryboms"", - dėstė ekspertas. „Shutterstock""/Rusijos prezidentas Vladimiras Putinas Tačiau, anot jo, kai dulkės nusės, gali paaiškėti, kad transatlantinis Aljansas yra ne mažiau stiprus nei Šaltojo karo metais. Tačiau šį kartą jis bus grindžiamas ne praeities dogmomis, o pragmatiniais skaičiavimais. Be to, tikėtina, kad artimiausiais metais Europa galės drąsiau pasipriešinti Rusijai. Kaip Kremlius paaiškins savo gyventojams, kad gyvenimas skurde ir kare yra geresnis už Lenkijos, Čekijos ar Estijos ekonominę gerovę? „Norite tikėkite, norite ne, bet V.Putino valdžia yra silpnesnė, nei daugelis mano. Kažkas turi tai pasakyti Baltiesiems rūmams"", - pridūrė M.Brolinas.","Geopolitikos strategas Markas Brolinas teigia, kad dabartinė įtampa tarp JAV ir Europos yra laikina ir gali būti naudinga, nes skatina permąstyti pasenusius NATO mechanizmus. Jis mano, kad JAV turėtų sutelkti dėmesį į Kiniją, o Europa - stiprinti savo gynybą ir mažinti priklausomybę nuo Rusijos, tuo pačiu išlaikant"
"„Knygoje įvardijami spąstai, į kuriuos pakliūvame amžėdamos, ir apžvelgiami protingi šio uždavinio sprendimo būdai, kuriuos sau pritaikyti galės daugelis moterų. Skaitytojų laukia šmaikšti kelionė ir įdomios mintys"", - taip L.Šurnaitės knygą „Suaugusių moterų klubas"" pristato psichologė ir rašytoja Genovaitė Petronienė. Klube, kaip teigia knygos autorė, laukiamos visos, kurios, sulaukusios keturiasdešimties ar penkiasdešimties, gvildena, išgyvena, užduoda klausimus ir ieško atsakymų apie savo kūną, protą ir jausmus. Laukiamos ir tos, kurios dar tik stovi prie didžiųjų pokyčių slenksčio, bet jau žino, kad jį teks peržengti. Knyga gimė iš Lavijos asmeninių patirčių. „Tai ketvirtoji mano knyga, kurią rašau iš savo pastebėjimų, išgyvenimų ir atradimų. Temas, kuriomis gyvenu ir kvėpuoju, vėliau suguldau į puslapius"", - sako L.Šurnaitė. Manto Golubevo nuotr./Lavija Šurnaitė Panašu, kad jos pasirinktas būdas yra teisingas - „Suaugusių moterų klubas"" jau antrą mėnesį įsitvirtinęs labiausiai perkamų knygų pozicijose. „Argi ne keista, kad mes taip dažnai svarstome apie žmogaus amžių: įdomu, kiek jai metų, taip gerai atrodo? Matai, kaip suseno... Arba - na, jos amžiuje nieko stebėtino. Iš kur atsirado kokybinis matas - vertinti žmogų pagal metus? Ir kodėl jis tapo svarbiausiu kriterijumi, - svarsto Lavija ir prisipažįsta, jog tokių savęs pataršymų jai irgi buvo. - Nagrinėji save veidrodyje, lygini su kitais, galvoji, ar atrodai bent kiek jauniau, nei esi iš tikrųjų̨. Pradedi manyti, kad būtent to iš tavęs tikisi aplinkiniai - jaunystės. Nors kitiems nusišvilpti, jie per akis turi savų rūpesčių, bet smegenyse paleidi pagedusią, vis toje pačioje vietoje stringančią̨ plokštelę̨ - jaunystė. Tačiau amžius - tik skaičiukas. Ir tikėdamasi, kad tavo kūnas niekada nesikeis, darai sau meškos paslaugą, nes metai bėga, kūnas keičiasi"". Lavija atskleidžia savo patirtį: jei sulaukusi keturiasdešimties ji nebūtų turėjusi lūkesčio, kad niekas nesikeis, viskas būtų klojęsi sklandžiau ir paprasčiau: „Būdama trisdešimties vis neduodavau sau ramybės - nepakankamai liekna ir graži. Nors kai žiūriu nuotraukas dabar, matau, kad visko užteko, tik, matyt, ne proto ir sveiko požiūrio į save. Projektavau, kad sulaukusi keturiasdešimties turėsiu stipresnį, lieknesnį, sportiškesnį kūną. O kaip nutiko? Priaugau papildomų kilogramų! Galiu apsimesti, kad nežinau, kaip tai įvyko, nepastebėjau. Bet iš tiesų tiesiog įgnoravau faktą, kad kūnas keisis, medžiagų apykaita lėtės, ir teks keisti savo įpročius, iš naujo ieškoti, kas tinka man dabar. Skamba kaip užknisantis darbas, todėl ilgokai delsiau, gyvendama iliuzijoje, o gal visgi pasiteisins tai, kas pasiteisindavo, kai man buvo 20 ar 30 metų"". Lavija Šurnaitė Pirmuosius dvejus metus po 40-ojo gimtadienio ji prisipažįsta gyvenusi kaip seniau. Pokyčių vyko, bet ignoravimo mechanizmą veikė, kol vieną dieną Lavija suprato atsidūrusi akligatvyje - vis didėjantys pokyčiai nugramzdino į nepasitenkinimo savimi liūną: „Graužiausi dėl priaugtų kilogramų ir kitų nenudžiuginusių pokyčių, bet nė piršto nepajudinau, kad tai pakeisčiau. Panirau į keistą troškimą ir iliuziją, kad kilogramai turi ištirpti savaime - toliau valgant nenaudingą maistą ir nesimankštinant. Kilogramai netirpo, tvirtai laikėsi savo pozicijų, o aš pykdavau ant viso pasaulio - juk jis man taip padarė. Prisidėjo ir fiziniai skausmai - galvos, skrandžio. Suriesta jų, kartais gulėdavau valandų valandas melsdama Dievo pagalbos, nes vaistai nepadėdavo. Išgyvenau depresijos epizodą, gėriau vaistus, konsultavausi su specialistais. Patyriau nerimo fragmentų"". Per tuos porą metų jos kūne prisikaupė tiek nemalonių, dalykų, kad organizmas neatlaikė, vieną dieną pajuto tarsi trumpą sujungimą, lyg kažkas būtų stipriai papurtęs. Radosi sveikas pyktis, sukėlęs norą suprasti, kas vyksta, kodėl ji taip blogai jaučiasi ir kaip visa tai pakeisti. „Supratau tiesiog pavargusi nuo priešiškumo sau, todėl patraukiau nagus nuo savo sudraskytos, sukruvintos sielos, pasidariau gražų manikiūrą ir sėdau rašyti knygos"", - šiandien pasakoja Lavija ir sako supratusi, kad keturiasdešimtmetį pasitiko daug veikdama, siekdama, dirbdama ir darydama, bet ne tiesiog būdama. Atsirado noras ir net azartas stebėti ir pažinti save iš naujo - ką dabar mėgsta, kokia yra, ir kuo ypatingas šis tarpsnis. LNK nuotr./Lavija Šurnaitė Radijo laida „Gyvenimo citrinos"" taip pat padėjo kitaip žvelgti į save, gyvenimo pokyčius, nepatogumus, nemalonumus, sveikatos nesklandumus. Iš kiekvieno pokalbio knygos autorė išsinešdavo nepaprastą susižavėjimą žmonėmis, kurie tiesiai žvelgia į jiems tekusius iššūkius ir mėgina su jais susidoroti. Susitikimai su įvairaus likimo žmonėmis budino ir stiprino sąmoningumą, savęs priėmimo kelią. „O kai prisiminiau primirštą humorą ir ironiją, keisti požiūrį pasidarė dar lengviau"", - šypsosi ir priduria, kad visuomenė kol kas ne iki galo teisinga amžėjantiems vyrams ir moterims. „Ar kas kada nors turėjo priekaištų George Clooney’iui dėl jo žilumo (beje, gana ankstyvo). Maža to, jis patraukliai vadinamas „silver fox"". Tuo tarpu, kai aktorė Sarah Jessica Parker pasirodė viešumoje su nenudažytomis žilomis sruogomis, kilo pasipiktinimo banga - kaip ji drįsta neslėpti žilstančių plaukų!"" - primena ir tuo pačiu džiaugiasi, kad televizijos eteris Lietuvoje pagaliau priklauso brandžioms moterims. Zaneta Pau Photography nuotr./Lavija Šurnaitė Lavija gerai žino, kad buvo laikas, kai televizijos pasaulio koridoriuose sklandė nerašyta taisyklė - televizoriaus ekrane pageidautinta rodytis iki tam tikro amžiaus, šiukštu nepražiūrint meto, kai kamera nustos tave mylėti. „Kameros nemeilė - tai matomos raukšlės ar raukšlelės, veido ovalo pasikeitimas, vystanti kaklo oda, apvalesnė figūra ir kiti amžėjimo požymiai, turėdavę likti eterio paraštėse, - pasakoja. - Mūsų dienomis eterį valdo brandžios moterys, asmenybės, kurioms ne tik per 40, joms daugiau nei 50, 60 ar net 70. Žiūriu į šias laidų vedėjas, ir mano širdis dainuoja, kaip ūgtelėjo mūsų visuomenė bei supratimas apie moteris kadre. Žiūrovių savivertė stiprėja, kai ekrane mato dirbančias įvairaus amžiaus moteris. Amžiaus ribos trinasi, jaunystė nebėra vienintelis svertas. Įstrigo perskaityta mintis: „Gražūs jauni žmonės - gamtos atsitiktinumas, o gražūs vyresni - gyvenimo sukurti šedevrai"". „Nemėgink visiems patikti, negali visiems patikti"", - tokius žodžius ji norėtų ištarti sau, jei dabartinė Lavija sutiktų dvidešimtmetę. Dar pasakytų, kad dabartinei labai patinka rutina, ji mėgsta būti su žmonėmis, kurie yra svarbūs, ir nepaiso nuomonės tų, kurie jai nieko nereiškia. Ir kad šiandien leidžia skleistis laisvei, atranda save iš naujo, įgauna kitokių spalvų, naujų stiprybių. Visa tai lemia gerą savijautą ir, svarbiausia, - taiką su savimi. Valdo Kopūsto / 15min nuotr./Lavija Šurnaitė Peržengusią 40 metų slenkstį, Laviją ėmė džiuginti dalykai, kurie anksčiau atrodė babyčių reikalas. Štai jos sąrašas veiklų, kurias labai smagu daryti tada, kai nori geriau su savimi susipažinti ar būti nemadinga. Skaityti knygą. Išbandyti naują kulinarinį receptą̨. Surinkti dėlionę̨. Išmokti naujų įgūdžių. Rašyti jausmų, refleksijų̨ dienoraštį̨. Klausytis muzikos. Šokti. Susitvarkyti namus. Išbandyti piešimą (tapymą). Atlikti „pasidaryk pats"" projektą namuose (pvz., atnaujinti pabodusį baldą). Daryti mankštą. Žiūrėti dokumentiką. Pramokti groti muzikiniu instrumentu. Mokytis užsienio kalbos. Rašyti laiškus. Išbandyti naujas makiažo (šukuosenų) versijas. Persodinti kambarinius augalus. Klausytis audioknygų. Eiti pasivaikščioti. Pasivažinėti dviračiu. Leistis į žygį. Iškylauti gamtoje. Kapstytis sode arba užveisti balkono darželį. Fotografuoti. Stebėti žvaigždes. Stebėti paukščius artimiausiame miške (labai pravers žiūronai). Apsilankyti botanikos sode. Apsilankyti sendaikčių turgelyje. Patyrinėti apylinkes. Sportuoti. Atrasti savo miesto garsias vietas. Eiti į kino teatrą. Savanoriauti. Vedžioti šunį. Šį sąrašą galima nuolat pildyti pagal savo svajones ir įsivaizdavimus.","Lavija Šurnaitė knygoje „Suaugusių moterų klubas“ dalijasi savo asmenine patirtimi apie amžiaus pokyčius ir moterų lūkesčius, skatindama moteris priimti save ir atrasti naujus gyvenimo džiaugsmus po keturiasdešimties. Autorė atskleidžia, kaip svarbu ne tik veikti ir siekti, bet ir tiesiog būti, paž"
"CBF visiems Brazilijos lygoje žaidžiantiems klubams pranešė, kad nuo šiol geltonomis kortelėmis baus žaidėjus, kurie rungtynių metu pamėgins atsistoti ant kamuolio abiem kojomis. Tai - veiksmas, kurį retsykiais atlieka kūrybingiausi futbolininkai. Tiesa, dažnai jis laikomas tokiu, kuris skirtas pasityčioti iš varžovų. Konfederacija tokį sprendimą grindžia „traumų tikimybe, rungtynių trikdžiais, provokacijomis ir nepagarba varžovams"". Vis dėlto ryškioms futbolo žvaigždėms tokia nauja taisyklė nepatinka. Bene garsiausiai nuskambėjo Brazilijos įžymybės Neymaro, dabar žaidžiančio „Santos"" klube, komentaras instagrame. „Futbolas darosi vis nuobodesnis ir nuobodesnis"", - rašė rezultatyviausias Brazilijos rinktinės futbolininkas. Vida Press nuotr./Neymaras Apie naująją taisyklę pasisakė ir San Paulo „Corinthians"" atstovaujantis olandas Memphis Depay'us, kuris visai neseniai atliko tokį veiksmą per rungtynes su „Palmeiras"" bei išprovokavo varžovų įsiūtį. „VAR turėjo peržiūrėti epizodą pirmajame kėlinyje, kai buvo akivaizdi raudona kortelė. Bet vietoje to, jie renkasi kurti taisykles, kad žaidėjai nebegalėtų stovėti ant kamuolio - apie ką mes šnekame? - piktinosi buvęs „Manchester United"", „Barcelona"" ir Madrido „Atletico"" puolėjas. - Jei tai tęsis ir toliau, futbolas dėl sprendimų priėmėjų kaltės judės klaidinga kryptimi. Brazilijoje futbolas žaidžiamas ne tik kojomis, bet ir galva. Tad jie turėtų priiminėti geresnius sprendimus.""","Brazilijos futbolo konfederacija nusprendė bausti geltonomis kortelėmis žaidėjus, kurie rungtynių metu atsistoja ant kamuolio abiem kojomis, siekdama sumažinti traumų tikimybę ir nepagarbą varžovams. Ši nauja taisyklė sukėlė nepasitenkinimą tarp žvaigždžių, tokių kaip Neymaras ir Memphis Depay'us, kurie mano,"
"Eilės į baseinus Štai šeštadienio popietę į Varėnos baseiną suplūsta Šalčininkų, Eišiškių, Daugų ar Vilniaus gyventojai. Į Jonavą ar Kupiškį plūstama iš Panevėžio. Tomo Juknevičiaus nuotr. / Varėnos baseinas Atsargiai reikėtų važiuoti į Molėtų ar Širvintų baseinus - ten šeštadienio popietę irgi kamštis. Didžioji dalis plaukikų yra iš šiaurinių Vilniaus mikrorajonų, jiems iki baseinų - 40-50 kilometrų. Molėtų TVIC archyvo nuotr. / Molėtų baseinas Pasvalio baseinas savaitgaliais tampa ne tik vietinių, bet ir kaimyninių rajonų bei Latvijos gyventojų traukos centru. Savaitgaliais čia dažnai galima išgirsti latviškai kalbančius lankytojus, atvykusius iš Bauskės apylinkių. Nors Bauskėje taip pat veikia baseinas, daugelis renkasi Pasvalį - ne tik dėl palankesnių kainų, bet ir dėl platesnio siūlomų veiklų spektro. Ypač didelio susidomėjimo sulaukia vandens mankštos, kurios pritraukia įvairaus amžiaus žmones. Mamoms su mažyliais itin patinka kūdikių vandens mankštos - į jas atvyksta net iš tolimesnių rajonų. Savaitgaliais čia dažnai galima išgirsti latviškai kalbančius lankytojus. Į Ignaliną važiuojama iš Švenčionių ar Visagino. Tauragės baseino apgultis būna nuo spalio pradžios iki balandžio vidurio. Į jį vykstama iš tų vietų, kur nėra baseinų - Jurbarko, Šiaulių ar Raseinių. Praėjusio itin šalto šeštadienio pavakarę visi 120 raktelių nuo daiktų saugojimo spintelių buvo išdalinti. Standartinė 2 val. kaina - 10 eurų. Tauragės sporto centro nuotr. / Tauragės baseinas Varėnos sporto centro vadovas Povilas Tamulynas žeria štai tokius skaičius - baseinas ir treniruoklių salė 2024 metais sulaukė 27,5 tūkst. lankytojų - 15 proc. daugiau nei 2023 metais. Tomo Juknevičiaus nuotr. / Varėnos baseinas Kultūra prieš baseiną Kaišiadorių turizmo ir verslo informacijos centro turizmo vadybininkas Aurelijus Balčiūnas ne kartą iš turistų sulaukė padrąsinančių sakinių - po Žąslius ar Žiežmarius mus varinėkite drąsiau - pailsėsime Jonavos, Prienų ar Varėnos baseinuose. „Jaunoji karta baseinų darbo laikus išmano puikiai, todėl kultūriniai maršrutai būna suderinti ir su jėgų atstatymu"", - šypteli Aurelijus. Toks reiškinys yra tik Pasvalio krašte. Pasvaliečiai tikina, kad bene trečdalis atvykėlių į baseiną jau būna aplankę Smegduobių parką, unikalią vietą Pasvalyje, kuri neturi analogų ne tik Lietuvoje, bet ir visame pasaulyje. Tai didžiausia smegduobių koncentracija vienoje vietoje. Toks reiškinys yra tik Pasvalio krašte. Sandra Martinkienė, Tauragės sporto centro direktoriaus pavaduotoja, baseino lankytojus dažnai nukreipia į Pagramančio apžvalgos bokštą bei Taurų parką. Tauragės sporto centro nuotr. / Tauragės baseinas Gediminas Rainys, Lietuvos prekybos, pramonės ir amatų rūmų asociacijos patarėjas ekonomikos klausimais, teigia, kad būtent baseinai tampa tarsi turizmo sklaidos centrais, iš kur lankytojai vidudienį nukreipiami grožėtis stumbrų pietų puota šalia Zervynų ar pažinti partizanų žeminių netoli Kasčiūnų. G.Rainys nurodė būtent Varėnos rajono atrakcijas. Tomo Juknevičiaus nuotr. / Skulptūra „Jaunasis grybautojas"" Varėnoje, skulpt. Rūta ir Nerijus Kavaliauskai Žavi lėtesnis gyvenimas „Vienadienių turistų srautai į Molėtus - milžiniški. Visi lyg išprotėję nori prasieiti Dubingių piliaviete, praeiti Ščiūrio rago ar Jurkiškio upelio pažintiniais takais"", - G.Rainiui pritaria Daiva Kulienė, Molėtų turizmo ir verslo informacijos centro direktorė. „Apsilankymas Lietuvos etnokosmologijos muziejuje, plaukiojimas laivais Dubingiuose ar Mindūnuose - tai atgaiva ir vilniečiams, ir kauniečiams"", - sako D.Kulienė, kuri pateikia dar ir statistiką. Per 2024-uosius metus Molėtuose atsidarė bene 6 restoranai, o savaitgaliais gidą kartais būna sunku prisišaukti. Molėtų TVIC archyvo nuotr. / Lietuvos etnokosmologijos muziejus „Tas kultūrinio ir sportinio pažinimo džiaugsmas bei lėtesnis gyvenimo tempas gali būti akstinas Vilnių keisti į Valkininkus, Molėtus, Tauragę ar Pasvalį"", - sako G.Rainys. Jo teigimu, baseinai Islandijoje yra tapę kultūros lopšiais ir jaunimo traukos centrais. „Iš tos tolimos salos reikia kopijuoti patirtį"", - priduria G.Rainys.","Lietuvoje baseinai tampa svarbiais traukos centrais, pritraukiančiais lankytojus iš įvairių miestų ir net Latvijos, dėl plataus siūlomų veiklų spektro ir konkurencingų kainų. Be to, jie prisideda prie turizmo skatinimo, nes lankytojai dažnai derina plaukiojimą baseinuose su kultūrinėmis ir gamtinėmis ekskursijomis"
"Tokiame lygyje Lietuvos ledo ritulio jauniai dar niekada nėra buvę. Bet jie beldžiasi į duris. Pernai mūsiškiams pritrūko vienos pergalės - I diviziono B grupėje jie pelnė sidabrą. Nors pusė talentingosios kartos „paseno"" ir žaisti su 18-mečiais nebegali, juos pakeis ne mažiau ambicingi 2008-ųjų kartos žaidėjai. „Matysime, ką jie parodys. Kol dar nežaidė pasaulio čempionate, nesinori jų labai išgirti, kaip ir pasmerkti, nes pagrindo tam nėra. Jie prisijungs prie likusio stuburo - 2007-ųjų kartos"", - portalui 15min dėstė jaunių rinktinės vadovas Simas Baltrūnas. hockey.lt nuotr./Simas Baltrūnas Jauniai vakar jau sužaidė vienas kontrolines rungtynes - 4:0 nuskriaudė japonus. Šįvakar jų laukia antros ir paskutinės - su Pietų Korėjos bendraamžiais. Abi šios rinktinės, o taip pat Prancūzija, Lenkija ir Estija bus lietuvių varžovės balandžio 13-19 dienomis Kaune vyksiančiose pasaulio U18 čempionato I diviziono B grupės kovose. „Svarbiausi mūšiai vyks čempionate. Čia daugiau žvalgyba, sprendžiami įvairūs klausimai"", - draugiškų rungtynių rezultatų nesureikšmino rinktinės vadovas. Rinktinė, kokios nėra buvę Ar pamenate, kas yra paskutinis lietuvis futbolininkas UEFA Čempionų lygoje? Deividas Šemberas 2011 metais. Tuo metu ledo ritulio Čempionų lygoje šiemet ant ledo pasirodė net du mūsiškiai - 17-mečiai Simas Ignatavičius ir Dovydas Jukna, atstovaujantys titulą gynusiai „Geneve-Servette"" iš Šveicarijos, šiemet kritusiai pusfinalio serijoje. Vyrų Čempionų lygoje. Suprasti akimirksniu Per visą šalies ledo ritulio istoriją Čempionų lygoje yra žaidę tik penki lietuviai: Mantas Armalis, Tadas Kumeliauskas, Emilijus Krakauskas ir šiame sezone tokio šanso sulaukę jaunieji D.Jukna bei S.Ignatavičius. „Tikrai įspūdinga. Ypač tokiai mažai šaliai kaip mūsų. Per visą istoriją esame turėję tik kelis žaidėjus Čempionų lygoje, o čia - iš karto du. Juos ten tikrai vertina"", - džiaugėsi S.Baltrūnas. hockey.lt nuotr./Simas Ignatavičius Abu jie jau ketvirtą kartą vilksis U18 rinktinės aprangą, o talentingai šalies kartai pagaliau priaugus šio amžiaus ribą, bandys užkelti Lietuvos ledo ritulio jaunius ten, kur jis dar niekada nėra buvęs. „Tokios rinktinės niekada nesame turėję. Nei vyrų, jaunimo ar jaunių. Pirmą kartą istorijoje rinktinėje žais 98 proc. užsienyje rungtyniaujančių ledo ritulininkų"", - stebėjosi ir pats Lietuvos čempionu su Vilniaus „Hockey Punks"" klubu šiemet tapęs vartininkas S.Baltrūnas. Čia pat paaiškinęs, kodėl.","Lietuvos ledo ritulio jauniai siekia istorinių aukštumų, su nekantrumu laukdami pasaulio U18 čempionato I diviziono B grupės kovų, o rinktinėje pirmą kartą dominuoja užsienyje rungtyniaujantys žaidėjai. Nors pusė ankstesnės kartos jau negali žaisti, juos pakeis ambicingi naujieji talentai, kurie jau pasižymėjo draugiškose rungtynėse."
"Septintą vietą užimanti „Ūla"" sąlygas diktavo tik pirmo kėlinio pradžioje. Įpusėjus kėliniui iniciatyvą perėmė ir antrame kėlinyje dominavo dėl antros vietos reguliariajame sezone kovojantys „Varsa-Stronglasas"" rankininkai. Alytiškiai laimėjo Dzūkijos derbį 36:30 (16:14). Rezultatyviausiai nugalėtojų gretose žaidė Vilius Juozaitis, pelnęs 10 įvarčių, Gabrielius Civinskas įmetė 8 įvarčius, Arminas Stankūnas prie pergalės pridėjo 7 įvarčius. „Ūlos"" komandai 14 įvarčių pelnė rezultatyviausias LRL rankininkas Deivas Eidukonis. Per 20 rungtynių 25 taškus iškovoję „Varsos"" rankininkai pakilo į antrą vietą. Alytaus komanda dabar vienu tašku lenkia Kauno „Granitą-Karį"" ir dviem taškais - Vilniaus „Šviesą"". Tiesa, „Varsa"" už pagrindines konkurentes yra sužaidusi rungtynėmis daugiau. „Rungtynės Varėnoje mums klostėsi sunkokai ir nesu patenkintas mūsų žaidimu. Bet mūsų tikslas buvo iškovoti du taškus ir šį tikslą įgyvendinome. Dabar ruošiamės paskutinėms reguliariojo sezono rungtynėms, kurios bus nemažiau svarbios, - sakė „Varsos-Stronglaso"" treneris Egidijus Petkevičius. - Ne viskas nuo mūsų pačių priklauso, ar užimsime antrą vietą reguliariajame sezone. Reikės tikėtis ir palankių rezultatų kitose rungtynėse. Norisi baigti reguliarųjį sezoną pergalėmis ir su tokia nuotaika pradėti atkrintamąsias varžybas. Pasitikėjimas savo jėgomis padėtų lemiamoje sezono stadijoje."" Iš viso reguliariajame LRL sezone dar liko 6 rungtynės. Reguliarusis sezonas baigsis balandžio 5 dieną. Reguliariojo sezono nugalėtojų vardą ir tiesioginį kelialapį į pusfinalį jau anksčiau užsitikrino Klaipėdos „Dragūno"" rankininkai. 2-7 vietas užėmusios komandos atkrintamąsias varžybas pradės nuo ketvirtfinalio.","„Varsa-Stronglasas“ rankininkai laimėjo Dzūkijos derbį prieš „Ūlą“ 36:30 ir pakilo į antrą vietą turnyrinėje lentelėje, tačiau jiems dar reikia palankių rezultatų kitose rungtynėse, kad išsaugotų šią poziciją iki reguliariojo sezono pabaigos. Nors komanda iškovojo svarbius tašk"
"Infrastruktūros plėtra suplanuota siekiant Europos Sąjungos tikslo užtikrinti, kad pagrindiniuose valstybių keliuose, kas 60 kilometrų, būtų įrengtos itin greito įkrovimo stotelės. „Enefit"" viešojo įkrovimo tinklo vystymo vadovas Tomas Žilionis sako, kad nors dabar viešojo įkrovimo tinklas sparčiai plečiamas, EK skiriama parama procesus gerinant vairuotojų patirtį dar labiau paspartins. „16 naujų lokacijų vien Lietuvoje, kuriose atsiras po dvi itin greito įkrovimo, 320 kW galios, stotelės elektromobilių vairuotojų patirtį ženkliai pagerins. Stotelės bus įrengtos prie strategiškai svarbių, pagrindinių Lietuvos kelių. Kartu su kolegomis užsienyje siekiame, kad patogiai keliautumėme ne tik savo šalyse, bet taptumėme viso Europos elektromobilių tinklo dalimi. Norime, kad mūsų klientai patogiai keliautų ir po Baltijos šalis, ir po Vakarų Europą"", - sako T.Žilionis. Gauta parama bus panaudota įrengiant įkrovimo stoteles 3-ose Estijos, 6-ose Latvijos, 25-ose Lenkijos naujose lokacijose. Tai jau trečioji EK parama per ketverius metus, kuriomis iš viso gauta 7,5 mln. eurų viešojo įkrovimo infrastruktūros plėtrai. Itin greito įkrovimo stotelės bus įrengtos iki 2027 m. pabaigos. Šiuo metu visą „Enefit"" įkrovimo stotelių tinklą sudaro 610 stotelių. Lietuvoje „Enefit"" įkrovimo stotelių skaičius praėjusiais metais viršijo 200 ir toliau sparčiai auga. Numatoma, kad iki 2026 m. pabaigos „Enefit"" tinklo įkroviklių skaičius mūsų šalyje pasieks 1000.","„Enefit"" planuoja iki 2027 m. įrengti itin greito įkrovimo stoteles pagrindiniuose Lietuvos keliuose, pasinaudojant Europos Komisijos parama, siekiant pagerinti elektromobilių vairuotojų patirtį ir užtikrinti patogų keliavimą po Europą."
"Socialiniame tinkle „Facebook"" pradėjo plisti laidos „Nesiaukite live"" epizodas. Laidoje J.Jankevičius į svečius pasikvietė Vytautą Mikaitį. Laida sukosi apie V.Mikaičio gyvenimą, keliones, nuotykius, tačiau netrukus Justinas pradėjo mėgdžioti R.Žemaitaitį bandydamas atkartoti jo kalbos manieras. Vėliau Justinas į kreipėsi ir į patį Žemaitaitį bei pakvietė jį atvykti į laidą. Šis smagus Justino pokštas sulaukė garsių publikos plojimų ir šypsenų. Tačiau socialiniuose tinkluose, po pasidalintu vaizdo įrašu, komentarų skiltyje, pasipylė kitokios reakcijos. Politiką palaikantys žmonės ėmė plūsti Justiną ir teigė, kad tai nemandagu ir visai nejuokinga. „Kaip lėkšta. Gerbtų bent save"", - rašė vienas komentatorius. „Nesuprantu tokių žmonių, ką jie apie save masto"", - pridūrė kitas. „Viskam turi buti ribos rimtai"", - pasipiktinęs pridūrė kitas. J.Jankevičius sureagavo į žinutes po vaizdo įrašu ir išsakė savo nuomonę po vienu iš komentarų. „Šiame vaizdo įraše nėra įžeidimų, bet suprantu apie ką jūs. O gali būt, kad humoro funkcija tėra visuomenėje vykstančių procesų refleksija ir ką išmokome iš pastarųjų dviejų „Nesiaukite Live"" vaizdo įrašų, tai, kad didesnė problema - begalinis žmonių noras įsigyventi į aukos vaidmenį, įsižeidžiant už kitus. Trapus ego yra nūdienos visuomenės rykštė. Taip lengvai pažeidžiamas orumas yra, visų pirma, susireikšminimo ir jo deficitinio kiekio indikatorius"", - į komentarą atsakė Justinas.","Socialiniame tinkle „Facebook"" pasirodęs „Nesiaukite live"" epizodas sulaukė prieštaringų reakcijų: nors Justino Jankevičiaus pokštas imituojant R.Žemaitaitį žiūrovų sukėlė juoko, socialinių tinklų komentatoriai kritikavo šį veiksmą kaip nemandagu ir nejuokinga."
"LNK laidoje „Bus visko"" moteris neslėpė, kad skyrybos buvo sunkus iššūkis ir išbandymas, kurio nelinkėtų niekam. Tačiau šiandien ji drąsiai pripažįsta, kad net ir tokios skaudžios gyvenimo pamokos gali daug ko išmokyti : „Aš niekada neskaičiavau pinigų. Mes tikrai gerai gyvenome. Dabar aš išmokau skaičiuoti pinigus ir pati priimti sprendimus. Todėl galiu jaustis ne tik laisva, bet ir nepriklausoma moterimi."" Diana išgarsėjo prieš du dešimtmečius dalyvaudama muzikiniame realybės šou, o vėliau pasirinko šeimai skirtą kelią, atidėdama sceną į šalį. Ji sako, kad šio sprendimo niekada nesigailėjo, nes tai leido jai skirti visą dėmesį vaikams ir šeimos gyvenimui. Tačiau prieš kelerius metus likimas pasisuko kitaip - gyventi teko išmokti iš naujo. „Žinote, sakoma, kad moteris turi šeštąjį jausmą ir jaučia, kai kažkas vyksta ne taip. Mano atveju aš nieko nejutau ir nieko nesupratau. Vyras tiesiog pasakė, kad mus palieka. Man prireikė penkių metų, kad visiškai pasveikčiau. Tuo metu buvo sunku, tačiau šiandien suprantu, kad būtent šie išbandymai man padėjo tapti stipresne, savarankiškesne ir dar labiau vertinančia gyvenimą."" LNK nuotr./Diana Dargienė Šiandien aktyviai su muzika dirbanti moteris visa širdimi pasinėrusi į darbą ir moko vaikus vokalo subtilybių. Todėl, kad vėl ryžtųsi atverti seniai užgijusias žaizdas ir priimtų sprendimą garsiai kalbėti jai prireikė ne vienos savaitės. Vis dėlto, žiūrėdama į šviesesnį rytojų ir jau kurdama naujus ateities planus Diana sako: „Mane labai džiugina galimybė padėti kitiems. Jei mano istorija įkvėps bent vieną moterį, kuri šiuo metu išgyvena sunkų laikotarpį, tai jau bus didžiausias atlygis. O visoms moterims patariu, jog reikia turėti savo finansus! Mes nė viena nežinome, kas mūsų laukia. Jeigu tuo metu aš būčiau atsidėjusi pinigų, nebūtų reikėję skaičiuoti paskutinių centų."" Kodėl ne vienerius metus žinią apie savo skyrybas Diana slėpė net nuo artimiausių žmonių? Kokios klaidos nekartotų, jeigu galėtų atsukti laiką atgal? Ar po skaudžių išgyvenimų Diana vis dar tiki meile ir ar kam nors jau pavyko užkariauti moters širdį? Tai ir dar daugiau - jau šį antradienio vakarą laidoje „Bus visko"", 20 val., tik per LNK.","Diana Dargienė, kalbėdama LNK laidoje „Bus visko"", atvirai pasakoja apie skaudžių skyrybų patirtį, kuri ją išmokė finansinio savarankiškumo, ir tikisi, kad jos istorija įkvėps kitas moteris. Ji taip pat atskleidžia, kaip po sunkumų vėl ėmėsi muzikos ir moko vaikus vokalo, o savo patirtimi dalijasi siekdama padėti kitiems."
"Net pagrindinė partija - su daug frakcijų Švenčionių rajono savivaldybės taryba - viena iš tų Lietuvoje, kur ryškią daugumą turi viena partija. Šiame rajone tai yra „Laisvė ir teisingumas"", kuriai priklauso ir tiesiogiai išrinktas meras Rimantas Klipčius, laimėjusi 15 mandatų iš 25-ių galimų. Stebina nebent tai, kad tie 15 tarybos narių, išrinktų pagal „Laisvės ir teisingumo"" partijos sąrašą, nėra viena didelė ir vieninga frakcija, o... net septynios frakcijos! „Už liberalų atvirumą"", „Progresui"", „Už Švenčionių rajoną"", „Už permainas"", „Už pokyčius"", „Už iniciatyvumą"" ir „Laisvė ir teisingumas"" - štai tokie šių frakcijų pavadinimai surašyti Švenčionių rajono savivaldybės interneto puslapyje, o tose frakcijose tėra vos po du arba tris narius, nes tiek mažiausiai narių frakcijoje privalo būti pagal Vietos savivaldos įstatymą. Tie 15 tarybos narių, išrinktų pagal „Laisvės ir teisingumo"" partijos sąrašą, nėra viena didelė ir vieninga frakcija, o... net septynios frakcijos! Prie valdančiosios daugumos iki praėjusio rudens buvo prisijungę ir po du narius turinčios Lietuvos lenkų rinkimų akcija-Krikščioniškų šeimų sąjunga (LLRA-KŠS) bei Lietuvos valstiečių ir žaliųjų sąjunga (LVŽS). Opozicijoje tebuvo likę 6 socialdemokratai, jų atstovas Šarūnas Birutis buvo ir opozicijos lyderis. Beje, Socialdemokratų partijos atstovai Švenčionyse irgi turi dvi frakcijas - Socialdemokratų ir „Už atvirą savivaldą"" po tris narius. LLRA-KŠS bei LVŽS turi po vieną frakciją, bet gal tik todėl, kad iš abiejų šių politinių jėgų į tarybą pateko vos po du politikus. Antra opozicija","Švenčionių rajono savivaldybės taryboje „Laisvė ir teisingumas“ partija turi ryškią daugumą, tačiau partijos atstovai yra susiskirstę į septynias skirtingas frakcijas. Opozicijoje dominuoja socialdemokratai, kurie taip pat yra padalinti į dvi frakcijas."
"Daugiau apie eismą - rubrikoje Gazas.lt Kiek anksčiau sezonas prasidėjo Klaipėdoje Šiauliuose, Panevėžyje, Kėdainiuose, Marijampolėje, Jonavoje bei Alytuje. Daugiau paspirtukų sugrįžo ir į Vilniaus bei Kauno miestus, kuriuose dalimi paspirtukų buvo galima naudotis ir šaltuoju laikotarpiu. Netrukus į Vilnių grįš ir elektriniai dviračiai. „Lietuvoje dalijimuisi skirtas mikrojudumo priemones bent kartą yra išbandę du trečdaliai gyventojų, o net ketvirtadalis naudotojų paspirtuku važiuoja kartą per savaitę ar dažniau. Be to, kasmet šią transporto priemonę išbando tūkstančiai žmonių. Tai rodo, kad elektriniai paspirtukai ir dviračiai jau tapo neatsiejama miesto transporto sistemos dalimi"", - sako Benas Jurlovas, „Bolt"" dalijimosi paslaugų operacijų vadovas. Keliauja į miesto centrą, itin dažnai - apsipirkti „Bolt"" pastebi, kad Vilniuje dažniausi tiek kelionių pradžios, tiek pabaigos taškai yra senamiestis ir ypač Gedimino prospektas - vietos, į kurias gyventojai ir miesto svečiai vyksta siekdami apsilankyti kavinėse, kultūros įstaigose ar apsipirkti. Be to, Vilniuje itin daug kelionių prasideda ir pasibaigia Upės gatvėje, į kurią vilniečiai ir miesto svečiai vyksta poilsiauti Neries pakrantėje, užsiima įvairiomis veiklomis prie Baltojo tilto įkurtose laisvalaikio erdvėse. Kaune - kiek kitokios tendencijos. „Pastebime, kad Kaune didelė dalis kelionių prasideda ir pasibaigia prie didelių prekybos centrų, pvz. tokių kaip „Akropolis"", „Molas"", „Savas"". Taip pat dažnai keliaujama į Santakos parką"", - sako „Bolt"" dalijimosi paslaugų operacijų vadovas. Praėjusiais metais atlikta tarptautinė apklausa parodė, kad apie pusė „Bolt"" naudotojų keliaudami paspirtuku sustoja vietos versluose apsipirkti, pavyzdžiui, apsilanko restoranuose, parduotuvėse ar kavinėse. Be to, 35 proc. respondentų Europoje nurodė, kad įsigijo prekių bent per dvi ankstesnes keliones paspirtuku. 63 proc. paspirtukų naudotojų Lietuvoje, kurie keliaudami paspirtukais apsilanko vietos versluose, nurodė, kad paspirtukai yra greitas ir patogus būdas judėti po miestą, kas ir skatina juos rinktis tokioms kelionėms. 54 proc. apklaustų lietuvių nurodė, kad lengva paspirtukui rasti stovėjimo vietą ir būtent tai palengvina apsilankymą restoranuose, kavinėse ar parduotuvėse. Svarbu - atidumas ir taisyklės Mikrojudumo priemonių sezoną pradedanti „Bolt"" primena, kad vairuojant paspirtuką ar elektrinį dviratį yra labai svarbu laikytis eismo taisyklių, išlikti atidiems ir budriems. Saugaus mikrojudumo priemonių vairavimo principus naudotojai gali prisiminti programėlėje atsidarę skiltį „Saugumas"". Be to, „Bolt"" primena, kad dalijimosi paspirtukais paslaugos naudotojai visada privalo paspirtukus statyti tvarkingai - taip, kad šie netrukdytų kitiems eismo dalyviams. „Programėlėje „Bolt"" yra įdiegta sistema, kurios tikslas - skatinti tvarkingą paspirtukų parkavimą. Po kiekvienos kelionės elektrinio paspirtuko naudotojas privalo padaryti nuotrauką, kurioje matytųsi, kaip jis pastatė paspirtuką. Dirbtinio intelekto sprendimas įvertina nuotrauką ir, jeigu transporto priemonė pastatyta netinkamai, įspėja apie tai vartotoją. Jei po dviejų įspėjimų vartotojo elgesys nepasikeičia, jo prieiga prie mikrojudumo priemonių nuomos blokuojama. Priklausomai nuo pažeidimo rimtumo prieiga gali būti blokuojama skirtingiems laikotarpiams - nuo vienos dienos iki kelerių metų. Pastebime, kad tiek dėl technologinių sprendimų, skatinančių naudotojus palikti paspirtukus tvarkingai, tiek dėl besikeičiančių naudotojų įpročių, sulaukiame vis mažiau pranešimų apie netinkamai paliktus paspirtukus"", - sako B. Jurlovas. Visų platformos „Bolt"" paspirtukų maksimalus greitis yra apribotas iki 20 km/h, o tam tikrose zonose, pavyzdžiui senamiesčio gatvėse, parkuose ar ant tiltų - iki 12 ar 15km/h. „Bolt"" paspirtukais Lietuvoje šiuo metu naudojasi Vilniaus, Kauno, Klaipėdos, Panevėžio, Šiaulių, Alytaus, Marijampolės, Kėdainių, Jonavos ir Trakų gyventojai bei šių miestų svečiai. Daugiau apie eismą - rubrikoje Gazas.lt","„Bolt“ mikrojudumo priemonės, tokios kaip elektriniai paspirtukai ir dviračiai, tapo populiarios Lietuvos miestuose, ypač Vilniuje ir Kaune, kur dažniausiai naudojamos kelionėms į senamiestį ir poilsio zonas. Svarbu laikytis eismo taisyklių, o tvarkingą paspirtukų statymą skatina programėlės dirbtinio intelek"
"Ir tai tikrai nebuvo atsitiktinumas - dar gruodžio mėn. juosta laimėjo geriausio Europos animacinio filmo apdovanojimą, prieš keletą mėnesių ir „Auksinio gaublio"" statulėlę, o kur dar daugybę kitų prestižinių kino apdovanojimų. Galima drąsiai teigti, jog „latviškas potvynis"" tiesiog užtvindė visą kino pasaulį bei tapo vienu geriausių praėjusių metų ne tik animacinių, bet ir kino filmų apskritai. Šiame nuotykių filme stebime juodą smalsų katinėlį, kuriam dėl artėjančio katastrofiško potvynio ir kylančio vandens tenka palikti savo jaukus namus ir leistis į kelionę burine valtimi, kurią, dreifuojančią vandenyje, jis randa atsitiktinai. Valtyje katinėlis aptinka mieguistą kapibarą, su ja ir pradeda nuotykių kupiną kelionę. Prie jų į valtelę jungiasi vis daugiau besigelbėjančių gyvūnų, kurie įprastomis sąlygomis greičiausiai nelabai kartu ir sugyventų ar draugautų. Nelaimės akivaizdoje visiems jiems tenka „suremti pečius"", pasitikėti vienam kitu ir veikti išvien. Šioje ne tik smagumų, bet ir rimtų apokaliptinių iššūkių pažersiančioje kelionėje ne tik gyvūnams, bet ir žiūrovams prieš akis vis atsivers nauji ir tikrai dar nematyti vaizdai horizonte. Filmas be jokių dialogų, juostoje skamba tik originali muzika, tad šis pasakojimas kuo puikiai tiks plačiausiai įmanomai auditorijai - nuo pačių mažiausiųjų iki jau vyriausiųjų šeimos narių ar bičiulių. Tik šį savaitgalį, kovo 7-9 d., „Telia Play"" suteikia išskirtinę progą pamatyti „Oskarą"" laimėjusį latvių animacinį filmą „Potvynis"". Nuoroda į animacinį nuotykių filmą „Potvynis""","Latvių animacinis filmas „Potvynis“, pelnęs daugybę prestižinių apdovanojimų, įskaitant „Oskarą“, pasakoja apie juodą katinėlį, kuris dėl potvynio leidžiasi į nuotykių kupiną kelionę su kitais gyvūnais, o šį savaitgalį jį galima išvysti „Telia Play“ platformoje."
"Visi žino, kad Ispanija yra viena populiariausių atostogų krypčių ne tik Europoje, bet ir pasaulyje. Didelė šalis su turtinga gamta, istorija ir kultūra turi išties daug ką pasiūlyti ir būtų sudėtinga išvardinti visas lankytinas vietas. Tačiau „Baltic Tours"" ekspertai įvardino 5 priežastis, dėl ko savo atostogoms turėtume rinktis šią nuostabią šalį. Ir nesvarbu, kur keliausite - į didžiausius miestus, įspūdingas pakrantes ar šiai šaliai priklausančias salas - Ispanijoje jūsų atostogos bus tiesiog nuostabios. 1. Gražiausi paplūdimiai - net išlepintiems keliautojams Ispanijos gamta yra tokia įvairi, kaip ir pačios šalies kultūra bei tradicijos. Keliaudami po šią šalį gamtos mylėtojai ras viską, ko geidžia širdis: kalnus ir ochros spalvos smėliu padengtas dykvietes, Kanarų salų kraštovaizdžius, primenančius mėnulį, ir ilgiausiai besidriekiančius smėlio paplūdimius prie žydros Viduržiemio jūros ar Atlanto vandenyno. Bene labiausiai išlepinti tie atostogautojai, kurie planuoja poilsį Ispanijos paplūdimiuose. Kelionės į Ispaniją turi begalę pasirinkimų - išrinkti gražiausią vietą išties nelengva, nes žemyno pakrantės ilgis viršija 3000 km. Dėl įspūdingų įlankų ir švarių, smėlėtų paplūdimių keliautojai dažnai renkasi Kosta Brava arba Kosta Dorada pakrantes - keliauja į Barseloną arba į mažesnius kurortus, tokius kaip Sitges, Salou. Piečiau palei Viduržiemio jūrą turistai apsistoja Valencijoje, Alikantėje ar prabangioje Marbelijoje. Keliones į Malagą palengvina tiesioginiai skrydžiai. Nuostabiais Ispanijos paplūdimiais lietuviai mėgaujasi ne tik žemyne, bet ir Ispanijos salose. Viena iš mėgstamų, didžiausia Balearų salyno sala, esanti Viduržiemio jūroje - Maljorka, garsėjanti smėlėtais paplūdimiais, nuostabia gamta ir puikia tradicine ispanų virtuve. Ieškantys smagių vakarėlių ir nuotykių keliauja į kitą šio salyno salą - Ibizą. Kanarų salas: Lanzarotę, Fuerteventurą, Tenerifę ar Gran Kanariją, itin pamėgę tie, kurie nori visus metus mėgautis saule, vandens pramogomis ir šiltu klimatu, nes pastarosios nutolusios daugiau nei 1000 kilometrų nuo Ispanijos žemyninės dalies link pusiaujo, todėl čia atvykusius pasitinka visada amžinas pavasaris. Kelionės į Tenerifę laikomos lietuvių žiemos išsigelbėjimu, kuomet savaitę kitą galima atsikvėpti nuo žiemiškos žvarbos. Barselona / „Baltic tours"" nuotr. 2. Senosios ispanų virtuvės tradicijos ir modernioji gastronomija Vien pagalvojus apie ispaniškus delikatesus ar kasdienius užkandžius, tokius kaip tapas, paelijas, Iberiko kumpį, alyvuoges ar saldųjį riešutinį torone, kaupiasi seilės. Maisto gurmanai iš viso pasaulio atkeliauja mėgautis senosiomis Ispanijos virtuvės tradicijomis, kaip vienu iš būdų pažinti šalį. Kiekvienas Ispanijos regionas dėl savo geografijos, klimato ir susiklosčiusios istorijos turi būtent juos pristatančius patiekalus, ir nesvarbu, kur juos ragausite - „Michelin"" restorane, kurių Ispanijoje yra daugiau nei 1,5 tūkst. ar paprasčiausiame bare, pasiruoškite pilvus ir leiskitės į skanius atradimus. Jei esate tikras maisto žinovas arba norite tokiu tapti, keliaukite į Ispanijos šiaurėje esantį San Sebastianą. Su 10 „Michelin"" žvaigždutėmis pažymėtų restoranų elegantiškasis kurortas yra viena geriausių gastronominių vietų pasaulyje. Bet, jei nesate pasiruošę išlaidauti, užsukite į „pintxos"" barus, kuriuose gausite ne ką prastesnius užkandžius su krevetėmis, lėtai vyne virta jautiena arba saldžius duonos virtinukus. Madridas, Barselona, Valencija ar Sevilija taip pat garsėja savo restoranais ir jų kiekiu - šiuose miestuose drąsiai ragaukite jūros gėrybių, vietinių sūrių, įvairiausiai paruoštų Ispanijoje užaugintų daržovių, Iberiko kiaulienos ar žymiųjų paelijų (ryžių troškinio) su triušiena, vištiena ar jūrų gėrybėmis. Valensija / „Baltic tours"" nuotr. 3. Turtingas Ispanijos paveldas ir kultūra Ispanijos istorijai didžiausią įtaką turėjo Romos imperijos palikimas, arabų invazija ir krikščionybė - šių laikotarpių palikimas matomas šalies architektūroje, atsispindi ispanų kalboje ir tradicijose. Pažintį su šalies architektūra pradėkite nuo pribloškiančios „Sagrada Familia"" bažnyčios Barselonoje. Keliaudami Katalonijoje užsukite į žavų sniego baltumo uostą Kadaką, Kosta Brava pakrantės perlą, įsikūrusį prieš gerus 1000 metų. Kalnuose aplankykite Žironos miestelį Castellfollit de la Roca, įsikūrusį ant lavos išgraužtos uolos ir nukelsiantį jus į tikrus viduramžius. Geriausius muziejus rasite Madride, o Valencijoje užsukite į tikrą šalies pasididžiavimą - futuristinį menų ir mokslo miestą. Andalūzijoje aplankykite regiono „šventosios"" trejybės miestus - Seviliją, Kordobą ir Granadą - vien ko verti flamenko šokiai gatvėse, aistringai nusiteikę bulių tramdytojai ir žirgų nešini „caballeros"", įspūdingi „Alkazaro rūmai"" ir sodai bei daugybė tikros andalūzietiškos kultūros, kurios laikui bėgant nesugadino ir nepakeitė turistų srautai. Sevilija / „Baltic tours"" nuotr. 4. Švelnus klimatas visus metus Ispanija yra viena šilčiausių ir saulėčiausių Europos šalių, kur saulė šviečia daugiau nei 320 dienų per metus, o tai reiškia - beveik visada. Todėl keliautojai šią šalį renkasi ne tik šiltuoju metų laiku, bet atvyksta čia ir vėlyvą rudenį, žiemą ar ankstyvą pavasarį, kuomet oras būna švelnus ir būti lauke galima praktiškai visą dieną. Lietuviai labiausiai vertina Viduržemio jūros pakrantės regioną pietuose ir rytuose: Kosta Bravos, Kosta del Sol pakrantės kurortus ir Balearų salas prie rytinės pakrantės. Čia turistai atvyksta beveik visus metus, išskyrus karščiausius vasaros mėnesius, nes oras čia švelnus ir sausas, tad galima mėgautis saulės voniomis, gaminant vitaminą D, ir mėgautis vandens pramogomis. Dėl subtropinio klimato turistai itin pamėgę atostogauti Ispanijai priklausančiose Kanarų salose. Didžiąją metų dalį salose būna drėgna ir šilta, todėl čia keliauja tie, kurie nori vasaros visus metus. Malijorka / „Baltic tours"" nuotr.","Ispanija yra viena populiariausių atostogų krypčių pasaulyje dėl savo nuostabių paplūdimių, turtingos kulinarijos, kultūros ir švelnaus klimato, todėl „Baltic Tours"" ekspertai rekomenduoja ją kaip puikią vietą atostogoms. Šalis siūlo įvairias patirtis nuo įspūdingų gamtos peizažų ir architektūros iki gardžios ispanų virtuvės ir visus metus trunkančio šilto klimato."
"40-metį mininti Simona Albavičiūtė šeštadienį pasidalijo vaizdo įrašu, kuriame matyti, kaip į jos namus įsiveržia Vaidas Baumila ir užgrojęs gitara uždainuoja legendinį savo hitą „Kunigunda"". Po tokio staigmenos - Simona negalėjo sulaikyti ašarų. Pasidalijusi įrašu su portalu Žmonės.lt, jubiliatė atskleidė, kad Vaidas išpildė jos svajonę. „40 gimtadienio rytas prasidėjo taip - susivėlusi, tik iš lovos išlipusi ir su daina, kurios taip norėjau per savo šį gimtadienį. Vaidai Baumila, tu net neįsivaizduoji, kokio dydžio siurprizą šiandien padarei. Per kurį suprantu, kad reikia šiandien išgert kokių valerijonų, nes praverksiu visas savo gražiausias akimirkas. O Vaidas namuose atsidūrė ne šiaip. Kai aš laukiausi, jis išleido „Kunigundą"", kurios dėl nėštumo ir Majuko neteko girdėti gyvai, o taip buvau įpratusi dar radijuje visas dainas išgirsti pirma, vėliau jas mylėti koncertuose. O čia - daina wow, o visus metus namuose. Todėl turėjau kažkokį milžinišką „Kunigundos"" trūkumą, kurį galvojau užpildysiu per šią šventę. Teodoro Biliūno / BNS nuotr./Andrius Židkovas, Simona Albavičiūtė Sakau kartą Vaidui - tu esi mano 40 gimtadienio svajonė, padainuok šią dainą per gimtadienį. Vaidas klausia - kada? Sakau - balandžio 12! Sakoo - oooo, bet žinai, man kitą dieną varžybos Varšuvoje. Siūliau nupirkti vėlesnį lėktuvo bilietą, net perkelusi varžybas į kitą dieną būčiau, jei tik galėčiau, kad „Kunigundą"" girdėčiau! Neseniai su Vaidu buvome viename gimtadienyje, o jis sako - ką veiksi balandžio 12 ryte? Aš pradedu pasakoti, kad bus sesė su šeima, kad valgysim pusryčius, o jis tik nusijuokia ir nueina. O tada lyg tyčia man pasako - aš vis tiek sugalvosiu, kaip tau padainuoti. Galvoju - čia yra žiauru tokius pažadus dalinti tokiai milžiniškai „Kunigundos"" fanei, nu bet ką, toks tas Vaidas. Pasirodo, ne, visai ne toks tas Vaidas. O toks, kuris sugalvoja ir padaro koncertą tavo namuose. Vaidai!"" - rašė S.Albavičiūtė. Vaizdo įrašas:","Simona Albavičiūtė per savo 40-ąjį gimtadienį sulaukė staigmenos, kai Vaidas Baumila atvyko į jos namus ir atliko gyvai jos mėgstamą dainą „Kunigunda“, išpildydamas jos svajonę."
"Pernai lapkritį, minėdamas savo 93-ąjį gimtadienį A.Čekuolis pasidalijo mintimis apie bėgančius metus ir gyvenimą slaugos namuose. Algimantas sakė, kad savo gimtadienius dažnai sutikti tekdavo svečioje šalyje ar tiesiog jūroje, plaukiant su įgula. Vis tik gimtadieniai, prasidedantys skaičiumi 9, jam įdomūs. Niekada nežinai, kiek dar jų liko ir kuris paskutinis. „Kol rašiau knygas, jaučiau, kad gyvenu. Pernai išėjo paskutinioji. Bet ką gali žinoti, gal bus dar viena paskutinė..."" - nusišypsojo tuomet A.Čekuolis. Andriaus Mažeikos nuotr./Algimantas Čekuolis švenčia 93-iąjį gimtadienį Kaip esate pratęs švęsti savo gimtadienius? Dažniausiai - labai paprastai. Jei tais metais per gimtadienį būdavau namuose, susirinkdavo šeima, giminaičiai, valgydavome tortą, keptą mėsą ir ragaudavome raudoną vyną. Dar vieną panašų suėjimą visuomet susiorganizuodavome ir su draugais. Ar gaudavote dovanų? Tiesą sakant, jų vengdavau. Nes tada ir man reikės sukti galvą dėl jų. Ar greitai prabėgo jūsų metai? Tiek daug dalykų, nutikusių dar vaikystėje, man atrodo tokie gyvi, tarsi būtų vakar įvykę. Prisimenu keturiasdešimt pirmuosius, kai mano buvo dešimt, prasidėjus trėmimams, buvome tikri, kad ir mūsų šeimai gresia tas pats. Tas jausmas įstrigęs iki šiandien. Labai aiškiai prisimenu mokyklą ir mokslo draugus. Kaip mokėmės šokti beveik uždraustą šokį - tango. Pamenu, kaip dar vokiečiams būnant, Širvintų progimnazijoje vaikščiojom ratu didžiojoje salėje, o aš žarstekliu nukabinau Hitlerio portretą. Menu tuos siaubo sukaustytus mokytojų, direktoriaus ir mamos veidus... Už tokius dalykus galėjo ir sušaudyti. Kuo toliau, tuo visa tai man atrodo gyviau. Bet ar greitai prabėgo tie metai, ar man tik taip atrodo - negaliu atsakyti. Tiesiog esu gyvenimui dėkingas už juos visus. Algimantas Čekuolis O kaip jūs gyvenate šiandien? Kai atvažiavau į šiuo rūmus Trakuose, direktorei pasakiau, kad gyvensiu čia tiek, kiek man liko. Šio žodžio laikausi. Man čia gerai. Kiekvieną dieną palikęs kambarį, išeinu pasivaikščioti. Į bendras erdves arba, jei oras geras, laukan. Seneliai mėgsta susidraugauti. Todėl, kad namuose, kai visi išeina į darbus, nėra su kuo pakalbėti. Niekas nesikeičia ir tada, kai vidurinioji karta ir mokinukai grįžta po darbo. Man gaila, kad vis dar daug žmonių Lietuvoje mano, kad tokie namai yra „senelių prieglauda"" ar net „ubagynas"". Iš tiesų, čia visai įdomu gyventi. Ir man pačiam keista, kad savo namų jau nepasiilgstu. Po trejų pragyventų metų jaučiuosi taip, lyg čia yra mano namai. Čia viskas pritaikyta senoliams. Gali būti, kad „Medinė kaukė"", kaip sakote, yra paskutinė jūsų knyga. O ar dar prisimenate tą jausmą, kai rankose laikėte pirmąją? Prisimenu. Pirmąja savo knyga laikau 1957 m. išleistą kūrinį „Per tris vandenynus"". Tiesa, tuo metu man atrodė, kad tai dokumentika, žurnalistika, bet ne literatūra. Ir iš viso, jaunystėje niekada nemaniau, kad būsiu rašytoju. Planavau sau kapitono karjerą žvejybos laivyne. Tik greitai paaiškėjo, kad nerašyti tiesiog negaliu. Išleidus pirmąją, knygos išeidavo kone kasmet. Tiesa, kaip tos knygos parduodamos, retai kada bemačiau. Padėjus paskutinį tašką, visada kažkur išplaukdavau - Klaipėdos laivynas buvo didelis. Manto Gudzinavičiaus nuotr./Algimantas Čekuolis Ar galėtumėte išskirti vieną šviesiausių įvykių savo gyvenime? Vienas iš tokių kaip tik ir yra susijęs su pirmąja mano knyga. Kūrinys „Per tris vandenynus"" gimė po kelionės, perplaukus Atlantą, Ledinuotąjį ir gabalą Ramiojo vandenyno. Pamenu šio reiso metu išsilaipinome Providenioje (gyvenvietė Rusijoje, Čiukotkoje, Čiukčių pusiasalyje prie Beringo jūros). Reisas buvo labai ilgas. Todėl išlipus gyvenvietėje, kur moterų yra maždaug 8 kartus daugiau negu vyrų, pašoktum net su pačiu velniu! O koks gyvenimo etapas jums buvo sunkiausias? Apie tai kalbėti nenoriu. Tik pasakysiu, kad sunkiausia gyvenime ne audros ir uraganai jūroje, kai gresia pavojus gyvybei. Beje, sunku man būdavo ir laive su nauju ekipažu. Kiekvieną kartą prieš išplaukiant. Dažniausiai įgula manydavo, kad mane „atsiuntė"". Pasitikėjimą reikėdavo nusipelnyti atvirais pasakojimais ir nuoširdžia draugyste. Bet šiandien džiaugiuosi, kad saugiai atplaukiau į savo uostą. Ar mėgstate svajoti? Taip! Apie savo likimą svajojau daug. Ir smagu, kad šiandien galiu pasakyti, jog gyvenimą nugyvenau dar įdomiau, nei svajojau. Beje, manau, kad svajonės yra dar ir būdas negalvoti apie ligas. Vis tik, kad svajonės pildytųsi - reikia tausoti savo kūną. Reikia žiūrėti, kad per anksti neateitų senatvė. Todėl aš kai pradėjau 15 metų žiemą trintis iki pusės sniegu ar praustis rytais lediniu vandeniu, taip darau iki šiol. Kitas svarbus dalykas, kurį pritaikiau sau - jau gana seniai visiškai atsisakiau alkoholio. Algimantas Čekuolis Ko palinkėtumėte sau gimtadienio proga? Kad kaulų neskaudėtų! Bet labiau nei linkėjimus sau, Algimantas tuomet sakė norintis perduoti padėką visiems tiems, kurie jį dar prisimena. Kiekvieną gimtadienį rašytojas sulaukdavo daugybės sveikinimų įvairiomis formomis ir būdavo už tai labai dėkingas.","Algimantas Čekuolis, minėdamas savo 93-ąjį gimtadienį, dalijasi mintimis apie praeitį, gyvenimą slaugos namuose ir savo rašytojo karjerą. Jis pasakoja apie tai, kaip savo gimtadienius švęsdavo paprastai, prisimena reikšmingus gyvenimo įvykius ir išreiškia dėkingumą už pr"
"Vos prieš kelias dienas degusio komplekso „Bačkonys"" vadovas sako, kad šią vietą įsigijo prieš 35-erius metus. Tuomet kurį laiką turtą draudė, o paskui, kaip pripažįsta, „kažkas apleido ir daug metų nedraudėm"". Tad dabar draudimo išmokos susitvarkant nepagelbės. Eriko Ovčarenko / BNS nuotr./Gaisras Bačkonyse Žada atsitiesti Vis dėlto R.Paškauskas tikina esąs nusiteikęs su viskuo susitvarkyti. „Bačkonių"" kompleksą aš puoselėjau daug metų. Tai net ne verslas, tai jau neatsiejama mano gyvenimo dalis. Aš jaučiausi ir jaučiuosi atsakingas už galimybę puoselėti dalelę istorijos. Tačiau ugnis sugriovė tai, kas buvo kurta su meile, skoniu ir tikėjimu. Po pražūtingo gaisro visokiuose piktavalių komentaruose regėjau net užuominų, kad tai turėtų būti draudiminė manipuliacija. Tad galiu viešai prisipažinti - šiuo metu restoranas nebuvo apdraustas. Situacija bjauri, bet žmonės mane žino kaip atkaklų žmogų ir verslininką - pažadu, kad „Bačkonys"" sugrįš. Nes pelenai - tai ne pabaiga. Juk kai miške sudega medis, jo vietoje dažniausiai užauga naujas. „Bačkonys"" verti atgimti, nes tai ne tik restoranas - tai mūsų bendrystės ir šilumos vieta. Gyvenimas trapus. Jis moko mus neįsikibti daiktų, bet laikytis vertybių - atkaklumo, meilės savo darbui, tikėjimo žmonėmis. Aš dėkingas visiems, kurie parašė, paskambino, apkabino mintimis. Jūs - mano stiprybė"", - feisbuke praėjus dviem dienoms po gaisro parašė R.Paškauskas. Komplekso paskyroje šiuo metu skelbiama tik tiek, kad po nelaimės - gaisro - restoranas „Bačkonys"" kurį laiką nedirbs.","„Bačkonių“ komplekso vadovas R.Paškauskas pranešė, kad po pražūtingo gaisro restoranas laikinai nedirbs, tačiau žada atkurti šią vietą, kurią puoselėjo daugelį metų, pabrėždamas atkaklumą ir meilę savo darbui. Kompleksas nebuvo apdraustas, todėl draudimo išmokos nepad"
"Siūlymas kelti nuo 2013 metų nekeistas visuomeninio transporto bilietų kainas Vilniuje sulaukė didžiulio ažiotažo. Pasipiktinimas liejosi ir iš politikų, ir iš visuomenininkų bei viešuoju transportu besinaudojančių vilniečių lūpų. Daugiausia kritikos sulaukęs sprendimas naikinti 30 minučių bilietą - jo buvo nuspręsta atsisakyti, paliekant tik valandinį, kuris po kainos pokyčių kainuos 1,25 euro, jau trečiadienio Vilniaus miesto tarybos posėdyje turėtų būti pakeistas. Pusvalandinis bilietas grįš, tik jo kaina nuo 0,6 euro kils iki euro ir vos 25 centrais skirsis nuo valandinio kainos. Plačiau: Benkunsko naujiena: pusvalandžio bilietas liks, bet gerokai brangs. Dar vienas protestas Praėjusį savaitgalį prie Vilniaus miesto savivaldybės pastato surengtas dar vienas protestas dėl kainų kėlimo. Jo priešakyje - ir Žaliųjų partijos lyderiai. Savadarbiuose plakatuose daugiausia ir akcentuota, kad žaliąja sostine vadinamas Vilnius gal ir nėra toks žalias, kaip neretai mėgsta kartoti miesto vadovai. „Tikrai žalia sostinė savo žmonių nedusina: nei oro tarša, nei bilietų kainomis"" - toks užrašas buvo Žaliųjų partijos pirmininkės Ievos Budraitės rankose. Skirmantas Lisauskas/ BNS nuotr./Ieva Budraitė „Vilnius (ne) žalioji Europos sostinė"" - skelbė kitas plakatas. Siūlo piginti metinį bilietą","Vilniuje kilo didelis pasipiktinimas dėl siūlymo padidinti visuomeninio transporto bilietų kainas, ypač dėl 30 minučių bilieto panaikinimo, o prie savivaldybės vyko protestai, kuriuos organizavo ir Žaliųjų partija. Po diskusijų nuspręsta pusvalandžio bilietą išlaikyti, tačiau jo kaina kils nuo 0,6 euro iki 1 euro."
"Trečiąją vietą reguliariajame sezone užėmusi KSM „Starto-Viktorijos-Svajos"" ekipa pirmosiose rungtynėse išvykoje po dramatiškos kovos 2-3 (25:18, 22:25, 25:18, 17:25, 14:16) pralaimėjo Vilniaus universiteto (VU) tinklininkėms ir serijoje iki dviejų pergalių atsiliko 0-1. VU komandai 24 taškus pelnė Jovita Bukantytė, 17 - Dominyka Naudužaitė, 10 - Luknė Aleknaitė. Kauniečių gretose po 17 taškų surinko Meda Deduraitė ir Justė Vilimaitė, 12 - Ugnė Kulikauskaitė. „Į Vilnių atvykome ne pilna sudėtimi, dėl traumos ir mokslų turėjome tik vieną centro puolėja, kuri buvo jauniausia komandoje. Turėjome tik 10 žaidėjų, todėl penkių setų kovoje mums labai pritrūko keitimų, ne visos žaidėjos spėjo pailsėti. VU studentės savo salėje prie savų žiūrovų pademonstravo neįtikėtinai kietą gynybą ir sužaidė vienas geriausių savo rungtynių"", - pasakojo kauniečių trenerė Jolita Kontvainienė. Antrosiose rungtynėse kaunietės jau padarė reikiamas išvadas ir namuose 3-0 (25:15, 25:21, 25:14) atsirevanšavo VU ekipai, taip išlygindamos serijos rezultatą 1-1. Nugalėtojoms M. Deduraitė pelnė 15, J.Vilimaitė - 13, Rusnė Kalendraitė - 9 taškus. VU ekipoje rezultatyviausiai žaidė Jovita Bukantytė (12 tšk.) bei Austėja Basevičiūtė (9 tšk.). „Antrose rungtynėse mes jau pasiruošėme daugiau keitimų, prie komandos prisijungė dar viena centro blokuotoja, kas labai pasiteisino. Teko truputį pakoreguoti gynybą. Na ir apsikeitėme rolėmis, studentės žaidė svečiuose ir joms tikrai ne taip gerai sekėsi. Mes neturėjome kur trauktis, darėme mažai klaidų"", - teigė J.Kontvainienė. Lemiamos ketvirtfinalio rungtynės bus žaidžiamos Kaune kovo 26 dieną. J. Kontvainienė neslepia, kad prieš lemiamą akistatą šiek tiek nerimo yra - mat nemaža dalis komandos savaitgalį varžysis Lietuvos U19 tinklinio čempionato finaliniame etape. „Ar užteks jėgų viskam? Jau greitai pamatysime"", - sakė trenerė. Lietuvos vicečempionė Jonavos „Aušrinė"" pirmosiose ketvirtfinalio rungtynėse svečiuose 3-1 (25:17, 22:25, 25:13, 25:14) palaužė Kauno LSU ekipą. Čia nebuvo laukiama didelės intrigos, nes LSU tinklininkės reguliariajame sezone liko be pergalių. Visgi antrajame sete jos pademonstravo, kad gali žaisti ir sugebėjo išlyginti rezultatą. Tik tuomet „Aušrinė"" nusprendė nebejuokauti ir užtikrintai laimėti du likusius setus. Jonavos klubui 23 taškus pelnė Iryna Jakutavičienė, 17 - Miglė Šidlauskaitė, 11 - Emilija Barkauskaitė. LSU gretose 16 taškų surinko Laura Simanavičiūtė, po 8 - Eva Dambrauskaitė ir Gerda Juknevičiūtė. Antrosios rungtynės bus žaidžiamos kovo 22 dieną Jonavoje. Vietas „Teida"" Lietuvos moterų tinklinio čempionato pusfinalyje jau turi Baltijos lygos vicečempionė „Kauno-VDU"" komanda bei reguliariojo sezono nugalėtojos VMSM „Sostinės tauro-VTC"" tinklininkės. Lietuvos moterų tinklinio čempionato finalai vyks kovo 29-30 dienomis VDU V.Adamkaus sporto centre.","KSM „Starto-Viktorijos-Svajos“ komanda po pralaimėjimo Vilniaus universitetui išlygino serijos rezultatą 1-1, nugalėdama namuose 3-0, o lemiamos ketvirtfinalio rungtynės vyks Kaune. Jonavos „Aušrinė“ užtikrintai įveikė LSU ekipą 3-1, o Lietuvos moterų tinklinio čempionato pusfinalyje jau laukia „Kauno-VDU“ ir VMSM „Sostinės tauro-VTC“ komandos."
"Pasaulyje šis rodiklis siekia 1 valandą ir 20 minučių. Miego trūkumą dažniausiai lemia nerimas, kurį teigia jaučiantys kas penktas Lietuvos gyventojas, įkyrios mintys ir jausmai arba vidinis polinkis būdrauti, rašoma IKEA pranešime žiniasklaidai. „Tarptautinis tyrimas, kuriame dalyvavo 55 000 žmonių iš 57 pasaulio šalių, atskleidė svarbių įžvalgų apie miegą. Paaiškėjo, kad geriausiai išsimiega Kinijos gyventojai, o prasčiausiai - Norvegijos. Lyginant su kitomis šalimis, Lietuvoje miego kokybė yra vidutinė. Tarp Baltijos šalių geriausius rezultatus pasiekė Estijos gyventojai, surinkę 66 miego indekso taškus, antrą vietą užima Lietuva su 65 taškais, o žemiausias - 62 taškų - rezultatas užfiksuotas Latvijoje"", - vardija įmonės rinkos vadovė Jolita Juodzevičienė. Pasak neuromokslininkės dr. Lauros Bojarskaitės, Baltijos šalyse žiemos būna ilgos ir tamsios, o vasaros - itin šviesios. Toks ryškus šviesos pokytis gali sutrikdyti cirkadinius ritmus, apsunkindamas pastovių miego įpročių palaikymą. Be to, šiauriniuose regionuose dažniau pasitaiko sezoninis afektinis sutrikimas, kuris neigiamai veikia nuotaiką ir miego kokybę. „Didelis streso lygis, ilgos darbo valandos, ekonominis spaudimas ir miesto triukšmas dar labiau apsunkina kokybišką poilsį. Jei žmonės neskiria pakankamai dėmesio miego higienai ir nėra ugdomas visuomenės sąmoningumas, šie veiksniai gali turėti ilgalaikį poveikį sveikatai"", - dalijasi neuromokslininkė. Kas trečias miega mažiau nei 6 valandas Tyrimo duomenimis, daugelis žmonių Lietuvoje norėtų miegoti vidutiniškai 8 valandas ir 11 minučių. Tačiau realus vidutinis miego laikas tesiekia 6 valandas ir 52 minutes. Taigi, susidaro 1 valandos ir 19 minučių miego trūkumas. 28 proc. Lietuvos gyventojų kasnakt miega 8 ar daugiau valandų, 41 proc. - 7 valandas, o 31 proc. - mažiau nei 6 valandas. Pasaulio vidurkis taip pat panašus: 25 proc. apklaustųjų miega 8 valandas, 37 proc. - 7 valandas, 38 proc. - iki 6 valandų. Didžiausias kokybiško miego priešas yra nerimas - kas penktas žmogus Lietuvoje pripažįsta, kad gerai išsimiegoti trukdo būtent jis. Taip pat miegą neigiamai veikia stresas, kurį patiria 12 proc. Lietuvos gyventojų, ir miego sutrikimai, kamuojantys dar 12 proc. apklaustųjų. 123RF.com nuotr./Moteris negali užmigti. L. Bojarskaitė pažymi, kad streso valdymas yra itin svarbus geram poilsiui. „Norint sumažinti nerimą ir įtampą, verta dienos metu skirti 15-30 minučių savo rūpesčiams užrašyti ir apgalvoti galimus sprendimus. Taip pat padeda paprastos atsipalaidavimo technikos, pavyzdžiui, kvėpavimo pratimai ar progresyvi raumenų relaksacija, kurios ramina nervų sistemą. Be to, reguliarus fizinis aktyvumas, bet ne per vėlai vakare, skaitmeninių ekranų vengimas prieš miegą ir gebėjimas atsisakyti perteklinių įsipareigojimų gali padėti geriau atsipalaiduoti"", - sako specialistė. Ji priduria, kad aiškus vakaro ritualas ir gebėjimas nustatyti ribas kasdieniame gyvenime padeda sumažinti stresą ir pagerinti miego kokybę. Trys universalūs būdai, padedantys užmigti Miego ritualai priklauso nuo kiekvieno žmogaus gyvenimo aplinkybių, o kartais - ir nuo konkrečios dienos. Geras miegas reikalauja pastangų. Vis dėlto, nepaisant asmeninių skirtumų, egzistuoja ir bendra tendencija - trys universalūs būdai, padedantys greičiau užmigti ir geriau išsimiegoti. Remiantis tyrimo duomenimis, populiariausia miego gerinimo priemonė Lietuvoje - žaliuzės arba temdančiosios užuolaidos. Beveik ketvirtadalis (22 proc.) šalies gyventojų jas pasitelkia, kurdami miegui tinkamą prietemą. Antroje vietoje - maisto papildai ir atpalaiduojantys gėrimai, pavyzdžiui, vaistažolių arbata, kuriuos renkasi 14 proc. apklaustųjų. Daugiau kaip dešimtadalis (14 proc.) prieš miegą skaito knygą. Pasak J. Juodzevičienės, kiekvienas turime savų vakaro ritualų, padedančių atsipalaiduoti ir greičiau užmigti, bet tyrimas taip pat rodo, kad didelę įtaką miego kokybei daro ir papildomi veiksniai. „Iš šešių miegą veikiančių faktorių Lietuvos gyventojams svarbiausia kambario temperatūra, lovos ir čiužinio patogumas bei švarus oras - net ir tokios mažos detalės miegamajame gali reikšmingai pagerinti miego kokybę"", - pastebi J. Juodzevičienė. Apie globalų miego tyrimą: Įmonės užsakymu visuomenės nuomonės tyrimą miego tema atliko tarptautinė tyrimų ir duomenų analizės grupė „GlobeScan"". Internetinė apklausa buvo vykdoma 2024 m. rudenį, joje dalyvavo 55 000 respondentų iš 57 šalių, tarp jų - 1005 Lietuvos gyventojai.","Tarptautinis tyrimas atskleidė, kad Lietuvos gyventojai vidutiniškai miega 6 valandas ir 52 minutes, o pagrindinės miego trūkumo priežastys yra nerimas, stresas ir miego sutrikimai. Miego kokybę galima pagerinti naudojant žaliuzes, vartojant vaistažolių arbatą ir skaitant knygas prieš miegą."
"Daugybę ištikimų klausytojų visame pasaulyje turintis akordeonistas Martynas Levickis pradžiugino ir gerbėjus Lietuvoje: surengtame ture per šalies didmiesčius jo įkurtas orkestras „Mikroorkéstra"" pradėjo švęsti veiklos 10-metį. Interviu M.Levickis prisimena jaunatviškus šio projekto eksperimentus, subrendusius iki rimtų įvertinimų užsienyje, dalijasi ambicingais planais. Martynai, beveik nesireklamuodamas surengėte turą, kurio bilietai tiesiog ištirpo? Vilniuje, Kaune, Šiauliuose ir Klaipėdoje grojome koncertus, kuriuose skamba Antonio Vivaldi „Metų laikai"" ir mano paties kurta muzika, įkvėpta lietuvių liaudies dainų. Kai kam tai - jau galbūt gerai pažįstamos aranžuotės, bet šioje programoje skambėjo ir viena naujausių mano kūrybos aranžuočių pagal lietuvių liaudies dainą „Teka teka šviesi saulė"". Kartu su jumis scenoje - kolektyvas „Mikroorkéstra"", švenčiantis jubiliejų. Tai labai simboliška. Tiesa, tikslios 10-mečio sukakties datos dar reikia palaukti, nes susibūrė šis kolektyvas rugpjūčio mėnesį, bet savotiškai jau pradėjome švęsti. Yra daug ką prisiminti, pirmiausia - pačias ištakas, kodėl reikėjo tokio orkestro prieš 10 metų. Tai įvyko, nes aš norėjau atlikti Vivaldžio „Metų laikus"" kitaip - jaunatviškai, ekspresyviai, ekstravagantiškai, improvizuojant. Ir iš didelio noro prasidėjo eksperimentai, dar negalėčiau to pavadinti aranžuotėmis. Šiandien tai jau yra atspausdinti mano aranžuotos Vivaldžio muzikos opusai, bet tuo metu tai buvo labai žavus eksperimentas. (Juokiasi.) Martyno Levickio koncertas Šiauliuose / Eglės Sabaliauskaitės nuotr. Orkestras augo ir keitėsi. Bet nuo pradžių jame dirbantys muzikantai išskiria, kad grodami drauge su jumis, gali pajusti muziką taip, kaip niekur kitur: išeiti iš rėmų, standartų. Per koncertus muzikantai stovi, vaikšto. Jie patys nori kurti kitokį atlikimo formatą? Neveltui kolektyvas vadinasi „Mikroorkéstra"", kas neretai žmonėms sukelia klausimų. Kažkada pokalbyje su buvusiu Vilniaus meru aš sulaukiau komentaro, - kodėl tokia maža ambicija - kodėl kolektyvą pavadinome „mikro-...""? Bet mano versija yra tokia, kad didžiausi pokyčiai gyvenime ir pasaulyje prasideda nuo pačios mažiausios dalelės - nuo mikroelemento. Tai gali būti mažiausia bakterija, tampanti Covidu ir sustabdanti pasaulį, arba tai gali būti mažiausia gėrio sėkla, įkvepianti jaunus žmones drąsiau pažvelgti į savo atliekamą darbą, atrasti daugiau būdų pasimėgauti tuo, ką darai. Šis kolektyvas tuo ir išsiskiria. Muzikantai nebūtinai turi stovėti ar judėti, nors jiems tai patinka. Į kolektyvą ateinantys nauji žmonės kartais tai traktuoja kaip tam tikrą choreografiją ir net yra pasakę: „O, čia reikės šokti?"" Ne, šokti nereikia, tiesiog reikia pasiduoti muzikos išjautimui, bendram veiksmui ir keliauti drauge su muzikos tėkme, nesusikausčius fiziškai ir vienas kitą įkvepiant. Toks yra mano užmanymas, susijęs su „Mikroorkéstra"". Pačiam, paisant anatomijos, su keliolika kilogramų sveriančiu instrumentu ant krūtinės būtų neprošal prisėsti. Tačiau matyti M. Levickį sėdintį - retas atvejis? Dabar jau dažniau prisėdu, nes amžius daro savo. (Šypsosi.) Būkime biedni, bet teisingi - ir traumos savo daro. Tie pasikartojantys judesiai, nuolatinis grojimas ir kiti mano kasdienybės reiškiniai nelieka nepastebėti. Tačiau ir orkestro nariai patvirtins, kad labai daug kartų kaip tik esu prašęs jų priešingai - nejudėti, turėdamas omeny tam tikrų kūrinių techninę muzikos atlikimo pusę. Žinau, kokių judesių geriau nedaryti, net ir griežiant smuiku. Kai esi scenoje ir pagauna ta žavinga emocinė banga - nebūtinai sugebėsi save sukontroliuoti. Bet taip pat nebūtinai tai bus klaida muzikoje. Martyno Levickio koncertas Šiauliuose / Eglės Sabaliauskaitės nuotr. Vilniaus LVSO salė - pilnutėlė, Kauno Vytauto Didžiojo universiteto salėje - du koncertai, tuomet Šiauliai ir dar du koncertai per vieną dieną Klaipėdoje. Didžiulis fizinis krūvis - sugroti šitiek koncertų vieną po kito, kartojant programą vis kitame mieste. Ar greta nuovargio tai tebeteikia ir satisfakciją? Praėjusią savaitę vadybininkas atsiuntė nuotrauką, kokie buvo pardavimai. Retai domiuosi komercine koncertų puse. Bet, neslėpsiu, buvo malonu matyti savo pavardę geriausiai parduodamų renginių TOP‘uose, greta didžiausių repo ir pop scenos žvaigždžių. Nesu debiutantas, be to, turime normalių lūkesčių būti priekyje ir kurti programas, kurios žmonėms patiktų, jie norėtų ateiti. Bet šiuo atveju tai tikrai yra įvykis, todėl, kad kultinis kūrinys „Metų laikai"" mūsų koncertuose skamba kitaip, jis atliekamas instrumentu, kuriam nebuvo parašytas - akordeonu (originaliai „Metų laikai"" parašyti smuikui su orkestru, akordeono Vivaldžio laikais tiesiog nebuvo). Tai yra kitokia gerai žinomo kūrinio versija ir smagu, kad klausytojai tai labai gražiai priima. Atrodytų, „Metų laikai"" pažįstami kiekvienam, net nesidominčiam Antonio Vivaldžio kūryba... Dažnai žmonėms atrodo, kad tai yra „nugrota"", šimtus kartų pakartota muzika. Kur jos paslaptis? Esmė ta, kad jau XVII amžiuje Vivaldis rašė muziką, įsijausdamas į rockstar‘o vaidmenį: jo kūryba nebuvo tipinė tam laikmečiui - ne tik dėl paties charakterio, bet ir dėl harmonijos, joje yra tokių dalykų, už kuriuos tuo metu galėjai sėsti į kalėjimą. Tai, kuo prasideda dalis „Žiema"" - yra tiesiog nedarnus, neharmoningas skambesys, kurį išgirdę rūmai turėjo būti šokiruoti, galėjo palaikyti tai nemandagiu akibrokštu. Gal kažkur vėliau kūrinio eigoje tai galėtų įvykti, bet pradėti jį tokia harmonine įtampa - ne ne, negalima! (Juokiasi.) Bet man šis kodas - labai artimas, jo vedamas aš ir pažvelgiau į visą šį veikalą pakankamai laisvai, leisdamas ir sau gana daug improvizacijos ir nukrypimų, ir ritminių pakitimų. O grįžtant prie „nugrotos muzikos"" - kiekvienas turėtume atsakyti sau, kiek kartų mes esame tai girdėję gyvai? Nes net jei Vivaldžio muziką girdime filmuose ar skambindami telefonu į valdiškas įstaigas ir laukdami, kol atsilieps specialistas, ar viešbučių vestibiuliuose, liftuose ir masažų salonuose - šalia juk nestovi gyvai grojantis smuikininkas. Kai Vivaldį išgirsti gyvai - tai kiekvieną sykį yra įspūdinga. Fotogalerija: Įkvėptas Vivaldžio standartų laužimo, ir pats aktyviai tai tęsiate, įvairiomis formomis. Antai orkestras į savo koncertinę aprangą įpynė neoninių citrinos spalvos detalių, - atsirado ryškios palaidinės, diržai, batų raišteliai. Tiesiog juodai balta kompozicija - pernelyg nuobodu? Mes turime išties unikalių sceninių kostiumų, kurie buvo sukurti specialioms programoms. Tai ir Kastės Svilaitės baltoji kolekcija, skirta Baltajam arenų turui, ir ukrainietės dizainerės Katios Beslik rožinė kolekcija. Televizijos filmavimuose esame vilkėję odos derinius. Pastaruoju metu lyg ir buvo nusistovėję tradiciniai sprendimai: klasikinei programai rengėmės juodai. Viskas labai gražu - damos puikiai atrodo, bet ir vėl pajutau, kad norisi draivo: pasiūliau įvesti bendrą ryškios spalvos detalę, neoninį motyvą. Ir noriu pasidžiaugti, kad po kelių dienų susitikęs orkestrą pamačiau, kad be jokio nuodugnaus derinimosi vaizdas atrodė lyg sudėliotas stilisto ar dizainerio. Aš labai didžiuojuosi „Mikroorkéstra"". Kartu į turą su jumis vyko masyvi dekoracija - burbulas, iš dalie primenantis Čikagos „pupelę""... Apie Čikagą nepagalvojau. Beje, kažkas yra man pakišęs mintį, kad kartais tu net nesugalvoji konkrečios idėjos, bet tam tikros detalės savaime susijungia į pilną koncepciją. Šiuo atveju, scenoje mačiau kabančio kamuolio viziją, įsivaizdavau tokį dalyką. Ir tai - ne šiaip kamuolys, tai visas pasaulis. Nes kas gi yra „Metų laikai""? Kelionė aplink Saulę. 365 dienas mes savojoje Žemėje sukamės ratu aplink ją. Tas blizgantis kamuolys - mūsų Saulė, bet jame yra ir daugiau simbolių, jis reflektuoja, atspindi mūsų jau 10 metų einamą kelią. Įvairių žanrų muzikantai tarpusavyje kalba, kad Vilnius - gana snobiškas, lėtai prisileidžiantis, retai nuo kėdžių pašokantis miestas. Ar jūsų koncerte LVSO salėje viskas vyko priešingai? Kartais nutinka, kad Vokietijoje išeinu į sceną, ir dar prieš grojimą, kol būnu neatlikęs nė natos, jau girdžiu šūksnius salėje. Lieku nustebęs, kaip tai įmanoma. Tyla manęs netrikdo, aš negaliu skųstis Lietuvos publika, bet, ko gero, Vilniuje tokie emocijų pliūpsniai būtų retenybė. Kita vertus, turbūt tai ir mūsų, muzikantų, indėlis į bendrą įtampą. Žinau iš orkestro - tai yra jų namai, jų kolegos, tėvai, mokytojai - aplinka, kurioje užaugi. Be abejo, grodamas Vilniuje jauti įtampą, ji tvyro ore. Koncerto pradžioje publika galbūt atrodo šaltesnė, bet mes ir pradedame labai ramiai, skamba lėtos kūrinių versijos. Ir tik paskui kalame Vivaldžio opusus, tuomet jau ir publika atsipalaiduoja, matai, kad ji - sužavėta. Vilniaus klausytojai mums tikrai atsidėkojo labai šiltais aplodismentais. Tiesą sakant, man visada labai sunku vertinti koncerto sėkmę. Galiu nulipti nuo scenos ir kas nors iš vadybos sakys, - vaje, kaip puiku, kaip visi plojo. O man atrodys, kad reakcija buvo per tyli, per rami, aš visada viską vertinu prislopintai. Visgi šiame ture, tenka pripažinti - buvome sutikti audringai. Smagu ir tai, kad Vilniuje niekas nefilmavo telefonais, salė klausėsi nuščiūvusi. Vėliau girdėjau istoriją, kaip vienas gerbėjų renginio dieną kaip pašėlęs visais kanalais ieškojo bilietų, deja, taip ir negavo. Smagu kurti deficitą. (Šypsosi.) Visi bilietai buvo išparduoti ir dviejuose Kauno koncertuose? Taip. Kauno publika visada atrodo palaikanti mano kūrybą, labai gera ten grįžti. Kaunas neturi daug didelių salių, nekalbant apie arenas, bet noriai lankosi koncertuose. Ir šįkart biso klausėsi stačiomis. Būna, kai išeini biso - visi vėl susėda, o čia liko 8 minutes stovėti, abiejuose koncertuose. Martyno Levickio koncertas Šiauliuose / Eglės Sabaliauskaitės nuotr. Ką sufleruoja tie „sold out‘ai""? Ar ne laikas grįžti į arenas? Groti pilnoje arenoje tikrai yra euforija. Reikėtų sukurti naują programos koncepciją ir pakviesti klausytojus į didžiąsias sales, bet man, kaip pusiau klasikiniam atlikėjui, ir klasikinio pobūdžio koncertai yra labai svarbūs. Džiaugiuosi, kad mes galime tokią programą pristatyti Lietuvoje ir su tokia didele sėkme, kuri įkvepia pagalvoti ir apie didesnio formato koncertą. Praplėskite terminą „pusiau klasikinis atlikėjas"". Taip vadinu save, nors Vokietijoje žurnalistai piktinasi, kai sakau „pusiau"", - girdi, tu juk groji vienoje programoje su Anne-Sophie Mutter, orkestrais. Bet aš taip esu įpratęs. Tas „pusiau"" ir lemia, kad paskui atsiduriu arenoje, atlieku šou, kuris yra skirtas didesnei auditorijai, nors tai nereiškia, kad viskas yra ne tiek gylu ar mažiau nuoširdu. Vokietijoje jūsų koncertą aptikti lengviau nei Lietuvoje. Neseniai oficialiai pristatėte savo „vokiškosios"" vasaros planus - ir vėl akimoju, per dieną uždarėte bilietų kasas! Na, taip - vasara bus labai vokiška, ten pasirodysiu ir su žymiu smuikininku Daniel Hope. Be to, šią vasarą aš vėl tampu reziduojančiu menininku, tik jau kitame, dar didesniame Vokietijos klasikinės muzikos festivalyje - „Rheingau Music Festival"", kuris organizuojamas nuo 1987-ųjų. Esu vienas iš „focus"" atlikėjų („focus artists"" yra pagrindiniai programos vedliai, - aut. past). Labai džiaugiuosi, galėdamas atsidurti programose šalia Lang Lang, geriausių orkestrų, su kai kuriais iš jų tenka ir pagroti. Tai didelė garbė ir, be abejo, buvo be galo smagu sužinoti, kad vos tik paskelbė apie mano koncertus - kaip tik dalyvavau spaudos konferencijoje - tą pačią dieną dviejų koncertų bilietai buvo visiškai išparduoti. Tai byloja, kad jau yra suburta gerbėjų bazė Vokietijoje, kurie ne tik apie mane yra girdėję, bet jau žino ir tai, ką aš darau. Vasarą Vokietijos festivalio publikai atliksiu solo koncertą, pavadinimu „Da Vinčio sapnas"". Tai turi labai seną priešistorę, siekiančią Leonardo da Vinčio laikus. Jį patį domino muzikos instrumentų konstravimas, atradimas ir tobulinimas. Vienas tokių bandymų buvo akordeono prototipas, deja, jis ir liko vien užrašuose, niekada nebuvo sukonstruotas. XX amžiuje, atradus šiuos brėžinius, buvo siekta atkurti, kas tai galėtų būti. Aš šio didžio kūrėjo, tapytojo, konstruotojo, mąstytojo idėją, viziją bandysiu praskleisti koncerte, dėl to jį ir pavadinau „Da Vinčio sapnu"". Martyno Levickio koncertas Šiauliuose / Eglės Sabaliauskaitės nuotr. Ką pats sapnuojate po kelionių, po intensyvių dienų? Sapnų dažnai nė nepamenu. Šiąnakt prastai miegojau, iki 3 val. varčiausi, negalėjau užmigti. Gulėdamas stengiuosi net telefono neliesti, bandau įkalbėti save pailsėti, bet nebūtinai pavyksta. Kokia galėtų būti kita meditacinė poilsio forma? Vienintelė efektyvi forma - sportas, tik kol kas esu tai apleidęs. Labai gaila, bet visiškai neturiu tam laiko. Dabar iš Berlyno pamažėl persikeliu į Frankfurto apylinkes. Bet ir be Hamburgo Elbės filharmonijos nebegaliu gyventi, šiais metais ir vėl ten teks džiaugsmo sugrįžti. Sunku patikėti, kad praėjusį sezoną šioje filharmonijoje sugrojau net 11 koncertų. Daug suplanuota ir kitiems metams, o greta to atsirado dar vienas malonus muzikinis rūpestis - prasidėjo albumo įrašai. Dalį jų įvykdėme Vienoje su Austrijos radijo simfoniniu orkestru ir štai dabar manęs laukia sesija Berlyne. Tikiuosi, kad greitai galėsiu savo klausytojams pristatyti, apie kokius įrašus čia kalbu. Ar muzikanto kelyje jus lydi nuolatinis nuotykio jausmas? Štai aš sugrojau turą su mylimu orkestru, sėdau į lėktuvą - lekiu į vieną svarbiausių Europos salių, bet tuoj vėl laukia Lietuva, koncertas Tauragėje... Be abejo, yra nuotykio jausmas, vien pradedant nuo tokių situacijų, kai atvažiuoji į Šiaulių salę ir sužinai, kad jų naujutėlis garso pultas neveikia, ir ieškoma per pusę Lietuvos, kur gauti kitą? Bet viskas išsprendžiama laiku. Turbūt galėjo nutikti panašiai kaip Donatui Montvydui, laimei, didžiojo streso pavyksta išvengti. (Šypsosi.) Prasmunka minčių ne tik apie įgarsinimo įrangą - galvoju ir apie savo instrumentą, kuriam - vos keli mėnesiai, o jau parašytas laiškas gamintojams... (Juokiasi.) Martyno Levickio koncertas Šiauliuose / Eglės Sabaliauskaitės nuotr.","Akordeonistas Martynas Levickis su orkestru „Mikroorkéstra“ surengė turą Lietuvos miestuose, minėdamas orkestro veiklos 10-metį ir atlikdamas Antonio Vivaldi „Metų laikus“ bei savo kūrybos muziką, įkvėptą lietuvių liaudies dainų. Koncertai sulaukė didelės sėkmės, o visi bilietai buvo išparduoti, taip pat Levickis dalijosi savo tarptautinėmis sėkmėmis ir planais ateičiai."
"Muitų karai ir akcijų rinkos Balandžio pradžioje JAV prezidentas D.Trumpas paskelbė apie naujus muitus kitoms šalims. Šios priemonės yra vienas didžiausių protekcionistinių žingsnių per pastaruosius 90 metų. D.Trumpas pranešė, kad JAV įves 25 proc. muitus visiems užsienyje pagamintiems automobiliams ir jų dalims, kurie bus importuojami į JAV. Muitai automobiliams pradės galioti jau nuo balandžio 3 d., o atsarginėms dalims - šiek tiek vėliau. Be to, D.Trumpas paskelbė, kad JAV įveda 20 proc. muitus prekėms iš Europos Sąjungos. „Įvesime jiems 20 proc. (muitą)"", - sakė D.Trumpas. JAV prezidentas Donaldas Trumpas / SAUL LOEB / AFP Kinijai JAV nustatys 34 proc. muitus, o Jungtinei Karalystei - 10 proc. muitus. Sakydamas kalbą D.Trumpas parodė lentelę, kurioje nurodyti visi abipusiai muitai, kuriuos JAV nustatys kitoms šalims. Pavyzdžiui, Vietnamui - 46 proc.; Taivanui - 32 proc.; Japonijai - 24 proc.; Pietų Korėjai - 25 proc.; Tailandui - 36 proc.; Šveicarijai - 31 proc.; Indonezijai - 32 proc.; Malaizijai - 24 proc.; Kambodžai - 49 proc.; Pietų Afrikos Respublikai - 30 proc. Gandų banga Po šio žingsnio socialiniuose tinkluose ėmė sklisti gandai, kad dešiniosios pakraipos naujienų kanalas „Fox News"" iš ekrano apačios pašalino tiesioginę akcijų rezultatų rodyklę - neva tam, kad nuslėptų faktą, jog „Dow Jones"" indeksas krenta dėl planuojamų importo muitų. „Brangūs „Fox News"", beveik tris dešimtmečius per visas savo laidas ekrane visada rodėte akcijų biržos rodyklę. Šiandien - po trijų dešimtmečių - ji buvo pašalinta. Kodėl?"", - kėlė klausimą vienas interneto vartotojas socialiniame tinkle X. „Dow Jones"" indeksas - JAV skaičiuojamas suvestinis vertybinių popierių kursų indeksas, kuris parodo svyravimus, bendrąsias tendencijas ir padeda nustatyti jų lūžio taškus. Jis skelbiamas Niujorko vertybinių popierių biržoje ir laikomas vienu patikimiausių finansų ir gamybos rinkos tendencijų pokyčio rodiklių. Rodyklę parodė pabaigoje Ekrano nuotraukoje, kuria dažniausiai dalijamasi, siekiant pagrįsti teiginį apie dingusias akcijų rezultatų rodykles, užfiksuota „Fox News"" laidos „Outnumbered"" vedėja Kayleigh McEnany. „Štai kaip atrodo „Fox News"" be akcijų rodyklės"", - rašė vienas socialinio tinklo X vartotojas, pridėjęs K.McEnany vedamo laidos siužeto ekrano nuotrauką. Ekrano nuotr. /„Fox News"" vedėja Kayleigh McEnany kitą dieną po muitų paskelbimo pasirodžiusiame laidos siužete „Fox News"" pirmą kartą per beveik 3 dešimtmečius iš savo ekrano pašalino biržos žymeklį. Ar (Amerika -15min) jau tapo didžia?"", - ironizavo vienas interneto vartotojas. „Fox"" ir dauguma kitų dešiniosios pakraipos naujienų kanalų tiesiogine prasme pašalino „Dow Jones"" indeksą iš savo tiesioginės transliacijos apačios. Jie žinojo, kad jiems bus sunku meluoti apie tai, kaip puikiai ten viskas klostosi"", - rašė kitas internautas. Tačiau peržiūrėjus „Outnumbered"" epizodą, parodytą kitą dieną po muitų paskelbimo, paaiškėjo, kad tiesioginė „Dow Jones"" indekso rodyklė buvo parodyta epizodo pabaigoje, bet neišliko visą laiką. Ekrano nuotr. /Laidos pabaigoje parodytas „Dow Jones"" indeksas Tuo metu ekrane buvo parodyta kita „Outnumbered"" laidos vedėja - Harris Faulkner. Tai rodo, kad nors „Fox News"" savo laidose per dieną protarpiais parodo tiesioginius akcijų rezultatų duomenis, kanalas jų netransliuoja nuolat. Iš tiesų „Fox News"" niekada nuolat nepertraukiamai nerodė vertybinių popierių biržos duomenų. „Fox News Channel"" per visą savo istoriją niekada nepertraukiamai nerodė akcijų rinkos rodyklės (angl. ticker), todėl teiginiai, kad jis buvo pašalintas, yra netikslūs"", - elektroniniame laiške „Snopes"" faktų tikrintojams paaiškino kanalo atstovas spaudai. Be to, D.Trumpo pranešimo metu vertybinių popierių birža jau buvo uždaryta. Kalbėjo po uždarymo D.Trumpas paskelbė muitų tarifus balandžio 2 dienos pavakarę - 16h EDT laiku (angl. Eastern Daylight Time). Vertybiniais popieriais tuo metu jau nebebuvo prekiaujama, tad ekrane nebuvo rodoma tiesioginė informacija. Tačiau transliacijos metu buvo rodomas statinis tos dienos „Dow Jones"" indeksas, koks jis buvo Niujorko vertybinių popierių biržos uždarymo metu. Ekrano nuotr. /D,Trumpas praneša apie muitų padidinimą. Kairėje rodomas statinis Dow Jones indekso skaičius Poveikis buvo D.Trumpo pradėtas beprecedentis muitų karas kaip reikiant išgąsdino investuotojus, kurie vis dar bando suskaičiuoti, kokį poveikį JAV prezidento sprendimai padarys pasaulio ekonomikai. „Forbes"" duomenimis, nuo D.Trumpo inauguracijos sausio 20 d. JAV akcijų rinka prarado 9,6 trilijono JAV dolerių, iš kurių 5 trilijonai dolerių išgaravo nuo balandžio 2 iki balandžio 4 d., o tai, pasak „MarketWatch"", yra „didžiausias dviejų dienų kritimas per visą istoriją"". Kaip pažymi „Business Insider"", investuotojai nuogąstauja, kad dėl naujų muitų padidės įmonių sąnaudos, kainos vartotojams, sumažės įmonių pelnas ir bus imtasi atsakomųjų priemonių iš kitų šalių, o tai gali sulėtinti ekonomikos augimą ir sukelti recesiją. Dėl tarifų padidėjusios išlaidos gali sumažinti vartotojų perkamąją galią ir įmonių pelningumą. Kitų šalių atsakomieji muitai gali sumažinti JAV eksportą, dar labiau pakenkti įmonėms, dėl to gali sumažėti darbo vietų skaičius ir sulėtėti ekonomika, rašo „The Guardian"". Balandžio 3 d. „Forbes"" publikacijoje akcentuojama, kad muitų taikymo mastas ir staigus jų įvedimas buvo didesni, nei tikėtasi. Tai dar labiau padidino investuotojų netikrumą - paskatino staigiai koreguoti savo portfelius, tikintis neigiamo poveikio ekonomikai, todėl akcijų kainos staiga krito. Shutterstock nuotr./Akcijų rinka smunka. Asociatyvinė nuotr. 15min verdiktas: melas. „Fox News"" nepatraukė akcijų rodyklės iš eterio. Publikacija parengta 15min bendradarbiaujant su „Meta"", kuria siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","JAV prezidentas Donaldas Trumpas paskelbė apie naujus muitus užsienio šalims, įskaitant 25 proc. automobiliams ir 20 proc. prekėms iš Europos Sąjungos, kurie sukėlė investuotojų nerimą bei akcijų rinkos kritimą. Tuo tarpu gandai, kad „Fox News“ pašalino akcijų rezultatų rodyklę, siekiant nuslėpti rinkos"
"Vienas ryškiausių LDK istorijos nesutarimų dėl valdžios - Kęstučio ir Jogailos konfliktas. Nepaisant bendrų tikslų, kaip gynyba nuo Kryžiuočių ordino, Jogailai valdžia tapo svarbesnė už santykius su vienu artimiausių giminaičių Kęstučiu. Galiausiai konfliktas privedė prie Kęstučio mirties. Mokyklos laikais apie šį konfliktą girdėjo visi, bet gali būti, kad savo žinias jau primiršote. Kviečiame prisiminti Kęstučio ir Jogailos santykių istoriją, jos eigą, kuo ir kaip artimų giminaičių konfliktas nuvedė iki išdavystės ir tragiškos Kęstučio mirties Krėvos pilyje 1382 m. Wikimedia Commons pav./LDK kunigaikštis Kęstutis Lietuvos valstybės valdymo kontekstas iki Algirdo mirties Jogaila vaikystėje daug laiko leisdavo su savo pusbroliu, Kęstučio sūnumi Vytautu, kuris vėliau taip pat suvaidino svarbų vaidmenį Jogailos ir Kęstučio konflikte. Pusbroliai artimai draugavo, kartu leido laiką, net žaisdavo įvairius žaidimus. Kęstučio ir Vytauto santykiai su Jogaila buvo labai geri iki Kęstučio brolio, kunigaikščio Algirdo mirties 1377 m., po to prasidėjo pirmosios konflikto užuomazgos. „Kunigaikščio Algirdo mirtis (1377) į Lietuvos gyvenimą įnešė daug atmainų: ji nutraukė tuos ryšius, kuriais rėmėsi Kęstučio ir Algirdo valstybės santvarka ir galybė"", - rašo istorikas Antanas Kučinskas knygoje „Kęstutis"". Ne paslaptis, kad Algirdas ir Kęstutis, kitaip nei kiti to meto kunigaikščiai ir karaliai, valstybę valdė dviese, pasidalinę įtakos sferomis. Tai nebuvo pirminis, jų tėvo, Gedimino planas, tačiau jauniausiasis sūnus Jaunutis, kuriam Gediminas norėjo palikti valdžią, buvo greit pašalintas iš valdovo pareigų. Tuo pasirūpino vyresnieji jo broliai Kęstutis ir Algirdas. Šių dviejų kunigaikščių bendras valdymas buvo itin sėkmingas, tad jie norėjo pratęsti tokią valdymo struktūra ir valdžią perleisti savo dviem sūnums, Jogailai ir Vytautui. „Ir iš tikrųjų, mirus Algirdui, visos jo žemės teko Jogailai Šitokiai brolio valiai neprieštaravo ir senasis Kęstutis, nes ir jis tikėjosi netrukus savo valdžią perduoti Vytautui"", - rašo A.Kučinskas. Įtampa kyla Jogailai atėjus į valdžią, jau po dviejų metų prasidėjo pirmieji nesutarimai tarp jo ir Kęstučio. Juos didele dalimi lėmė ir amžiaus skirtumas. Jogaila buvo jaunas, mažai patirties turintis kunigaikštis, Kęstutis - jau patyręs. Kęstučio valstybės valdymo idėja buvo tokia pati, kuri buvo naudojama, kuomet dar buvo gyvas Algirdas. Tačiau Jogaila, būdamas jaunas, kupinas naujų idėjų, ne visuomet sutikdavo su dėdės sprendimais. Būdamas jaunas Jogaila neturėjo tautos pasitikėjimo ir patirties, tad didelės įtakos neturėjo. Be to, Kęstutis jį laikė Vilniuje ir saugojo, kol šis pakankamai subręs ir bus pasirengęs priimti svarbius sprendimus valstybės valdyme. Viena konflikto priežasčių tapo ir abiejų valdovų požiūris į religiją. Kęstutis buvo nepalaužiamas pagonis ir net nesvarstė galimybės priimti krikščionybę. Tuo tarpu Jogaila augo aplinkoje, kuri sudarė sąlygas abejoti pagonybės tikėjimu. Kęstučio sūnėnas manė, kad apkrikštyta Lietuva būtų išsivadavimas iš kaimyninių valstybių priespaudos. Pasak istoriko A.Kučinsko, Jogaila net bandė ieškoti naujų kelių, kurie Lietuvą išvestų iš susidariusios izoliacijos krikščioniškų kaimynų atžvilgiu. Šiam Jogailos nusiteikimui prieš pagonybę daug įtakos turėjo jo motina, Julijona. Algirdui mirus ji norėjo visus savo vaikus atversti krikščioniais, tačiau tai padaryti buvo nelengva, kadangi tėvas visus savo vaikus nuo mažų dienų auklėjo pagonybės pagrindu.","Kęstučio ir Jogailos konfliktas vienas ryškiausių LDK istorijoje, kurio priežastys buvo valdžios troškimas bei skirtingas požiūris į religiją. Konfliktas, prasidėjęs po Algirdo mirties 1377 m., galiausiai privedė prie Kęstučio mirties Krėvos pilyje 1382 m."
"Ji dalyvaus TV3 žiniasklaidos grupės projekte „LT Karaoke"". Karaoke - Mios receptas, leidęs staigiai šauti į Lietuvos pramogų pasaulį Karaoke Miai tikrai ne svetima - tą žiūrovai išgirs ir šio trečiadienio TV3 žiniasklaidos grupės laidoje „Gero vakaro šou"". O kadaise ji net yra laimėjusi karaoke konkursą! Tiesa, kaip pasakoja dainininkė, tuo metu ji dar nebuvo žinoma, todėl kiekvienas toks laimėjimas jai būdavo tarsi aukso medalis. „Tuo metu Vilniaus klube „All Stars"", kuriame vykdavo karaoke vakarai, rinkdavosi visi muzikos fanai - tie, kurie be dainavimo tiesiog negalėdavo gyventi. Vieno vakaro metu, kai vyko finalas ir komisijoje buvo Žilvinas Žvagulis, laimėjau pirmąją vietą. Pamenu, Žilvinas tada man pažadėjo 100 valandų jo studijoje"", - dabar juokiasi prisiminusi Mia. Mia Minėtame klube nuolat sukdavosi ir daugybė kitų šiuo metu pramogų pasaulyje puikiai žinomų žmonių. Tarp jų - ir Giedrius Leškevičius, Mindaugas Mickevičius-Mino bei daugelis kitų. O komisijoje teisėjaudavo tikri Lietuvos scenos grandai. Mia neslepia - buvo įdomu juos stebėti, su jais sveikintis. O kada nors atsidurti tarp jų ji svajojo ir pati. Tiesa, dainininkė neapsiribojo posakiu, kad svajonės pildosi tuomet, kai labai nori. Mia dėl to dar ir labai daug dirbo. Asmeninio albumo nuotr./Mia Pilibaitytė Dainininkė prisimena, kad tuo metu kaip tik ėmė kurtis ir grupė „69 danguje"". „Į šį karaoke klubą atėjo žinomas žmogus - kirpėjas Jurijus - ir man apie šią grupę papasakojo, paklausė, ar negalvojau prie jos prisijungti? Užtikrintai atsakiau, kad darysiu solo karjerą ir nuėjau savo keliais. Tačiau su „69 danguje"" merginomis gražiai sutardavome, todėl vėliau netgi buvau pagalvojusi, jog būtų buvę smagu būti jų dalimi. Bet, žinoma, net jei būčiau pabandžiusi, gal į grupę nė nebūčiau atrinkta"", - šypsosi ne visiems žinomą istoriją atskleisdama Mia. Pirmoji didelė Mios scena buvo ne Lietuvoje Ir nors karaoke tapo tarsi šuoliu į Mios sėkmę, meilę scenai ji pajautė ir dar anksčiau. Kaip prisimena dainininkė, pirmoji scena, kurioje ji pasirodė, buvo Skuode, prieš 200 žmonių. Tą kartą Mia išsiskyrė iš daugybės kitų dainininkų, nes, būdama vos 14-os metų, pasirinko dainuoti tuo metu be galo populiaraus filmo „Titanikas"" kūrinį, kurį atliko Celine Dione. Būtent iš šios dainininkės įkvėpimo ji sėmėsi visuomet. Asmeninio archyvo nuotr./Mia Pilibaitytė „Atsimenu, kaip žmonės man plojo, prašė pakartoti, o kai nulipau nuo scenos, priėję klausė, kaip man pavyko taip pasirodyti? Būtent tada pradėjau galvoti, kad scena, galbūt, yra mano kelias"", - pasakoja ji. O pirmoji didelė Mios scena nė nebuvo Lietuvoje - būdama vos 18-os, ji pasirodė visas tris Baltijos šalis sujungusiame projekte Taline. „Ten buvo pirmos kameros, stilistai ir daugybė dabartinių mūsų Lietuvos žvaigždžių. Su Jurga Šeduikyte gyvenau viename kambaryje, projekte taip pat dalyvavo ir Daiva Starinskaitė, Mantas Jankavičius, Rūta Ščiogolevaitė. Ten labai susibendravome ir su Jolanta Svirnelyte, kuri tuo metu buvo pradedančioji žurnalistė. Iš tiesų, Taline susirinko labai daug žinomų žmonių, kurie tuo metu dar tokiais nebuvo. Smagu prisiminti visų kelią ir pasidžiaugti, kiek visi nuėjome"", - džiaugiasi Mia. Mia Pramogų pasaulio rokenrolas Dar po kurio laiko Mia pasirašė sutartį su ryškiausių Lietuvos žvaigždžių įrašų kompanija „Melodija"". Anot dainininkės, tai jai tuo metu prilygo kosmosui. „Kartu padarėme labai gražių dalykų - aš būsiu amžinai dėkinga kiekvienam savo muzikiniame kelyje sutiktam žmogui. Be jų tikrai nebūčiau tuo, kuo esu. Esu labai dėkinga, kad jie manimi patikėjo"", - sako ji. Visgi, anot Mios, dabartinis pramogų pasaulis be galo skiriasi nuo to, koks jis buvo anuomet. „Mes tikrai buvome rokenrolas (juokiasi). Visi šou biznyje buvo pašėlę, pasiutę. Dabar - kiek santūresni, ramesni, labiau užsidarę, gal kažko prisibijantys. Tuo tarpu mes nebijojome nieko - buvome tikri nutrūktgalviai (juokiasi). Skandalai buvo tarsi mokykloje, tačiau mes muzika gyvenome, kvėpavome. Manau, kad daugelis iš mūsų dėl karjeros paaukojo net asmeninį gyvenimą"", - svarsto ji. Tiesa, kaip prisimena dainininkė, žurnalistai ir fotografai tuo metu taip pat dirbo visai kitaip… „Būdavo, kad mus fotografuoja iš krūmų ar laukia, kol išeisime iš buto. O kartą, kai po veido procedūrų išėjau raudona, iš kažkokios mašinos taip pat pasipylė blykstės - iš pradžių nė nesupratau, kas vyksta (juokiasi). Atrodė, kad Lietuvoje tikras Holivudas - tikrai negalėjai su nauju vaikinu praeiti gatve susikibus rankomis, nes tave tikrai nufotografuos"", - prisimena Mia. Susidoroti su žinomumu nė vienam nėra paprasta, tačiau Mia įsitikinusi, kad to išmokstama. „Būtų buvę gerai, jei man kažkas būtų padėjęs. Žinoma, buvo įrašų kompanija, bet apie tai, kas liečia asmeninį gyvenimą, labiausiai patardavau viena pati sau. O ką tu ten per daug patarsi, kai tau 20 metų?"" - juokiasi ji. Mios tylos metai ir kodėl jie baigėsi? Mia skaičiuoja, kad balandžio 18-ąją ji minės jau 21 metų scenoje sukaktį. Būtent todėl prieš keletą metų dainininkė nusprendė bent trumpam nuo viso to, pagyventi kitaip. „Iki tol mano tempas visuomet būdavo labai greitas, tad norėjau ramybės, susivokimo savyje. Kažkada man ir sūnus yra pasakęs, jog norėtų, kad būčiau nežinoma ir turėčiau normalų darbą (šypteli). Todėl aš ir pati panorau pabūti ramiai, šešėlyje. Matyt, buvau pavargusi nuo to tempo, žinomumo, skandalų, aptarinėjimų"", - pasakoja ji. Tiesa, nepaisant to, Mia vis tiek kartais pasirodydavo. Vieno iš tokių koncertų metu kita žinoma Lietuvos atlikėja Mios paklausė, kas su ja darosi? Kodėl ji nebe tokia, kaip anksčiau? Kodėl ji pilna koja negrįžta į sceną? „Daug apie tai galvojau, ir dabar suprantu, kad tuo metu noro grįžti į senąjį savo tempą dar nejaučiau. O štai dabar visa tai grįžo. Aš grįžau ir noriu atsiduoti muzikai taip, kaip anksčiau. Grįžo mano mūza, aš vėl pradėjau kurti. Tačiau reikėjo laiko, kad ir vėl galėčiau prisipildyti, norėčiau visu tuo dalintis su žmonėmis"", - atvirauja ji, o šio vakaro laidoje „Gero vakaro šou"" žiūrovai išgirs ir naują Mios kūrinį. Viena iš tokių naujų rolių Mios gyvenime - projektas „LT Karaoke"", kuriame ji taps viena iš Žemaitijos komandos komisijos narių. Žinoma moteris šypteli - projektas ją sugrąžino ne tik į tuos laikus, kai Lietuvoje išpopuliarėjo karaoke. Jis taip pat priminė, ką reiškia dalyvauti konkurse, kuomet tave vertina komisija. „Pajaučiau tam didžiulę nostalgiją - prisiminiau, kaip ruošdavausi savo pasirodymams, kaip dėl jų išgyvendavau ir stengdavausi išspausti maksimumą. Žinau, ką reiškia stovėti prieš komisiją ir dainuoti. Atsimenu, kaip dreba kojos, rankos ir kaip kartais gali sutrukdyti jaudulys"", - sako ji. Visgi, anot Mios, svarbu, kad projekte dalyvaus ne profesionalai, o tie, kurie myli muziką, ja mėgaujasi. „Todėl manau, kad komisijos darbas čia yra labai atsakingas - tavo žodžiai žmogų gali arba iškelti, arba jį sulaužyti, o to, manau, nieku gyvu neturėtų būti. Svarbu žmogų paskatinti. Atsidūrusi šioje pozicijoje, komisijoje, pirmą kartą gyvenime supratau, kaip jausdavosi tie, kurie vertindavo mane. Iki šiol vienus prisimenu su šiluma, kitus - ne visai (juokiasi). Pradedu galvoti, kad vertinti kitus - netgi sudėtingesnis darbas, nei stovėti scenoje"", - pokalbį baigia ji. Projekto „LT Karaoke"" premjera - jau šį sekmadienį, 19.30 val. per TV3! O pokalbis su Mia - ir šį trečiadienį, 19.30 val. laidoje „Gero vakaro šou"".","Dainininkė Mia dalyvaus TV3 žiniasklaidos grupės projekte „LT Karaoke"" kaip Žemaitijos komandos komisijos narė. Ji pasakoja apie savo karjeros pradžią karaoke konkursuose, pramogų pasaulio pokyčius ir sugrįžimą į muziką po trumpalaikės pertraukos."
"Septynias paras vykusi didžiulė gelbėjimo operacija pelkėje prie Pabradės baigta. Antradienį pelkėje rastas paskutinio, ketvirtojo dingusio amerikiečių kario kūnas. Pirmadienį, iš pelkės ištraukus šarvuotį, buvo rasti trys jame buvę kariai. Kas yra šie vaikinai, Lietuvoje spėję praleisti vos du mėnesius? Tą pačią dieną nustatyta, kad šarvuotis prasmego pelkėje, link kurios nėra kelio. Kariai važiavo miško proskyna virš aukšto slėgio dujotiekio, kur negalima važinėti, ir nėrė tiesiai į akivarą. Kol kas neaišku, kodėl ir kaip jie ten atsidūrė. Jie dingo ankstyvą kovo 25 d. rytą su savo šarvuota gelbėjimo mašina M88A2 „Hercules"", vykdydami užduotį remontuoti ir vilkti sustojusią taktinę transporto priemonę. JAV kariuomenė neatskleidžia žuvusių karių duomenų, tačiau apie juos kalba jų artimieji bei JAV žiniasklaida. Kas yra šie kariai, vos du mėnesius praleidę Lietuvoje, tačiau įsirėšiantys į mūsų atmintį? Šie kariai atvyko į Lietuvą paremti operacijos „Atlanto ryžtas"" . Iki tol jie nuolat buvo dislokuoti Stewarto bazėje, JAV Džordžijos valstijoje. Paskutinis rastas 28 metų seržanto Troy'aus Smitho Knutsono-Collinso kūnas. Jis augino penkis vaikus - tris turėjo su pirmąja žmona, o dar du - su antrąja. „Aš prisiminiau, kai tai įvyko, ir pagalvojau: turiu jo nuotrauką, kur jis laiko raktus, o šiandien jis yra mechanikas"", - sakė jis. Vakarų Mičigane gyvenantis kario tėvas Robertas Collinsas prisimena, kad jo sūnų Troy'ų Knutsoną-Collinsą nuo pat jaunystės traukė technika - atrodė, kad šis žmogus sutvertas dirbti techniku. Šeima pasakojo, kad būdamas 20-ies, 2017 metais T.Knutsonas-Collinsas įstojo į kariuomenę. Tėvas, teigė, kad jis netryško noru, jog sūnus stotų į kariuomenę, tačiau susitaikė su tuo, vardan to, kad tai buvo proga jo sūnui surasti kelią, kuris suteiktų jam gyvenimo tikslą. „Jis tapo tikru vyru ir aš gerbiu jį už tai. Jis tiesiog tapo nuostabiu žmogumi"", - sakė tėvas. Vyro tėvas prisiminė paskutinį pokalbį su sūnumi dar prieš išvykstant į misiją, sekmadienį. „Pokalbis truko 34 sekundes. Tai neįprasta, bet paskambino jo žmona. Jis turi šeimą ir vaikus, aš galiu palaukti, bet atrodo, kad teks laukti ilgai"", - sakė jis. Edvinas Benas Franco 25 metų seržantas Edvinas Benas Franco su žmona Georgia augino šešių mėnesių sūnų.","Pabradės pelkėje vykusios gelbėjimo operacijos metu buvo rasti keturi dingę JAV kariai, įskaitant seržantą Troy'ų Knutsoną-Collinsą ir seržantą Edviną Beną Franco. Jie Lietuvoje dalyvavo operacijoje „Atlanto ryžtas“, o jų tragiška žūtis paliko gilų įspūdį jų šeimoms ir visuom"
"Viešajame aukcione savo statymus teikė 5 dalyviai, o aukščiausia suma, už kurią ir parduotas objektas Verkių g. 37, pasiekė 1 610 000 eurų. Galutinė aukciono kaina pakilo beveik 25 proc. Iš aukciono surinktos lėšos bus skirtos Turto banko atnaujinimo projektams finansuoti. Tai brangiausiai aukcione parduotas objektas kovo mėnesį. Iš viso kovo mėnesį Turto banko aukcionuose parduota turto už 3,14 mln. eurų. 1977 m. statytame name esančios patalpos išsidėsčiusios dviejuose aukštuose ir rūsyje, į jas patekti iš Verkių g. pusės galima privačia laiptine. Iki 2022 m. pastatas buvo naudojamas Valstybinės mokesčių inspekcijos reikmėms. Prie vienai judriausių miesto arterijų priklausančios gatvės stovintis objektas pasižymi geru susisiekimu su kitais mikrorajonais ir sparčiai besiplečiančia aplinkine infrastruktūra. Svarbūs susisiekimo su nutolusiais Vilniaus taškais elementai - mikrorajono teritorijoje besidriekiantys tiltai: Valakampių, Šilo, Mindaugo ir, žinoma, Žirmūnų. Septintajame dešimtmetyje iškilusiame naujame Vilniaus rajone pastarasis tiltas buvo vienintelis, siejęs šiaurinę ir centrinę Vilniaus dalį. Šiandien tiesiausias kelias iki Katedros - per Rinktinės g. ir siekia vos daugiau nei 4 km.","Viešajame aukcione Verkių g. 37 objektas buvo parduotas už 1 610 000 eurų, o gautos lėšos bus skirtos Turto banko projektams. Tai brangiausias kovo mėnesio aukciono pardavimas, prisidėjęs prie bendros 3,14 mln. eurų sumos."
"Finalo serijoje buvo kovojama iki dviejų pergalių. Pirmą mačą prieš kelias dienas irgi laimėjo „Hapoel"" - 74:65. Kartu su trofėjumi Tel Avivo ekipai atiteko bilietas į kito sezono Eurolygą. Stipriausiame žemyno turnyre „Hapoel"" dar nėra žaidęs. Nugalėtojams 27 taškus pelnė Antonio Blakeney, 26 - finalo MVP išrinktas Johnathanas Motley, 16 - Yamas Madaras, 10 - Tomeras Ginatas, 8 - Marcusas Fosteris. Pralaimėjusiems 18 taškų suinko George‘as Condittas, po 14 - Joe Thomassonas ir Johnas Shurna, po 11 - Mehdy Ngouama ir Nicolasas Brussino. Dimitris Itoudis po Dušano Ivkovičiaus, Davido Blatto ir Ergino Atamano tapo ketvirtuoju treneriu, laimėjusiu tiek Eurolygos, tiek Europos taurės titulus. „Hapoel"" marškinėlius vilki buvęs Vilniaus „Ryto"" lyderis Marcusas Fosteris (8 taškai), o Kanarų klubą treniruoja tarp potencialių Kauno „Žalgirio"" strategų vis garsiau minimas slovėnas Jaka Lakovičius. Iki šiol antrą pagal svarbą žemyno turnyrą Izraelio klubas buvo laimėjęs tik kartą - 2004-aisiais tai padarė Jeruzalės „Hapoel"". „Gran Canaria"" Europos taurę buvo laimėjusi 2023-aisiais. Pernai šiame turnyre triumfavo šiemet Eurolygoje sėkmingai žaidžiantis ir į įkrintamąsias prasibrovęs „Paris"".","„Hapoel“ laimėjo finalo seriją 2:0 prieš „Gran Canaria“ ir užsitikrino vietą kito sezono Eurolygoje, o Antonio Blakeney ir Johnathanas Motley buvo pagrindiniai žaidėjai, pelnę atitinkamai 27 ir 26 taškus."
"- Papasakokite apie savo, kaip rašytojos, kelio pradžią. Kada kilo noras kurti knygas vaikams? - Būdama maža kurdavau istorijas ir piešdavau - norėjau tapti rašytoja ir dailininke. Dabar rašau ir suaugusiesiems, o kurti vaikams pradėjau todėl, kad kuriant jauniesiems skaitytojams galima lengvai derinti tekstą ir piešinius. Rašydama vaikams supratau, kad ši sritis suteikia labai daug galimybių. Gera vaikiška knyga gali būti įdomi ir suaugusiesiems. Vaikiškos knygos gali tam tikra prasme griauti nusistovėjusias normas. Nuoroda Kai mano tėtis tapo krūmu, Joke van Leeuwen Įsigyti * Kai įsigyjate partnerių paslaugas per 15min puslapį, mes gauname komisinį. Turiniui tai įtakos nedaro. - Kaip jums kilo idėja parašyti knygą „Kai mano tėtis tapo krūmu""? - Mano seneliams, tėvams ir man teko padėti pabėgėliams. Pirmojo pasaulinio karo metu mano seneliai rūpinosi belgų pabėgėliais, dirbo su rusų pabėgėliais. Per Antrąjį pasaulinį karą mano tėvai buvo įrengę slėptuves ir priglaudę žmones savo namuose Nyderlandų šiaurėje. Kai vyko Bosnijos karas, mūsų namuose gyveno jauna bosnių šeima. - Kaip trumpai apibūdintumėte šią knygą? - Tai knyga, pasižyminti rimtu humoro jausmu, vaizduote ir skatinanti tvirtai abiem kojomis stovėti ant žemės. - Kokia yra pagrindinė šios knygos žinia skaitytojams? - Rašydama įprastai negalvoju, kokią konkrečią žinią noriu perteikti. Perteikiu savo rašymo ir mąstymo būdą. Bet iš patirties bendraujant su vaikais įvairiose šalyse žinau, kad jie tikrai gali turiningai pasikalbėti su manimi apie karą ir taiką. - Knyga pasakoja apie karą, tačiau apžvelgia jį vaiko, kuris nesupranta visų realijų, akimis. Kodėl pasirinkote tokią perspektyvą? - Kadangi knyga visų pirma skirta vaikams, turėjau į viską žvelgti iš jų perspektyvos, mąstyti kaip jie. Vaikai dažnai yra jautrūs ir gerai užfiksuoja aplinkos ir emocinius signalus. Jie intuityviai pastebi dalykus, kuriuos suaugusieji kartais gali praleisti. Tačiau jų gebėjimas suprasti pasaulį dar tik pradeda formuotis, jie neturi tvirto struktūrinio pagrindo. Prisimenu, kai pati būdama maža klausiausi pasakojimų apie Antrąjį pasaulinį karą, negalėjau suprasti, kaip tokie dalykai gali vykti. - Jūsų kūrinys parodo, kad suaugusieji ne visada yra pasiruošę kalbėti su vaikais apie karą. Ar knygos gali vaikams padėti suprasti tokius sudėtingus ir tamsius pasaulio dalykus? - Tikiuosi, kad taip. Mano knyga „Kai mano tėtis tapo krūmu"" taip pat gali parodyti, kaip svarbu net ir tokiose situacijose gebėti pasitelkti humorą. Bosniai, kurie karo metu buvo apsistoję mano namuose, nuolat juokaudavo apie savo „karo šeimininkus"". Tai yra bejėgių stiprybė. - Pagrindinė knygos veikėja Toda per savo kelionę išgyvena daug nuotykių - kai kurie iš jų yra gana šviesūs ir linksmi, tačiau kiti slepia niūrią tikrovę. Kaip subalansavote šias skirtingas emocijas, rašydama knygą? - Man tai natūraliai pavyksta rašant. Kai imu rašyti, į galvą ateina labai daug minčių - jas vadinu dovanomis. Per daugybę rašymo metų atradau savo kūrybos stilių. Žmonės dažnai man sako, kad jie gali atpažinti mano stilių ir vaikiškose knygose, ir suaugusiesiems skirtuose kūriniuose. Manau, kad tos šviesos ir tamsos pusiausvyros aš siekiu ir gyvenime. - Ar buvo kokių nors iššūkių, kuriuos turėjote įveikti, rašydama knygą apie karą vaikams? Kiek tai turėjo įtakos jūsų pasirinkimui pasakoti istoriją pasitelkiant humorą? - Daugelis mano vaikiškų knygų yra rimtomis, sunkiomis temomis, bet jos parašytos ir skaitomos lengvai. Tai toks rašymo būdas, kurį italų rašytojas Italo Calvino apibūdino kaip „apgalvotą lengvumą"". - Ką patartumėte tėvams, kurie šiuolaikiniame pasaulyje vis dar vengia su vaikais kalbėti karo tema? - Vaikai gerai pastebi tai, kas vyksta, bet jie negali visko suprasti. Galbūt tėvai kartu su vaikais galėtų perskaityti šią knygą? Esant didžiuliam informacijos srautui, tėvai negali paslėpti vaikų nuo pasaulio ir to, kas vyksta jame. Net ir mums, suaugusiesiems, dažnai yra nesuvokiama tai, ką daro šio pasaulio galiūnai. Bet kai vaikas gauna šilumos ir pasitikėjimo, tai padeda atsikratyti baimės. Svarbu nepamiršti skirti laiko mažiems, bet reikšmingiems, džiuginantiems užsiėmimams drauge su vaikais. Apdovanota knyga ir Lietuvos literatūriniame lauke neliko nepastebėta - IBBY Lietuvos skyriaus Geriausių 2024 m. knygų vaikams ir paaugliams apdovanojimuose knygos vertėja Birutė Avižinienė už reikšmingiausią verstinę knygą vaikams pelnė Eugenijos Stravinskienės premiją.","Rašytoja pasakoja apie savo kūrybinį kelią ir norą rašyti vaikams, nes tai leidžia derinti tekstą su piešiniais bei nagrinėti rimtas temas lengvu tonu. Jos knyga „Kai mano tėtis tapo krūmu“ pasakoja apie karą vaiko akimis, siekiant, kad vaikai geriau suprastų sudėtingas pasaulio realijas, ir yra apdovan"
"Lenktynininkas pasisako už saugumą „Dabar, kai prasideda nauji mokslo metai, vaikų keliuose itin padaugėja. Kasmet organizuojamos įvairios akcijos, kuriomis vairuotojai raginami būti atidžiais, vairuoti saugiai. Tačiau vien raginimais apsiriboti negalima. Manau, kad tiek vairuotojų, tiek pėsčiųjų elgesį kelyje keičia ir verčia juos elgtis saugiau pastaraisiais metais visoje Lietuvoje plačiai diegiamos eismo saugos priemonės. Nuolat pastebiu naujai įrengiamas sankryžas, tiesiamus pėsčiųjų ir dviračių takus, montuojamus atitvarus"", - sako 2012 ir 2013 metų Lietuvos ralio čempionas Dominykas Butvilas. Daug užsienyje vairuojantis jaunasis lenktynininkas pastebėjo, kad Lietuvos kelių kokybė sparčiai artėja Vakarų Europos link. „Einame labai gera kryptimi. Tai ilgas procesas, kol Lietuvos kelius galėsime vadinti saugiais, tačiau esame įgavę gerą pagreitį. O dabar tiesiog pasisaugokime patys ir saugokime kitus eismo dalyvius. Ypač mažuosius moksleivius. Jie kartais būna tikrai neprognozuojami,"" - atkreipia dėmesį D.Butvilas. Kelių saugumą didina ES parama Eismo sauga Lietuvos keliuose gerinama pasinaudojant Europos Sąjungos parama. Įgyvendinant eismo saugos ir aplinkosaugos priemonių diegimo projektus, 2007-2013 metų laikotarpiu rekonstruotos 46 avaringos sankryžos (daugelyje jų įrengiant saugias žiedines sankryžas), nutiesta ar rekonstruota apie 50 km pėsčiųjų ir dviračių takų, pavojingiausiuose ruožuose patiesintos kelių kreivės, keliuose įrengiamos lėtėjimo ir greitėjimo juostos, pėsčiųjų perėjos.Taip pat įrengta kitų papildomų inovatyvių, energiją ir gamtą tausojančių saugaus eismo priemonių, aktyviai dalyvauta saugų eismą viešinančiose akcijose. Per tuos metus Lietuvos keliams modernizuoti skirta 2,78 milijardo litų ES Sanglaudos ir Europos regioninės plėtros fondų lėšų, iš jų vien eismo saugos priemonėms - daugiau kaip 85 milijonai litų.","Lenktynininkas Dominykas Butvilas pabrėžia eismo saugumo svarbą, ypač vaikų apsaugą keliuose, ir pastebi, kad Lietuvos kelių infrastruktūra gerėja, didelę įtaką tam daro Europos Sąjungos parama, skiriama saugos priemonių diegimui. 2007-2013 m. laikotarpiu buvo ženkliai modernizuotos"
"Inovacijų agentūros tinklalaidėje „Ateities architektai"" Kibernetinio saugumo kompetencijų centro vadovas dr. Šarūnas Grigaliūnas įspėja: „Gali būti, kad jums nežinant, jūsų telefonas jau yra botų dalis ir dalyvauja, kaip pranešėjas jūsų vardu"", - sako mokslininkas. Kas yra botai ir troliai? Tai dažnai girdimas terminas, tačiau, kartais gali būti sunku suprasti, kas tai per mechanizmai ir kaip jie veikia. Kaip sako kibernetinio saugumo srityje dirbantis „Acrux cyber services"" vadovas Jokūbas Drazdas, botai yra susiję su dezinformacijos klaida. „Tai dirbtinai sukurti automatizuoti sprendimai, kurie generuoja tam tikrą, pavyzdžiui, tekstą, kad galėtų platinti tam tikrą informaciją"", - sako J.Drazdas. Jo teigimu, šioje temoje labiausiai dėmesį reiktų atkreipti į socialinius tinklus, kurie tampa labai patogia terpe jiems veikti ir skleisti melagienas, ar kurstyti neapykantą. ""Botų fermos yra grupė automatizuotų sprendinių, kurie yra nukreipti į kažkokį vieną veiksmą, ir vykdo tam tikrą kampaniją"", - akcentuoja J. Drazdas. Jis sako, kad darosi vis sunkiau juos atskirti nuo tikrų vartotojų ir informacijos kūrėjų. „Anksčiau botai veikdavo labai atvirai, koordinuotai ir atkartodavo tuos pačius veiksmus, todėl juos būdavo lengviau identifikuoti. Šiandien jie darosi hibridiniai, kur veikia ne tik „mašininiai"" sprendimai, bet ir žmogaus indėlis - turinys labiau personalizuojamas"", - pasakoja J.Drazdas. Tinklalaidė „Ateities architektai""/Ateities architektai apie botus Minėti botai savo veikimo specifika skiriasi nuo trolių. Kaip pagrindinį skirtumą J.Drazdas įvardina žmogiškąjį indėlį. Botai yra labiau techniniai sprendimai, o troliai reikalauja daugiau žmogiškojo įsikišimo. Pasak J.Drazdo, trolių fermos dažniausiai siekia skleisti netikrą informaciją ir taip paveikti visuomenę, pavyzdžiui, socialiniuose tinkluose ar forumuose. Jų kuriamas turinys gali būti tiek ekonominės, tiek politinės tematikos, siekiant sukelti „visuomenės nepasitenkinimą, nepasitikėjimą, suskaldymą, manipuliuoti žmonių politinėmis pažiūromis, ypač rinkimų metu, siekiant iškelti tam tikrus kandidatus"", - akcentuoja J. Drazdas. Kibernetinio saugumo kompetencijų centro vadovas dr. Šarūnas Grigaliūnas pritaria, kad botas yra „labiau automatizuotas veiksmas"". Jis atkreipia dėmesį, kad tai yra didelė grėsmė ir žiūrint iš kibernetinio saugumo pusės: „Gali būti, kad jums nežinant, jūsų telefonas yra bot dalis ir dalyvauja kaip pranešėjas jūsų vardu"", - perspėja mokslininkas. Jis pateikia paprastą pavyzdį, iliustruojantį, kaip tai galėtų veikti. „Pavyzdžiui, jūs paspaudėte „patinka"" ant kokios nors kačiuko ar šuniuko nuotraukos, kur buvo parašyta: „štai mano augintinis"". Po to, turinio kūrėjas pakeitė nuotrauką ir užrašą. O jūsų patiktukas jau liko. Taigi jūs esate šito dalis"", - sako dr. Š.Grigaliūnas. Jo nuomone, troliai, lyginant su botais, yra labiau strategija, kurios esmė yra sukelti mums abejonę - jei tai pavyksta - „mes esame „trolinami"", - sako mokslininkas dr. Š.Grigaliūnas. Kaip galime apsisaugoti nuo šių grėsmių? Turinio kūrėjo veiksmų, nepaisant to, ar jis yra botas, ar tikras žmogus, kontroliuoti negalime. Taigi ir negalime numatyti, kad nuotrauka, kuriai ką tik uždėjome patiktuką, vėliau bus pakeista. Taip pat negalime pakeisti algoritmo, kuris, matydamas, kad tam tikras turinys sulaukia daug dėmesio, iškelia jį aukščiau, kad jį pamatytų kuo daugiau žmonių. Tačiau kaip tuomet galime atsilaikyti prieš trolių ir botų vykdomas manipuliacijas? Tinklalaidė „Ateities architektai""/Dr. Šarūnas Grigaliūnas Inovacijų agentūros tinklalaidės „Ateities architektai"" pašnekovai sako, kad vieno atsakymo į šį klausimą nėra, taigi pirmiausiai turėtume remtis savo kritiniu mąstymu ir ugdyti kitus susijusius įgūdžius. „Daugelis žmonių informaciją ir netgi naujienas vartoja per socialinius tinklus. Žiūrint iš psichologinės pusės, jeigu mes, žmonės, turime galvoje kokią nors idėją, kuria tikime, ir dar ją gauname iš šalies, tai iškart sužadina mums norą ja pasidalinti"", - aiškina J.Drazdas. Tačiau tai ne visada yra gera mintis. Viso vartojamo turinio patikrinti nesugebėsime, tačiau J.Drazdas sako, kad galime valdyti tai, kaip į jį žiūrime: „Ne viską, ką pamatome, reikia priimti už gryną pinigą"". J.Drazdo teigimu, reikia žiūrėti kritiškai ir bent jau nesidalinti įtartina informacija, nes melagingos informacijos platinimas stipriai prisideda trolių ar botų tikslų - kuo plačiau paskleisti dezinformaciją ir atitinkamai paveikti visuomenę. Taigi dalindamiesi tampame dezinformacijos grandinėlės dalimi. Kaip būdą informacijai patikrinti, J.Drazdas rekomenduoja visada atkreipti dėmesį į informacijos šaltinį: kas yra jos kūrėjas, platintojas, ar jis patikimas. „Visada galima pasitikrinti internete, ar ta informacija yra skleidžiama ir kituose patikimuose šaltiniuose. Kalbant apie socialinius tinklus, jei paskyra arba grupė yra abejotina, turėtų įsijungti kritinis mąstymas, klausiantis, ar šita informacija yra tikra. Žinoma, kartais dezinformacija būna sumaišyta su tiesa, tada atskirti tampa tikrai sunku"", - sako J. Drazdas. Dezinformacijai plisti kartais parankūs ir mūsų įpročiai Inovacijų agentūros „ICT Lab"" srities vadovas Romanas Zontovičius atkreipia dėmesį į tai, kad Elonas Muskas, nupirkęs socialinį tinklą „Twitter"" ir pakeitęs jo pavadinimą į „X"", paskelbė, jog dabar toje platformoje nebeliks jokio informacijos tikrinimo. Pasak R. Zontovičiaus, „Facebook"", panašu, kad irgi judės link platformos atvėrimo absoliučiai visoms nuomonėms, ir tai mus palies. Tikėtina, kad turėsime dar daugiau įtartino turinio, kuriam bus sudarytos sąlygos skleistis. „Scanpix""/AP nuotr./Elonas Muskas Kaip sako R.Zontovičius, turime ne tik galvoti, kaip techniškai išvengti dezinformacijos grėsmių, bet ir atkreipti dėmesį į savo informacijos vartojimo įpročius, bei kanalus, kuriais ją gauname. „Pavyzdžiui, aš į turinį „Instagram"" ar „Facebook"" platformose žiūriu tik kaip į pramoginį turinį. Kuo tu giliau domiesi, tuo labiau supranti, kad ne viskas taip paprasta, kaip parodyta „TikTok"" per vieną minutę"", - sako R.Zontovičius ir taip pat ragina kuo labiau tikrinti informaciją. Čia atsiveria ir mūsų mąstymo spragos, kurias nulėmė tobulėjančios technologijos. Šiandien, ieškodami informacijos, mes nebenorime mąstyti - norime greito ir aiškaus atsakymo: „Anksčiau klausdavome klausimo „Google"" ir jis duodavo mums 1000 atsakymų. Ir tada iš jų rinkdavomės. Dabar, dirbtinio intelekto amžiuje, tu suvedi klausimą, ir nori vieno atsakymo: juoda arba balta"", - atkreipia dėmesį R. Zontovičius. Anot jo, toks mąstymas, siekiant gauti vieną kategorišką ir aiškų atsakymą yra pavojingas - net dirbtinis intelektas „ChatGPT"" kartais sako: „patikrinkite informaciją, aš irgi klystu"". Grėsmės vystosi koja kojon su naujomis technologijomis Naujos technologijos atneša besikeičiančias tendencijas ir trolių strategijose bei botų veiksmuose. J.Drazdas sako, kad jų atakas darosi vis sunkiau atpažinti be papildomų įrankių. „Pastaruoju metu labai daug dėmesio skiriu „TikTok"" platformai. Dabar atpažinti netikrą ar visuomenei paveikti skirtą turinį darosi vis sunkiau - jis dažniausiai būna labai keistas. Pavyzdžiui, koks nors nacionalistinis paveikslėlis, o fone groja rusiška muzika. Kaip tai dera? Visiškai niekaip. Ką tuo norima pasakyti? Sunku paaiškinti"", - pasakoja J.Drazdas. Jis sako, kad didelį vaidmenį vaidina ir milžiniška informacijos sklaida bei pažangios technologijos. Pavyzdžiui, dirbtinis intelektas, kurio generuoti vaizdai, garso takeliai ar žinutės gali būti dar labiau personalizuotos ir sunkiai atskiriamos nuo žmogaus sukurtų. „Greitas technologijų vystymasis palengvina ir dezinformacijos sklaidą"", - sako J.Drazdas. Tinklalaidė „Ateities architektai""/Romanas Zontovičius ir Jokūbas Drazdas R.Zontovičius taip pat sako pastebintis pokyčių šioje srityje, pavyzdžiui, įtartinus darbo skelbimus „Linkedin"" platformoje: „Ėmė plisti darbo pasiūlymai su išgalvotomis nesąmoningomis pozicijomis, siūlantys didelį atlygį, ir netgi prisistatantys tikrais Lietuvos įmonių adresais. Bet šiek tiek pasidomėjus paaiškėja, kad tai apgavystė. „Aš esu tokių gavęs jau kelis"", - perspėja. R. Zontovičius. Ar mechanizmas gali įtikinti jus, kad yra tikras žmogus? Dr. Š. Grigaliūnas sako, kad „milijardai slaptažodžių ir prieigų yra jau nutekinti ir užvaldyti"". Jis įspėja, kad jei gavote žinutę iš artimo bičiulio, tai dar nereiškia, kad su juo ir bendraujate. Dr. Š. Grigaliūnas duoda pavyzdį, kaip gali veikti automatizuotas botas, jeigu jūsų paskyra jau yra užvaldyta: „Tarkime, jūs neseniai buvote kavinėje ar vakarėlyje, kur pasidarėte asmenukę ir ją „palaikino"" jūsų artimas ratas žmonių. Botas surinko šitą informaciją ir kažkam iš šito rato parašys žinutę (mašininis mokymas jau šiandien puikiai rašo bet kuria kalba): „Klausyk, ar prisimeni, kaip mes buvome kavinėje arba vakarėlyje ir ten šokome kartu su tuo ir tuo."" Kas tada atsitiks jūsų galvoje?"", - hipotetiškai klausia dr. Š.Grigaliūnas. Jis atkreipia dėmesį, kad jūsų kritinį mąstymą tokiu atveju greičiausiai nugalės boto paminėti faktai, kuriuos atsimenate - juk tikrai buvote vakarėlyje su ta kompanija. Jeigu jis juos žino, vadinasi, tikrai yra jūsų bičiulis. Tačiau nebūtinai. „Toliau, jis gali jūsų paprašyti, ko tik nori, nes jūs jau įtikėjote, kad jis tikras. Nors iš tikrųjų yra botas, trolis, mechanizmas, algoritmas arba strategija, kaip iš jūsų gauti vieną ar kitą naudą"", - sako dr. Š. Grigaliūnas. J. Drazdas taip pat pritaria ir sako, kad tokių rizikų neišvengsime, o dezinformacijos įrankiai tik tobulės. Taigi vienas iš kelių yra mokytis juos identifikuoti. Mokslininkai kuria įrankius kibernetinėms grėsmėms atpažinti Kaip sako R. Zontovičius: „Dirbtinis intelektas yra tiesiog įrankis. Kaip ir bet kuris kitas įrankis, tarkime, skalpelis. Su juo galima išgelbėti žmogaus gyvybę, arba galima jam labai pakenkti"", - analogiją tarp tobulėjančių technologijų ir dezinformacijos grėsmių mato R. Zontovičius. Tam, kad atpažintume tokias grėsmes, galime pasitelkti kritinį mąstymą ir kitus įgūdžius, tačiau technologijoms tobulėjant, vien to gali nepakakti. Todėl Lietuvos mokslininkai ir verslininkai įvairiuose projektuose jau dabar kuria įrankius, kurie galėtų ne tik padėti jas atpažinti, bet ir sustabdyti įvairias kibernetines atakas. Vienas iš tokių projektų - „Saugios ir įtraukios e. visuomenės"" misija, kuriai skirta daugiau nei 27 mln. eurų. Šiame projekte kuriami sprendimai, padedantys kovoti su užsienio šalių įtaka ir informacijos manipuliavimu internete rinkimų metu, taip pat bus kuriamos priemonės, galinčios identifikuoti bei iš anksto įspėti apie socialinių tinklų erdvėje veikiančius botus ir trolių fermas, stiprinant atsparumą kibernetinėms grėsmėms. Projekto rėmuose bus atliekami tyrimai, leidžiantys atpažinti vaizdo įrašų klastotes ir kitas manipuliacijas, o mokslininkai galės tęsti svarbius tyrimus Kibernetinio saugumo kompetencijų centre. Visą Inovacijų agentūros tinklalaidę „Ateities architektai"" žiūrėkite Inovacijų agentūros „YouTube"" paskyroje. Ją taip pat galite rasti ir „Spotify"". Taip pat kviečiame pasitikrinti jėgas teste, kuris patikrins, ar atidžiai skaitėte tekstą.","Tinklalaidėje „Ateities architektai” aptariama botų ir trolių grėsmė kibernetiniam saugumui, pabrėžiant jų gebėjimą skleisti dezinformaciją socialiniuose tinkluose bei sunkumus juos atskirti nuo tikrų vartotojų; siekiant apsisaugoti, rekomenduojama ugdyti kritinį mąstymą ir atidžiai tikrinti informacijos šaltinius."
"Nukeliavę į svetainę antkapiaigreitiems.lt galite susikurti savo antkapio dizainą, parinkti nuotrauką ir užrašą. Kol kas, demonstracinėje versijoje, puikuojasi antkapių paminklai išgalvotiems greituoliams Greičiui, Lėkevičiūtei, Ratauskui. Ši akcija tęsis tris mėnesius. Po to LTSA atliks sociologinę vairuotojų apklausą ir įvertins, ar tokia „antkapių greitiems"" idėja buvo paveiki. Tokia akcija patraukia akį ir bent kelioms minutėms prikausto dėmesį - paminklai atrodo siurrealistiškai. Ar tokia akcija pasieks kelių erelių ir gaidelių sąmonę, balsuokite apklausoje aukščiau. Kaip teigia LTSA specialistai, saugumas keliuose priklauso nuo daugelio veiksnių: kelio kokybės, eismo intensyvumo, automobilių techninės būklės. Vis dėlto svarbiausias veiksnys - mūsų pačių elgesys. Kaip gerai suvokiame rizikas, ar laikomės kelių eismo taisyklių, ar rūpinamės savo ir kitų saugumu? KET pažeidimų nemažėja Nors keliai Lietuvoje gerėja, automobiliai tampa modernesni, o mes, atrodo, kultūringesni, kelių eismo taisyklių pažeidimų skaičius nesumažėja. 2024 metais užfiksuota per 400 000 greičio viršijimo atvejų. Paprasčiausias sugretinimas su Lietuvoje registruotų transporto priemonių skaičiumi siūlo apibendrinimą, kad kone kas trečias vairuotojas per metus bent kartą viršija leistiną greitį. Žinoma, kad taip nėra. Apstu žmonių, kurie visuomet vairuoja saugiai. Tačiau kaip bežiūrėtum, per pastaruosius ketverius metus keliuose greitis pražudė 212 žmonių. Kas trečias vairuotojas per metus bent kartą viršija leistiną greitį... Lietuvos transporto saugos administracija (LTSA) imasi neįprastos iniciatyvos, siekdama atkreipti greičio mėgėjų dėmesį ir pažadinti jų atsakomybės jausmą. Jei jau taip traukia rizika, kodėl gi neapsidraudus dėl jos pasekmių? Ir ne šiaip gyvybės draudimu, o paskutiniu akcentu savo gyvenimo kelionėje? Specialiai sukurtoje interneto svetainėje kiekvienas gali susimaketuoti ir iš anksto užsisakyti antkapį - sau ar draugams, kuriems adrenalinas svarbiau nei eismo dalyvių saugumas. „Gal makabriškas požiūris į problemą pasirodys veiksmingesnis nei baudos ar pamokslai? Gal, svarstydami, kokios epitafijos norėtume ant savo antkapio, suprasime, kad iš tiesų nenorime nei jos, nei paties antkapio"", - sako LTSA Komunikacijos skyriaus vadovė Eglė Kučinskaitė.","Lietuvos transporto saugos administracija pradėjo neįprastą akciją, leidžiančią svetainėje antkapiaigreitiems.lt susikurti antkapio dizainą, siekdama atkreipti vairuotojų dėmesį į greičio viršijimo keliamą pavojų ir skatinti atsakomybę už savo veiksmus kelyje. Akcija truks tris mėnesius, po kuri"
"Apžiūrėti naujos ir modernios poilsio oazės Palangoje atvyko krepšininkai Kšyštofas ir Darjušas Lavrinovičiai, Jonas Mačiulis, krepšinio treneris Antanas Sireika, verslininkai Antanas ir Daina Bosai, stilistai Joringis Šatas ir Viktorija Šaulytė, Palangos meras Šarūnas Vaitkus, daugelis kitų verslo, kultūros ir pramogų pasaulio atstovų. Vandens pramogos - kiekvieno poilsiautojo poreikiams Eimanto Paulausko nuotr./Naujoje „Gradiali"" poilsio erdvėje Palangoje - būrys žinomų veidų ir didžiausias Lietuvoje technologinis siurprizas „Džiaugiamės pagaliau galėdami atverti naują poilsio oazę, kur sveikatingumo centro ir miesto svečiai galės atsipalaiduoti net aštuoniuose skirtinguose mineraliniu vandeniu užpildytuose baseinuose ir trijose skirtingose pirtyse. Stengiamės pasirūpinti kiekviena detale, apie kurią galėtų pagalvoti net reikliausias poilsiautojas, todėl čia pat įkūrėme ir užkandžių barą bei VIP poilsio zoną. Tikimės, kad didžiausiu traukos akcentu taps įspūdingas, net 25 metrus siekiantis ekranas, įrengtas šalia trijų takų plaukimo baseino, transliuojantis „Neregėtos Lietuvos"" autoriaus Mariaus Jovaišos specialiai šiam projektui filmuotą dokumentiką su gražiausiais Baltijos jūros ir jos apylinkių peizažais, o dar stipresnes patirtis dovanos specialiai šio ekrano galimybėms pritaikyti vaizdo, garso ir šviesų šou. Tai svečiams sukurs unikalią patirtį, kurios neras jokioje kitoje vietoje"", - apie naują baseinų erdvę pasakojo viešbučio vadovas Domas Dargis. Eimanto Paulausko nuotr./Naujoje „Gradiali"" poilsio erdvėje Palangoje - būrys žinomų veidų ir didžiausias Lietuvoje technologinis siurprizas Vandens malonumų pasaulis svečiams pristatytas griausmingai „Gradiali"" baseinų atidarymo renginio vedėjais tapo Vytautas Rumšas jaunesnysis ir aktorė Ineta Stasiulytė. Susirinkusius stebino ne tik naujos erdvės, bet ir gausus būrys sinchroninio plaukimo, šokio ir muzikos artistų, kurie kūrė išskirtinius, naujai vietai pritaikytus pasirodymus, o vakarienės metu svečius į netikėtą muzikinę meilės istoriją įtraukė restorano personalu persirengę operos solistai. Viešbutyje apsistoję kviestiniai svečiai vakaro programa su viena ryškiausių šių dienų popscenos žvaigždžių mėgavosi iki pat vidurnakčio, kitos dienos atsipalaidavimą palikę daugiau nei šimtą skirtingų procedūrų siūlantiems SPA profesionalams. Aldo Kazlausko nuotr./Naujoje „Gradiali"" poilsio erdvėje Palangoje - būrys žinomų veidų ir didžiausias Lietuvoje technologinis siurprizas Nauja erdvė svečiams bus atverta dar šį balandį Naujoje, net 1500 kvadratinių metrų dydžio erdvėje mineralinio vandens pursluose atsipalaiduoti kvies trys sūkurinės vonios, pramoginis baseinas su masažinėmis įlankomis ir kaskadiniais dušais, 25 metrų ilgio plaukimo baseinas, karšto mineralinio vandens baseinas, vertikalių vonių baseinas ir mažylių pramogoms skirtas vaikų baseinas. O į šiltų malonumų pasaulį įsisupti padės trys skirtingos pirtys: lietuviška, onikso sauna ir turkiška - garinė. Be vandens bei pirčių malonumų, pajūrio poilsiautojų naujojoje baseinų ir pirčių erdvėje taip pat lauks užkandžių bei gėrimų baras ir suaugusiesiems skirta VIP poilsio zona. Pasinerkite į savo atostogas be rūpesčių Vos už 500 metrų nuo Baltijos jūros, banguojančio pušyno pašonėje įsikūręs sveikatingumo ir SPA centras „Gradiali"" kviečia rinktis viešnagę lietuviškame pajūryje su visais komfortiškų atostogų privalumais: nakvyne viešbutyje, „viskas įskaičiuota"" maitinimu švediško tipo restorane, vandens ir pirčių pramogomis bei teritorijoje esančių restoranų teikiamais gurmaniškais malonumais. Šiltuoju metų laiku viešbučio ir pajūrio svečiai kviečiami apsilankyti aukščiausioje vasaros terasoje Palangoje „Pineta Lounge"" bei ant jūros kranto įsikūrusiame „Pineta Beach"" paplūdimio bare. Rezervuokite nepamirštamą poilsį jau dabar: www.gradiali.lt.","Palangoje atidaryta nauja poilsio oazė „Gradiali“ su mineraliniais baseinais, VIP zona ir didžiausiu Lietuvoje technologiniu ekranu, pritraukė daugybę žinomų veidų bei pramogų. Atidarymo renginyje svečiai mėgavosi sinchroniniu plaukimu, šokiais, muzika ir gastronominėmis patirtimis."
"Praėjusių metų pabaigoje remiantis „Copernicus"" duomenimis „Sweco"" atlikto tyrimą, kurio metu paaiškėjo, jog žaliosios ir mėlynosios zonos Vilniuje sudaro 25 proc. užstatytų teritorijų. Tuo tarpu 22 analizuotų Europos sostinių ir didmiesčių vidurkis šiek tiek didesnis - 27 proc. Ekspertų teigimu, vadovaujantis regeneruojančio projektavimo principais, kurie jau sėkmingai taikomi tokiuose Europos didmiesčiuose kaip Hamburgas, Kopenhaga ar Barselona, Vilnius turi galimybę šias erdves išplėsti net 50-čia proc. ir pasiekti 37 proc. ribą pralenkdamas Kopenhagą. Pasak Aurelijos Breivytės, „Sweco Lietuva"" tvarumo grupės vadovės, progresyvus požiūris į miestų plėtrą, siekiantis ne tik nepakenkti ar atstatyti, bet ir kurti teigiamą poveikį ekosistemoms bei žmonių gerovei, susideda iš kelių esminių principų. „Pirmiausia, toks projektavimas siekia suderinti žmogaus kuriamą aplinką su gamtiniais procesais - tai apima žaliųjų stogų ir sienų, lietaus sodų ir kitų darnių sprendimų pritaikymą užstatytose teritorijose - pavyzdžiui - kelių, geležinkelių, industrinės zonos, sporto ir laisvalaikio erdvėse, tankiai apgyvendintose vietovėse. Be to, siekiant sumažinanti poreikį naujai statybai ir išlaikyti esamas struktūras, yra taikomi funkcionalių konstrukcijų spendimai. Galiausiai, šis projektavimas yra paremtas holistiniu požiūriu į išteklių naudojimą, aktyviai įtraukiant bendruomenę ir pasitelkiant politines reguliavimo priemones"", - dalijasi A. Breivytė. Tvarumo ekspertė pabrėžia, jog regeneruojančio projektavimo principai padeda kurti būtinas sąlygas gamtai ir visuomenei klestėti kaip integruotai sistemai, o tai teigiamai veikia žmonių gerovę bei sveikatą. „Miesto vystyme taikant 3-30-300 principą - kai žmogus pro langą mato bent tris medžius, medžių lajos dengia bent 30 proc. gyvenamosios teritorijos, o iki artimiausios žaliosios erdvės (kurios plotas bent 1 ha) yra ne daugiau kaip 300 metrų - galima pastebimai sumažinti oro taršą ir liūčių, vėjų, karščio bangų neigiamą įtaką žmonėms bei jų turtui"", - teigia A. Breivytė. Ji priduria, jog daugybė šio inovatyvaus projektavimo privalumų slypi gyventojų įtraukime, sudarant jiems galimybę prisidėti prie regeneracinių iniciatyvų. Tai ne tik skatina žmones bendradarbiauti tarpusavyje, bet ir stiprina bendruomeniškumą, užtikrina didesnę įtrauktį bei bendrą atsakomybės jausmą už savo gyvenamąją aplinką. Titulas neša ne tik galimybes, bet ir atsakomybę Visuomenėje vyrauja įsitikinimas, jog žalias miestas - tai miestas, kupinas parkų, miškų, sodų ir upių. Projekto „Vilnius - Europos žalioji sostinė 2025"" vadovė Jurga Pociūtė-Mikūtienė pabrėžia, jog ši sąvoka apima daugiau nei miestų parkus ir želdinius. „Žalieji miestai taiko platų spektrą priemonių, kurios prisideda prie tvarumo, aplinkos apsaugos ir gyventojų gyvenimo kokybės gerinimo. Tai apima ir klimato kaitos mažinimo priemones, darnią urbanistinę plėtrą, tvarią transporto sistemą, energijos vartojimo efektyvumą ir atliekų mažinimą bei perdirbimą"", - sako J. Pociūtė-Mikūtienė. Ji prideda, jog kartu su atsakomybe, šis įvertinimas atneša ir naujas galimybes - stiprina tarptautinį pripažinimą, pritraukia investicijas ir turistus. Pasak Vilniaus miesto savivaldybės vyr. architektės patarėjos Beatričės Umbrasaitės, vienas pagrindinių iššūkių, su kuriuo susiduria Vilnius, siekdamas darnios plėtros - tai daugiafunkcių miesto policentrų stygius. „Dauguma Vilniaus namų buvo pastatyta pokario masinės statybos metu, siekiant greitai ir dideliais mastais aprūpinti gyventojus būstu. Tačiau pereinant iš socialistinės į kapitalistinę santvarką, daugelis naujų rajonų liko monofunkciniai - juose nebuvo išvystyta pakankama paslaugų infrastruktūra. Tokiuose mikrorajonuose kaip Pašilaičiai, Naujininkai ar Paneriai iki šiol trūksta švietimo, kultūros, laisvalaikio, medicinos ir darbo vietų. Būtent dėl šios priežasties gyventojai dažnai keliauja į kitus rajonus, daugiausia naudodamiesi automobiliais, kurių išmetamas CO2 sudaro didžiausią taršos dalį mieste"", - sako B. Umbrasaitė. Tad šiuo metu miesto planuotojai ir urbanistai didelį dėmesį skiria atsakymų paieškoms į klausimą - kaip sukurti miestą, kuriame svarbiausias kasdienio gyvenimo funkcijas galima patogiai pasiekti 15 minučių atstumu pėsčiomis, dviračiu ar viešuoju transportu nuo gyvenamos vietos? Ko reikia, kad žalioji sostinė netaptų pilkąja? Anot ekspertės A. Breivytės, suderinti spartų miesto augimą su gamtinės aplinkos išsaugojimu - įmanoma, tačiau tai reikalauja ilgalaikės strategijos ir pastangų. „Tam reikia kompleksiško požiūrio ir ateities klimato scenarijus įvertinančio miesto planavimo, netgi pritaikant dirbtinio intelekto galimybes. Jei kuriant naują erdvę jai galima kelti specifinius reikalavimus, būtina nepamiršti ir tą teritoriją supančios esamos aplinkos. Ji, tinkamai naujos erdvės įkvėpta, gali suklestėti, o įrengus netinkamai - ekologinės sąsajos gali sutrūkinėti, nauji statiniai neprigyti vietos bendruomenėse"", - pabrėžia ji. Vilnius jau taiko inovatyvius sprendimus, tokius kaip žalumo indeksas, leidžiantis įvertinti statinių ir teritorijų ekologinį efektyvumą. B. Umbrasaitė akcentuoja, jog darnios sostinės plėtros įgyvendinime itin svarbus ir gyventojų įsitraukimas - bendruomenės gali dalyvauti viešųjų erdvių kūrime bei gauti finansavimą žaliųjų iniciatyvų įgyvendinimui. „Vilniaus ateitis priklauso nuo to, kaip sugebėsime suderinti mieto plėtrą su gamtine aplinka - tai ne tik miesto planuotojų, bet ir kiekvieno vilniečio atsakomybė"", - reziumuoja B. Umbrasaitė. Šaltinis: https://sc.bns.lt/view/item/vilniuje-daugiau-galimybiu-zaliosioms-miesto-erdvems-tyrimas-atskleide-neisnaudota-potenciala-505115","Vilniuje žaliosios ir mėlynosios zonos sudaro 25 proc. užstatytų teritorijų, tačiau miestas siekia šį rodiklį padidinti pasinaudodamas regeneruojančio projektavimo principais, kurie remiasi darnios plėtros ir bendruomenės įtraukimo strategijomis. Šios inovacijos galėtų padėti išplėtoti Vilnių kaip žaliąją sostinę, derinant miesto augimą su gamtinės aplinkos išsaugojimu, kartu sprendžiant monofunkcinių miesto dalių iššūkius."
"Danijos teniso talentas šeštadienį Majamyje po dramatiškos trijų setų kovos rezultatu 6:4, 3:6, 6:7(5) nusileido kortų šeimininkui Reilly Opelkai (ATP-114). Trečiojo seto pratęsime H.Rune turėjo rimtų priekaištų bokštelio teisėjui - pasak jaunojo tenisininko, vienas iš svarbiausių mačo taškų turėtų būti peržaistas, mat apsikeitime smūgiais jam sutrukdė korte sublykčiojusi šviesa. Holger Rune running out of breath asks for a video review as he claims he was hindered by a light which came on during the rally against Reilly Opelka. Umpire checks the video and decides no hindrance took place. 2-2 in tie breakpic.twitter.com/6wNadCzaj5 — edgeAI (@edgeAIapp) March 22, 2025 Arbitras pasitelkė vaizdo peržiūros galimybę, tačiau paliko galioti pirminį sprendimą, o H.Rune tašką pralaimėjo. Galiausiai danas patyrė skaudžią nesėkmę, po kurios nusprendė nespausti rankos teisėjui. „Masters"" turnyras Majamyje nesėkmingai susiklostė ir Indian Velse triumfavusiam Jackui Draperiui (ATP-7). Britas dviejų pratęsimų kovoje 6:7(2), 6:7(3) nusileido Jakubui Mensikui (ATP-54). Raining ACES 💥 19-year-old @mensik_jakub_ takes out Indian Wells champion Draper 7-6 7-6 for his sixth career Top 10 win! #MiamiOpen pic.twitter.com/h6d4PTHkve — Tennis TV (@TennisTV) March 22, 2025 Tai reiškia, jog visi keturi Indian Velse pusfinalį pasiekę tenisininkai - H.Rune, J.Draperis, Carlosas Alcarazas ir Daniilas Medvedevas - Majamyje krito antrajame etape.","Danijos tenisininkas Holger Rune pralaimėjo dramatišką trijų setų mačą Reilly Opelka Majamyje ir nesutiko su teisėjo sprendimu nepratęsti taško po trukdžiusios šviesos, o Jackas Draperis nusileido Jakubui Mensikui, taigi visi Indian Velse pusfinalį pasiekę žaidėjai Majamyje iškrito antrajame et"
"Įvedė per uždarą posėdį? Įrašas apie tariamai įvestą karinę padėtį vienoje „Facebook"" grupėje pasirodė sekmadienio popietę. „Lietuvoje įvesta karinė padėtis? Kada ruošėsi pranešti???"" - retoriškai teiravosi jos narė. Internautė pasidalijo vaizdo įrašu, kuriame pati išaiškino, kodėl esą nelaimės regione ar net visoje Lietuvoje įvesta karo padėtis. Ekrano nuotr. iš „Facebook""/Internautė pasigedo civilinių tarnybų dalyvavimo JAV karių gelbėjimo operacijoje Beveik puspenktos minutės trukmės įrašą moteris sekmadienį paskelbė savo kanale „YouTube"", kuris turi jau kone 3,3 tūkst. prenumeratorių. Nemažai jų prisijungė pirmadienį. „Kada Lietuvoje paskelbta karinė padėtis, jei civilinėje pelkėje vadovauja KAM ir LK (o ne VRM ir PAGD)"" - tokiu retoriniu klausimu pavadintas šis įrašas. „Tikėjau, kad ten - poligonas, tai poligone gali vadovauti kariškiai ir krašto apsaugos ministrė, - prastos kokybės įraše kalba moteris. - Dabar paaiškėja melas, kad dujotiekis ir pelkė yra civilinėje teritorijoje. Anot jos, gelbėjimo ir paieškų darbams įprastai vadovauja Vidaus reikalų ministerija su įvairiomis tarnybomis, bet jų atstovai šįkart esą nematomi. „Pradėjo ieškoti trečiadienį. Pasiklydo tarp penkių pušų, visur skelbia, kad čia - poligono teritorija, dėl to krašto apsaugos ministrė vadovauja. Kitas dalykas - jei jie tai daro teisėtai, vadinasi, paskelbta karinė padėtis toje teritorijoje arba visoje Lietuvos teritorijoje, tik mums pamiršo pranešti. Nes pagal paprastus žemėlapiukus ten yra paprastas miškas, paprasta proskyna, paprasta pelkė ir dar eina dujotiekiukas. Jis eina per negyvenamas teritorijas. Poligonas nepriskiriamas prie negyvenamų teritorijų. Tokia savivalė, matyt, šitokiu plačiu mastu neįmanoma, tai darau išvadą, kad toje zonoje arba visoje Lietuvoje yra paskelbta karinė padėtis, bet eilinį kartą gyventojams pamiršo pranešti"", - svarsto internautė, prisistatanti atsargos kare. Prieš gerą dešimtmetį ji tikrai buvo laikinoji jaunesnioji eilinė, bet po poros metų išleista į atsargą. Įvedus karo padėtį taikomos karo teisės normos, nutrūksta kariaujančių šalių santykiai, nustoja galioti tarptautinės sutartys. Karo padėtį turėjo įvesti Seimas su prezidentu. Ji spėjo, kad „greičiausiai, kai buvo slaptas posėdis, gal ten nubalsavo, ir visuomenei nesiruošė pranešti"". Kaip žinoma, parlamentarai tikrai buvo susirinkę į uždarą posėdį, bet jis vyko kovo 18 d., likus lygiai savaitei iki JAV karių dingimo. Posėdyje Krašto apsaugos ministerijos (KAM) ir kariuomenės atstovai pristatė šaliai kylančias grėsmes, karinių įsigijimų planus. „Jei karinės padėties tenai nėra, turi pasirodyti vidaus reikalų ministras, net nežinome, kas toks, policijos generalinis komisaras, ugniagesių vadas (Renatas) Požėla ir vietos meras. Iš to susideda komisija. Paieškų ir gelbėjimo operacijos vadavietė turi būti, vadai būna policijos, ugniagesių vadai, meras, bet ne krašto apsaugos ministrė ir kariuomenės vadas. Tai yra civilinė teritorija. Jei ten galioja karo režimas, prašome išeiti iš pelkės ir paskelbkite. ir kokiu pagrindu Lietuvoje paskelbta karinė padėtis"", - kalbėjo internautė. Ekrano nuotr. iš „YouTube""/Internautė pasigedo civilinių tarnybų dalyvavimo JAV karių gelbėjimo operacijoje Kanale esama ir daugiau vaizdo įrašų apie šią nelaimę bei karių paieškas. Vienas iš jų pavadintas panašiai: „Lietuvoje - karo padėtis? Nes civilines pelkes atvyksta kasti JAV kariuomenė ir neprašo leidimų"". Kada įvedama karo padėtis Karo padėtis yra ypatinga teisinė padėtis, aukščiausių valstybės institucijų sprendimu įvedama šalyje ar jos dalyje siekiant užtikrinti valstybės gynybą ir kitas svarbiausias jos funkcijas ginkluoto užpuolimo ar tokios grėsmės atveju. Ji įvedama, kai viena valstybė paskelbia karą kitai arba faktiškai pradeda prieš ją karo veiksmus (ginkluoto konflikto operacijas prieš kitą šalį). Esant karo veiksmams taikomos karo teisės (ginkluoto konflikto teisės) normos, nutrūksta kariaujančių šalių diplomatiniai, konsuliniai, ekonominiai, prekybiniai, kultūriniai ir kitokie taikaus bendradarbiavimo santykiai, nustoja galioti tarptautinės sutartys. JAV sausumos pajėgų kariai pratyboms Lietuvoje nepertraukiamam buvimui rotuojasi nuo 2019 m. Lietuvoje karo padėties teisinio režimo pagrindus reglamentuoja Konstitucija ir Karo padėties įstatymas. Šią padėtį įveda Seimas, „kai prireikia ginti Tėvynę arba vykdyti Lietuvos valstybės tarptautinius įsipareigojimus"". Ginkluoto užpuolimo atveju karo padėtį nedelsdamas įveda prezidentas, bet parlamentas vis tiek turi patvirtinti šį sprendimą. Pagal įstatymo 4 straipsnį, kurio dabartinė redakcija galioja nuo 2021 m. sausio 1 d., tuomet gali būti skelbiama mobilizacija, jei iki tol dar nebūna paskelbta. Taip pat gali būti įvedamas tiesioginis valdymas, leidžiama atvykti kitų valstybių kariniams vienetams, įvedamas karinis patruliavimas, evakuojami gyventojai, ribojama ginklų ir šaudmenų prekyba, taikomos kitos priemonės. Po nelaimės, kurią patyrė JAV kariai, jokių panašių sprendimų nebuvo. JAV karių paieškos operacija Pabradės poligone. (Skirmantas Lisauskas/BNS) Jų paieškos ir gelbėjimo operacijoje dalyvavo karo policijos atstovai. Tai yra Lietuvos kariuomenės padalinys, vykdantis teisėsaugą ir palaikantis saugumą bei tvarką krašto apsaugos sistemoje. Pagrindiniai jos uždaviniai - nusikaltimų ir kitų teisės pažeidimų prevencija, jų atskleidimas ir tyrimas, tvarkos ir drausmės karinėse teritorijose bei kariuomenėje palaikymas, karinio transporto eismo saugumo priežiūra. Taigi karo policija veikia krašto apsaugos sistemoje, bet nebūtinai vien karinėse teritorijose. JAV kariai Lietuvoje būna nuolat Kaip žinoma, vikšrinė gelbėjimo mašina M88 „Hercules"" su keturiais amerikiečių kariais per pratybas Pabradės poligone Švenčionių rajone dingo praėjusį antradienį. Netrukus pradėta didelio masto gelbėjimo operacija. „Paieškos ir gelbėjimo operacijos darbai prasidėjo kovo 25 d., kai buvo gautas pranešimas apie pratybų metu dingusius 4 Jungtinių Amerikos Valstijų karius ir 1 vikšrinę transporto priemonę Generolo Silvestro Žukausko poligone Pabradėje. Nustačius galimą įvykio vietą joje vyko paieškos bei gelbėjimo operacija, jai vadovavo Lietuvos kariuomenė kartu su JAV pajėgomis, papildomai pasitelkti ir Priešgaisrinės apsaugos ir gelbėjimo departamento, kitų institucijų, sąjungininkų pajėgumai"", - paskelbė Lietuvos kariuomenė. Po šešias paras trukusios paieškos ir gelbėjimo operacijos naktį iš sekmadienio į pirmadienį šarvuotis M88 „Hercules"" buvo ištrauktas iš pelkės. Šiuo metu įvykio vietoje dirba Lietuvos karo policija ir JAV tyrėjai. Pabradės poligone iš pelkės ištrauktas JAV šarvuotis / Lietuvos kariuomenės nuotr. JAV sausumos pajėgų kariai pratyboms Lietuvoje nepertraukiamam buvimui rotuojasi nuo 2019 m. Reaguodami į Rusijos invaziją į Ukrainą, amerikiečiai rotacinius batalionus sustiprino, atsiųsdami į vienetus daugiau karių ir technikos. 15min verdiktas: trūksta konteksto. Netiesa, kad JAV karių dingimo vietoje, juoba visoje Lietuvos teritorijoje buvo įvesta karo padėtis. Ji įvedama, kai viena valstybė paskelbia karą kitai arba faktiškai pradeda prieš ją karo veiksmus. Publikacija parengta 15min bendradarbiaujant su „Meta"", ja siekiama stabdyti klaidinančių naujienų plitimą socialiniame tinkle. Daugiau apie programą ir jos taisykles - čia.","„Facebook“ grupėje paskelbtas teiginys apie tariamai įvestą karinę padėtį Lietuvoje buvo paneigtas, paaiškinant, kad ši padėtis įvedama tik karo ar ginkluoto konflikto atveju, o JAV karių paieškos operacijoje Pabradėje dalyvavo KAM ir kariuomenės atstovai dėl pratybų rengimo specifikos."
"Europos Sąjungos Tarybos Aviacijos darbo grupė vasario ir kovo mėnesiais svarstė iniciatyvą reikšmingai pabloginti kompensacijų už sutrikdytus skrydžius sąlygas. Nors šių posėdžių detalės nėra viešos, Vokietijos „Bild"" ir Prancūzijos „Euronews"" žiniomis, svarstomi dar 2013 m. iškelti pasiūlymai pailginti į kompensacijas pretenduojančius vėlavimus nuo dabartinių 3 iki 5-12 valandų. Šiuo metu Europoje 250, 400 arba 600 Eur kompensacijos keleiviams priklauso, jei skrydis galutinį tašką dėl oro bendrovės galioje esančių aplinkybių pasiekė bent 3 val. vėliau nei numatyta oficialiame tvarkaraštyje. Konkrečią sumą lemia skrydžio atstumas kilometrais. Europos žiniasklaidos priemonių žiniomis, minėtų sumų didinti ar mažinti nėra svarstoma, tačiau oro bendrovės norėtų išplėsti vėlavimų laiką, kurį viršijus keleiviai pretenduotų į kompensacijas. Pagal vieną iš Aviacijos darbo grupėje nagrinėjamų scenarijų, į kompensacijas keleiviai galėtų pretenduoti tik tuomet, jei skrydis vėluotų 5, 9 arba 12 valandų, priklausomai nuo jo atstumo. Galutiniai sprendimai Europos institucijose dar nėra priimti. „Skycop"" advokatas Nerijus Zaleckas tokią iniciatyvą vertina kaip žingsnį atgal. Jis pabrėžia, kad kompensacijų už sutrikdytus skrydžius mechanizmas prieš daugiau kaip du dešimtmečius ES buvo sukurtas ne kaip priemonė nubausti oro bendroves ar būdas pasipelnyti keleiviams, o kaip įrankis atlyginti nepatogumus ir, svarbiausia, kaip skatinimas teikti punktualesnes ir kokybiškesnes paslaugas. „Pastaraisiais metais ES261 analogus įsivedusios Turkija bei Saudo Arabija ar šį mechanizmą išstodama iš ES faktiškai išsaugojusi Jungtinė Karalystė yra puikūs pavyzdžiai, rodantys, kad sąžiningos kompensacijos už sutrikdytas keliones didina valstybių patrauklumą turistams ar verslui. Dabartinių sąlygų bloginimas būtų didelis Europos žingsnis atgal, mažinsiantis stimulą aviakompanijoms užtikrinti sklandžias ir punktualias keliones. Raginame ES žengti priešinga kryptimi - nuo 2004 m. neperžiūrėtos išmokų sumos dėl infliacijos prarado apie pusę savo vertės, tad svarstytina kompensacijas atitinkamai padidinti arba, žvelgiant į ateitį, netgi padvigubinti"", - komentuoja N.Zaleckas. „Skycop"" vertinimu, minimalaus į kompensacijas pretenduojančio skrydžio vėlavimo laiko išplėtimas iki 5-12 val. piniginių išmokų gavėjų skaičių galėtų sumažinti apie 5 kartus. Europoje tokie pokyčiai keleiviams reikštų šimtus milijonų ar net daugiau kaip milijardą eurų negautų kompensacijų per metus. Kompanijos duomenimis, pernai Europoje ir Jungtinėje Karalystėje reikšmingus sutrikimus pernai patyrė beveik 218 tūkst. skrydžių, teoriškai reiškiančių apie 6 mlrd. Eur kompensacijų. Tačiau iki pusės šių atvejų į kompensacijas nepretenduoja dėl oro bendrovių galioje nesančių sutrikimų priežasčių (sudėtingų orų, streikų ir pan.), o dar maždaug du trečdaliai keleivių apskritai nesikreipia dėl jiems priklausančių pinigų.","Europos Sąjungos Tarybos Aviacijos darbo grupė svarsto galimybę pailginti skrydžių vėlavimo laiką, reikalingą kompensacijoms gauti, nuo 3 iki 5-12 valandų, kas sumažintų kompensacijų gavėjų skaičių ir galėtų turėti neigiamą poveikį keleivių teisėms. „Skycop“ advokatas Nerijus Zaleckas šią iniciatyvą laiko žingsniu atgal, argumentuodamas, kad tai mažintų aviakompanijų motyvaciją užtikrinti punktualumą ir kokybę."
"„Kad būtume laimingi"", - tokį palinkėjimą 55-ojo gimtadienio proga sau skyrė muzikos prodiuseris, buvęs grupės „Naktinės personos"" narys Aras Vėberis. Balandžio 4-ąją gimimo dieną švenčiantis žinomas vyras kartu su žmona pakėlė sparnus svetur, o dar prieš gimtadienį su portalu Žmonės.lt Aras spėjo pasidalinti mintimis apie praėjusius metus, daugelį metų puoselėjamas tradicijas ir gyvenimą atokiau nuo sostinės šurmulio. Pabėgti švęsti gimtadienį svetur kartu su žmona tapo neatsiejama tradicija, tad šie metai - neišimtis. Pora aplankė Italijos sostinę. „Per pastaruosius metus tęsiu tradiciją ir kartu su žmona per gimtadienį pabėgam iš Lietuvos. Tai į Paryžių, tai į Veneciją, tai į Vieną, o šiemet skridome į Romą"", - naujienų portalui Žmonės.lt pasakojo žinomas vyras. Tiesa, šis jubiliato pasirinkimas patinka ne visiems. Iš draugų Aras sulaukia spaudimo. „Draugai, kurie norėdavo susirinkti ir pasveikinti visada truputį užpykdavo. Todėl šiais metais sužinoję, kad nešiu kudašių norėjo dar prieš gimtadienį susirinkti ir pasveikinti"", - juokėsi vyras. Aras Vėberis su žmona Martyna Romoje / Asmeninio albumo nuotr. Tradicijos - svarbi Aro gyvenimo dalis. Kartu su draugais, kiekvieną savaitės trečiadienį jie renkasi vyriškam vakarui, tad šįkart bičiuliai suskubo organizuoti tradicinį pasisėdėjimą anksčiau, kad spėtų paspausti jubiliatui ranką. „Turiu dar vieną smagią tradiciją. Pas mane namuose, kiekvieną trečiadienį, renkasi vyriškas pirties būrelis. Aš kuriu pirtį, o pas mane susirenka artimiausias draugų ratas. Einame į pirtį, o po to žaidžiame pokerį. Todėl šįkart jie nujausdami, kad aš išvyksiu, man pranešė, jog balandžio 1-ąją bus pas mane"", - apie gimtadienio savaitę kalbėjo jis. Paklaustas apie kelionės planus, A.Vėberis prasitarė, kad kelionės maršrutas kiekvieną kartą jam būna staigmena. Aro Vėberio šeima / Asmeninio albumo nuotr. „Už tai yra atsakinga mano žmona. Ji pati labai nori planuoti, jai patinka, o man dėl to yra labai smagu. Dažniausiai kelionės planas man būna siurprizas. Nuskridęs dar net nežinau, kas manęs laukia"", - teigė vyras. Tačiau savo darbą atostogų planavime turi ir jis. „Kelionėse mes pasiskirstome - aš surandu ir užsakau viešbutį, o ji - sugalvoja visą programą"", - papasakojo buvęs „Naktinių personų"" grupės narys. Paprašęs įvertinti praėjusius metus Aras nesudvejodamas teigė, kad metai buvo nuostabūs ir kupini teigiamų emocijų. „Nuostabūs metai, fantastiški, turiningi. Visko buvo labai daug. Pernai metus kartu su visa šeima pradėjome Kinijoje, sugrįžę nėrėme į darbus, bet tarp reikalų ir į Egiptą nulėkėme, o gimtadienį sutikau Vienoje"", - džiaugėsi jis. Aras Vėberis su žmona Martyna / Asmeninio albumo nuotr. Kiekvienais metais pūsdamas žvakutes ant torto A.Vėberis galvoja tik vieną ir tą patį norą. „Visada sakau, kad būtume laimingi. Žinoma, laimė subjektyvus dalykas, kiekvienas skirtingai suprantame, bet mano noras ir tikslas gyvenime - laimė"", - džiaugėsi muzikantas. Prieš 3 metus miesto šurmulį iškeitęs į gyvenimą Panevėžyje, nuosavame name, A.Vėberis sprendimu dar nėkart nesuabejojo. „Gyvendamas Panevėžyje - kaifuoju. Kai darbiniais reikalais važiuoju į Vilnių iškart galvoju, kad noriu, kuo greičiau nudirbti visus darbelius ir dumti iš Vilniaus"", - su šypsena portalui Žmonės.lt kalbėjo vyras. Martyna, Aras Vėberis / Teodoro Biliūno / BNS nuotr. Aras pastebi, kad dauguma žmonių vis dažniau renkasi ramybę. „Visi mano draugai ar tie, kas turėjo galimybę pabėgti iš Vilniaus - pabėgo"", - pastebėjimu pasidalijo jis. Tiesa, jis visuomet laikė save miesto žmogumi, todėl apie gyvenimą ne didmiestyje net minties neturėjo. Pasak muzikanto, su amžiumi pasikeičia gyvenimo prioritetai ir tam tikrus dalykus pradedi vertinti visai kitaip. „Kiekvienas amžiaus laikotarpis turi savo prioritetus. Kol buvau jaunas, kol rūpėjo kiti dalykai, šeimos nebuvo, niekad nebūčiau pagalvojęs, jog išsikraustysiu iš Vilniaus ar namą nusipirksiu. Laikiau save betono vaikiu, man patiko dangoraižiai, turėjau butą 23 aukšte, bet bėga laikas, o su amžiumi keičiasi žmogus ir prioritetai"", - aiškino Aras.","Muzikos prodiuseris Aras Vėberis 55-ojo gimtadienio proga kartu su žmona tradiciškai pabėgo švęsti į užsienį, šiemet aplankydami Romą. Jis džiaugiasi ramybe gyvenant Panevėžyje, vertina tradicijas ir siekia laimės, nors gyvenimą mieste anksčiau laikė savaime suprantamu"
"Atvirame pokalbyje laidoje „Šeškinės 20"" Ieva ir Simonas pasakojo apie iššūkius, karjerą, tėvystę bei drąsą keisti nusistovėjusias normas, rašoma LNK televizijos pranešime spaudai. Laidos metu pora pasidalino savo nestandartine gyvenimo dinamika. Ieva tęsė savo karjerą, o vaikų rūpinimasis ir auginimas atiteko Simonui. „Man visai neblogai ėjosi karjera, bet jau buvo truputį pabodę"", - sakė S.Urbonas. LNK nuotr./Simonas Urbonas, Ieva Kačinskaitė-Urbonienė Jis taip pat aktyviai skatino vyrus rinktis tėvystės atostogas. „Eidavau į visas laidas ir sakydavau: „Kodėl jūs neinat tėvystės atostogų? Čia nuostabiausias dalykas!"" Simonas Urbonas su žmona Ieva Kačinskaite-Urboniene ir vaikais / Asmeninio albumo nuotr. Paklaustas, ar daug priekaištų iš aplinkinių sulaukdavo dėl savo sprendimo, Simonas atviras. „Labai daug būdavo, bet, manau, Ieva sulaukdavo daug daugiau priekaištų dėl to, kokia ji mama, kaip ji gali vyrui palikti vaikus, kas iš jų liks. Jai būdavo sunkiau"", - „Šeškinės 20"" dalijosi Simonas. Ieva, neseniai pasitraukusi iš politikos, laidoje pasidalijo mintimis apie savo naują gyvenimo etapą. „Vyras sako, kad daugiau šypsenos veide atsirado, - juokiasi buvusi Seimo narė. - Tuštumos visai nejaučiu. Negaliu be veiklos, čia ne mano charakteriui. Turiu užsiėmimų, turiu konsultacinę veiklą, turiu doktorantūros studijas. Savo ateitį sieju su švietimo pokyčiais Lietuvoje. Žiūriu, kur laiką dedikuoti, nes laikas yra brangiausia valiuta. Tai, kad dabar galiu daugiau laiko skirti šeimai, vaikams, sau pačiai, yra didžiulė dovana"", - pasakojo Ieva. LNK nuotr./Ieva Kačinskaitė-Urbonienė Simonas, vedantis tinklalaidę „Tėvai paprastai"", kurios metu daug bendrauja su įvairiais specialistais, pasidalino apie savo vaikų auklėjimo principus. „Pirmiausia, tai yra pagarba ir pasitikėjimas vienas kitu, viską reiktų daryti be melo, nes yra sunkiausia, kai kažkur tave pamato meluojant arba tu leidi pameluoti"", - teigė Simonas. „Pagrindinis oponentas auginant vaikus yra meilė. Tiesiog vaikas turi jausti, kad tu jį besąlygiškai myli"", - pridėjo Ieva. LNK laidoje „Šeškinės 20"" Simonas taip pat papasakojo istoriją apie jo atrastą aistrą žygiams, prasidėjusią po traumos. „Krepšinio svajonė nutrūko su dukart trūkusiais raiščiais. Labai ilgai tikėjau gydytojais, kurie sakė, kad, jeigu aktyviai sportuosiu, mano kelionės ir sportai baigsis. Aš 10 metų visiškai tuo tikėjau ir jokiu sportu neužsiiminėjau. Vieną kartą išvažiavom į džiungles, gyvenom Tailande ir ten kažin kelintą dieną jau pradėjo rauti stogą, vieną rytą atsikėliau, šokau į kroksus ir išėjau pasivaikščioti. Nuėjau 45 kilometrus. Tiek verkiau, tokia laimė apėmė, kad aš galiu eit, kad čia tas sportas, kur man labai patinka. Tada grįžom į Lietuvą ir sakau Ievai: „Gal galiu išeiti savaitgaliui?"" Pirma kelionė buvo iš Vilniaus iki Kėdainių, truko tris dienas, tada iš Vilniaus iki Marijampolės. Vaikščiojau, kur įmanoma eiti tris dienas iš Vilniaus"", - su dideliu džiaugsmu dalijosi S.Urbonas. LNK nuotr./Simonas Urbonas Simonas taip pat davė ir patarimą visoms šeimoms, auginančioms vaikus. „Reikia neturėti lūkesčių, nes labai dažnai su vaiku mes susigalvojam jų profesijas ir labai dažnai nuliūstam, kai jie pasielgia kitaip. Taip pat suprasti, kad vaikas yra projektas ir tas projektas labai greit užaugs ir išeis, reikia pasimėgauti visom akimirkom"", - kalbėjo S.Urbonas. „Šeškinės 20"" - trečiadienį 20 val. per LNK.","Laidoje „Šeškinės 20"" Ieva ir Simonas atvirai pasakojo apie savo nestandartinę gyvenimo dinamiką, kurioje Simonas ėmėsi tėvystės atostogų, o Ieva tęsė karjerą, ir dalinosi įžvalgomis apie vaikų auklėjimą bei gyvenimo pokyčius. Simonas taip pat kalbėjo apie savo atrastą aistrą žygiams, kuri prasidėjo po sportinės traumos, ir skatino šeimas mėgautis kiekviena akimirka su vaikais."
"Juose yra daug cholesterolio, bet ne tokio, kuris kenkia jūsų sveikatai. Širdies instituto prevencinės kardiologijos direktorė Dr. Martha Gulati, priimdama pacientus, kurių cholesterolio kiekis padidėjęs, dažnai girdi jų klausimą: „Ar galiu valgyti kiaušinius?"" Medikė atsako - viename kiaušinyje yra 207 miligramai cholesterolio, o tai yra maždaug tris kartus daugiau nei gaunama iš dešros. Tačiau kiaušiniuose esantis cholesterolis tikriausiai nepadidins širdies priepuolio ir insulto rizikos. Taip yra todėl, kad maistinis cholesterolis ir cholesterolis kraujyje nėra tas pats, sakė daktaras Gulati. Dėl cholesterolio kraujyje arterijose ir venose kaupiasi pavojingos apnašos. Vida Press nuotr./Virti kiaušiniai minkštu tryniu Dalis cholesterolio kraujyje gaunama iš maistinio cholesterolio, tačiau daug daugiau jo gaunama iš kepenų, sakė ji. Kepenys jo gamina daugiau, kai valgote per daug sočiųjų riebalų. Tačiau kiaušiniai (kitaip nei dešrelės) nėra labai riebūs. Viename kiaušinyje yra tik 1,6 g sočiųjų riebalų. Taip pat skaitykite Elegancija ir skonis: tobuli pusryčiai vos iš kelių ingredientų „Iš visų dalykų, dėl kurių nerimauju, kad žmonės valgo, kiaušiniai tikrai nėra tokie blogi"", - sakė daktarė Gulati.","Kiaušiniuose yra daug cholesterolio, tačiau jame esantis cholesterolis greičiausiai nepadidina širdies priepuolio ir insulto rizikos, nes maistinis cholesterolis skiriasi nuo cholesterolio kraujyje. Nors kepenys gamina cholesterolį iš sočiųjų riebalų, kiaušiniai turi mažai sočiųjų riebalų ir nėra laikomi pavojingu maistu."
"Baltųjų rūmų buvo paklausta, ar kuris nors iš JAV pareigūnų bus atleistas dėl nutekinto pokalbio apie smūgius Jemene. „Galiu tvirtai pasakyti tai, apie ką ką tik kalbėjau su prezidentu, - jis ir toliau pasitiki savo nacionalinio saugumo komanda"", - spaudos konferencijoje teigė Baltųjų rūmų spaudos sekretorė Karoline Leavitt (Kerolain Livit). D. Trumpo patarėjas milijardierius Elonas Muskas (Ilonas Maskas) pasiūlė savo techniniams ekspertams ištirti, kaip į aukščiausio rango pareigūnų pokalbį apie smūgius Jemene buvo įtrauktas žurnalistas, pridūrė Baltieji rūmai. „Elonas Muskas pasisiūlė pasitelkti savo techninius ekspertus ir išsiaiškinti, kaip šis numeris netyčia buvo įtrauktas į pokalbį"", - teigė K. Leavitt. Baltieji rūmai patvirtino, kad žurnalistas buvo įtrauktas į grupinį pokalbį, kuriame JAV gynybos sekretorius Pete'as Hegsethas (Pitas Hegsetas) ir kiti pareigūnai planavo operacijas. Pokalbio teksto nuotraukose buvo atskleistos stulbinančios detalės - smūgių grafikas bei ketinamų panaudoti lėktuvų modeliai ir dar daugiau. Žurnalas teigė, kad viską paskelbė tik po to, kai D. Trumpo administracija pakartotinai paneigė, kad neapsaugotame pokalbyje buvo skelbiama kokia nors įslaptinta informacija.","Baltieji rūmai neketina atleisti jokių pareigūnų dėl nutekinto pokalbio apie smūgius Jemene, o Elonas Muskas pasiūlė savo techninius ekspertus išsiaiškinti, kaip žurnalistas buvo įtrauktas į šį pokalbį. Nepaisant atskleistos informacijos, D. Trumpo administracija teigia, kad pokalbyje nebuvo įsl"
"Šiandien juos čia randu jau įsikūrusius ir besidarbuojančius. Kaip jiems sekasi? Kalbinama vieną vyresniųjų mokslo darbuotojų šiame centre, docentę dr. Ingridą Domarkienę, rašoma pranešime žiniasklaidai. - Ingrida, ar įsivertinę pastarųjų metų pokyčius laboratorijose galime sakyti, kad 2024-ieji metai Vilniaus universiteto Medicinos fakulteto genetikams technologinių galimybių prasme tapo lūžiniais? Gal jau galite įvardinti kokių nors esminių pokyčių po persikėlimo į naująjį mokslo centrą? - Prisiminus, nuo ko pradėjom - nuo tada, kai pirmą kartą apsivilkau chalatą, iki kėdės šiame kabinete... Ilgas kelias nueitas, ir viskas buvo visai kitaip. Bet tas ir veža! Kartais atsisėdu ir galvoju: kiek visko nuveikta, kiek užmegzta kontaktų, kurie jau duoda vaisių, kiek išleista studentų. Įvairių centrų mokslui buvo ir anksčiau, tačiau dabar Vilniaus universitetas ir Medicinos fakultetas sukūrė naujausią mokslui skirtą pastatą. Apskritai, Baltijos šalys labai sparčiai tobulėja biotechnologijų srityje. Dabar turime ne tik kurti centrus, bet ir bendradarbiauti - taip mes tapsime stipresni. Žmonių ir žingeidumo mums čia, Lietuvoje, užtenka. Iki šiol trūko nebent įrangos, resursų ir galimybių išvažiuoti bei turėti, kur pasikviesti kolegas iš užsienio laboratorijų. Dabar generuojame naujus duomenis, tad matau perspektyvą jais dalintis, prisidėti prie pasaulinių duomenų bazių ir kurti savo bazes. Praėjusieji metai buvo išties lūžiniai infrastruktūros kūrimo prasme, juk per dvidešimt metų, kiek prireikė šiam centrui atsirasti, pasikeitė trys dekanai, ne viena studentų karta! Pagaliau įvykdėme pirkimus, pastatėme, atidarėme, atsikvėpėme. Tačiau turiu nuojautą, kad tikrasis žmogiškųjų išteklių ir potencialo lūžis mokslui mūsų dar laukia... Sulig šio pastato atsiradimu, jau randasi persiskirstymų mokslininkų grupėse, kuriamos naujos idėjos ir tikslai. - Kaip iš paskutinio dešimtmečio retrospektyvos vertintumėte dabar atsivėrusias galimybes jauniems genetikos mokslininkams? - Manau, kad studentams suteikiame vienareikšmiškai geriausią įrangą mokymuisi. Kai kurie aparatai yra itin jautrūs, ir prie jų sėsti leidžiama tik po apmokymų, tačiau nuo pat pradžios studentai turi prieigą prie jų ir gali pamatyti, kaip atrodo akredituota laboratorija, prietaisai, ir yra skatinami į rankas paimti visus galimus instrumentus. Jei jie atlieka savo baigiamuosius darbus šioje srityje, tai dirba laboratorijose kartu su mumis ir pamato visą „vidinę"" virtuvę. Visą laiką galvojame, kaip atnaujinti nusidėvinčią techniką. O idėjos tyrimų temoms kyla įvairiais keliais. Kaip sakė a. a. David Lynch, idėjos - kaip žuvys: jos visą laiką plūduriuoja kažkur aplink, o tu turi sėdėti ir į jas kreipti dėmesį. Kartais labai netikėtas dalykas kažką sujudina mintyse, ir tu turi tai užsirašyti. Tarsi pasėtum sėklą, ir ji po to išauga. Kartais kokia nors žinutė, sakinys, ištartas konferencijoje sukelia minčių. Panašiai buvo su čiornobyliečiais - žinojome, kad yra tokia ypatinga grupė asmenų. Buvo manoma, kad iš maždaug 7000 išsiųstų iš Lietuvos žmonių, turime išlikusių apie pusę. Norėjome susirinkti jų istorijas ir galbūt dar spėti jiems pagelbėti. Tai - žmonės, išgyvenę didelį lūžį, jų statusas keitėsi priklausomai nuo politinių sprendimų. Jų DNR tyrimų analizė parodė, kad kai kuriems jų genomai lemia tam tikrą atsparumą, bet nemažai daliai tiriamųjų būdingas polinkis į nerimo sutrikimus, depresiją. Tad, nors pirminis tikslas toks ir nebuvo numatytas, iš tyrimų rezultatų išplaukė aiškus poreikis šiai grupei suteikti pagalbą: atverti jiems žalią koridorių gauti psichoterapeutų gydymą. - Senovės žmonių DNR tyrimai iki šiol buvo kažkas pikantiško, ką atlieka užsienio tyrėjai ir apie ką tegalėjome išgirsti per istorijos populiarinimo kanalus. Vis dėlto, pernai jūs su kolegomis ėmėtės šios srities, ir bematant įsitraukėte į tarptautinius projektus. Papasakokite mums apie šią naujovę. - Labai džiaugiamės, kad pernai pavyko išvykti į Max Planck institutą, ten buvome apmokyti, kaip dirbti su senovės DNR, kuri yra fragmentuota, trapi, degradavusi, su kuria dirbti yra daug sudėtingiau negu su gyvų organizmų DNR. Mokėmės, kaip paimto mėginio neužteršti savo ląstelėmis: labai svarbu, kad darbai būtų atliekami tinkamose patalpose. Dabar Medicinos mokslo centre sukūrėme laboratoriją, kurioje galėsime dirbti švariai, pagal visus to reikalaujančius protokolus. Projektuose dirbame kartu su studentais, kad jie pamatytų, kuo kitoks yra šis darbas: reikia dirbti su kostiumais, tokiais pat, kokius dėvėjo mūsų gydytojai COVID pandemijos metu. Po kiekvieno mėginio privaloma viską steriliai išvalyti ir kito mėginio apdorojimui rengtis, ruoštis iš naujo. Ne kiekvienas žmogus gali dirbti tokiomis sąlygomis. Kadangi tai taip sudėtinga, regis, paprasčiau būtų siųsti mėginius tirti į užsienį, tačiau tuomet mums tektų ilgai laukti rezultatų. O dabar esame nepriklausomi ir viską galime pasidaryti patys - greitai, vos tik atsiranda poreikis. Dabar jau galime išsiaiškinti, kokiomis ligomis tie žmonės sirgo. - Bet juk pas jus taip pat netrukus nusidrieks eilės - archeologų tempai Lietuvoje nemaži, medžiagos bus daug! - Taip, tam reikia turėti projektų, ir tam mes auginame naują studentų, jaunų specialistų kartą. Tad jie ateityje bus pasiruošę dirbti su užsakomąja medžiaga. - Žinome, kad senovės žmonių genetikos tyrimai mums gali pateikti įdomių įžvalgų apie praeities gyventojus, tačiau kodėl tai svarbu mums, gyvenantiems šiandien, visai kitaip, visai kitoje aplinkoje? - Mes turime sukaupę didžiulius ėminių rinkinius. Niekam kitam, kaip tik mums patiems turėtų rūpėti, kas iki mūsų gyveno šioje teritorijoje, kaip ir iš kur jie atėjo, koks mumyse liko jų genetinis paveldas? Dabar jau galime išsiaiškinti, kokiomis ligomis tie žmonės sirgo, ir kuo mes skiriamės nuo jų arba esame panašūs. - Prieš šimtą metų archeologiniais duomenimis, deja, buvo pasinaudota geopolitiniams tikslams, ir tai turėjo milžinišką įtaką tarptautinei politikai ir karams. Jais remiantis buvo sprendžiama, kur yra kieno autentiškoji teritorija. Ar jūs neprisibijote, kad pateikus genetinių tyrimų rezultatus, jais bus imta manipuliuoti? - Labai geras pastebėjimas, apie tai kalba ir David Reich savo knygoje „Kas mes ir kaip čia patekome?"": turime būti atsargūs, bet kartu nenusistatyti tabu ir vis tiek kalbėti apie dalykus, kurie rūpi visuomenei. Manau, kad tikrai gali atsirasti propagandos kūrėjų, profanų, kurie stversis genetinių tyrimų rezultatų komentavimo, tačiau mūsų pareiga tokiu atveju kaip tik ir yra kuo daugiau apie tai kalbėti tinkamai ir aiškinti visuomenei, ką reiškia biologiniai žmonių skirtumai, panašumai, migracijos. - O gal kaip tik genetiniai tyrimai taptų raktu atvirkštiniam procesui: jei anksčiau ant peties šešiakampė žvaigždė buvo klijuojama vien remiantis išoriniais požymiais ir pavarde, tai dabar pamatytumėme, kad toks klijavimas nebetenka prasmės, nes mes visi turime tam tikrą tam tikrų genų procentą savyje. - Tikrai taip, juk mes visi dalinamės istorija, ir senoviniai palaikai mums gali papasakoti dar daugiau naratyvų. Archeologija dar neatsakė į daugelį klausimų, ir mūsų bendradarbiavimas galėtų padėti integruoti vieni kitų informaciją, pasiekti bendro rūpimo vaizdo. Turime visi dirbti kartu: ir antropologai, ir genetikai, ir archeologai, istorikai, chemikai, lingvistai, etnografai... - Vis dėlto, senovinių žmonių DNR genetika anaiptol nėra tas pats, kas medicininė genetika, tiesa? Kiek šios dvi sritys artimos, jei apskritai susijusios? - Genetika yra ta pati, žmonės yra žmonės, tačiau jei medicininė genetika tiria sveikatą, ligas, tai dirbdami su senovine DNR, mes galime rekonstruoti, kaip žmonės galėjo atrodyti ir kokiomis ligomis galėjo sirgti praeityje, tam tikroje kitokioje aplinkoje. Tas, beje, buvo padaryta su paties Gregoro Mendelio, genetikos „tėvo"", palaikais: gavus giminaičių sutikimą, iš paimtų mėginių bandyta rekonstruoti, kaip jis atrodė, kokiomis ligomis galėjo sirgti. - Tačiau kol kas mes kalbame tik apie žmogų. O jei archeologai ras įdomų senovinį gyvūną, ar jūs apsiimsite tirti? Zooarcheologijoje yra keblumų bandant nustatyti, ar kaulas priklauso kiaulei - prijaukintam gyvuliui, ar laukiniam šernui. Tai gali būti esminis klausimas siekiant analizuoti senovės žmonių mitybą. - Nesakyčiau „ne"", nes mes dar tik pradedame dirbti su senovės DNR. Apskritai, idėja ateičiai būtų sukurti žmogaus praeities tyrimų centrą, kad galėtume tirti pilną praeities vaizdą: ir žmogų, ir jį supusią aplinką, gyvus ir negyvus organizmus, net virusus, kurie tuo metu buvo. Žmonės migruodami su savimi „nešėsi"" ir mikrobiomą, būtų puiku pamatyti visą holobiomą. Taip pat labai įdomu tirti, kaip žmones kadaise veikė klimatas, ir kaip jie adaptavosi. - Mes esame linkę vertinti savo sveikatos būklę remdamiesi pasilyginimu su kitų šalių gyventojų sveikata, kartais pažvelgiame atgal į praeitį lygindamiesi su savo tėvais ar seneliais. O ar galėtumėte palinkėti šiuolaikiniam žmogui tokios sveikatos, kokią, pasak DNR tyrimų, turėjo senovės žmonės? Turbūt skirtingose epochose žmonių sveikata buvo skirtinga, tačiau gal kadaise buvo turėjusių geresnę sveikatą, nei turime mes? - Tiesą sakant, nežinau, ką darytų tie senovės žmonės dabar. Ko gero, neišgyventų. Labai sunku tą ekstrapoliuoti iš praeities, nes dabar turime visiškai kitokias gyvenimo sąlygas. Tie žmonės dažniausiai gyvendavo trumpai ir jų gyvenimas buvo sunkus, tą rodo ir nudėvėti dantys, ir ankstyvas mirties amžius. Mes dar tik pradedame dirbti su senovės DNR. Jie buvo nuolatiniame išgyvenimo režime, kentė ir alkį, ir šaltį, todėl visada ieškojo savipagalbos priemonių. Dėl to nuolatinio išeičių ieškojimo, šamanų atrastų žolelių, kurios vėliau virto vaistais, mes sukaupėme tokią patirtį ir dabar esame medicinos moksle ten, kur esame. Dabar turime daugiausiai žinių ir galime sau padėti, nors su civilizacija atėjo kiti iššūkiai - praradome ryšį su gamta, patiriame labai daug psichologinio streso. Vis dėlto, manau, kad žmogus išliko, nes jis tiesiog yra be galo stipri būtybė. - Galbūt galime pajusti jūsų ir komandos entuziazmą sužinodami, apie kokias naujas tyrimų temas pasvajojate, o gal jau ir brėžiate gaires naujiems projektams? Turbūt šitaip sparčiai žengiant technologijų laiptais, netrukus galėsite tirti ir atsakyti į klausimus, apie kuriuos dar neseniai net nebuvo drąsu pagalvoti? - Ambicijos išties didėja. Nebuvęs vakar, negali būti šiandien, o ateitis mums nepriklauso, bet norėtųsi, kad praeities tyrimai pasitarnautų dabartyje gyvenantiems žmonėms. Pavyzdžiui, švedų genetikas Svante Pääbo su komanda rekonstravo neandertaliečio genomą. To genomo fragmentai buvo identifikuoti mūsų DNR, atlikta funkcinių tyrimų, ir jau turime konkrečių rezultatų - atrastas progesterono receptoriaus variantas, turintis funkcinės įtakos vaisiaus gimimo laikui. Tuo pagrindu mokslininkai jau gali kurti šiandien taip moterims reikalingą gydymo strategiją, kuri pagerina galimybes išnešioti vaisių. Tad senovės DNR analizės pagrindu ateityje tikimės personalizuoti tyrimus ir atrasti gydymo būdų šiuolaikiniam žmogui. Galbūt sukurti ne vaistus, bet prevencijos programas. Prasminga būtų ir sukurti diagnostikos ar prognozės priemonių žmonėms, kurie daugybę metų ieško diagnozės arba nežino, kas jų laukia susirgus tam tikra liga. Žemėje apskritai dar yra labai daug neatrastų dalykų, neabejoju, kad archeologija ir kitos disciplinos dar pateiks mums įdomių mėginių ir temų tyrimams. - Su nekantrumu laukiame jūsų ir komandos organizuojamos kasmetinės Medicininės genetikos savaitės. Galbūt papasakotumėte mums šiek tiek priešistorės - kaip kilo idėja rengti tokias savaites? Pasidalinkite, kokie renginiai numatomi šių metų programoje? - Sugalvojome šią savaitę daryti prieš penkerius metus. Tai - švietėjiška misija ir mūsų šventė. Juk žmonės dažniausiai turi kontaktą su gydytojais, slaugytojais, tačiau už jų dar yra kiti profesionalai, tyrėjai ir mokslininkai laboratorijose, kurie dirba vardan to paties paciento. Norime jam parodyti, koks kompleksinis šis darbas yra, papasakoti, ką mes, genetikai, veikiame. Ir galiu pasidžiaugti - jau atėjo ta diena, kai nuėjus į mokyklas pas pradinukus, jie jau be problemų įsimena ir ištaria žodį deoksiribonukleorūgštis! Šiemet Medicininės genetikos savaitėje kviesime visus pasidomėti ką veikia medicinos genetikos srities profesionalai, apsilankyti VU LSK Medicininės genetikos Centre, taip pat dalyvauti protų kovose medicininės genetikos tematika. Klausimai tikrai bus smagūs ir nesudėtingi, tad nereiktų bijoti dalyvauti, kviečiame visą bendruomenę. Taip pat bus realių vaizdų iš laboratorijos - kaip genetikas save mato šiandien, ir kaip galbūt šis mokslas atrodys ateityje. Turėsime ir medicinos genetikų forumą - uždarą, tačiau labai svarbų renginį. Jo tikslas yra suburti medicinos genetikus, kad dalintumėmės savo patirtimi ir bendrautume, padėtume vieni kitiems. Tačiau siūlau sekti mus ir po Medicininės genetikos savaitės - mes savo atradimus ir naujienas stengiamės viešinti per įvairius Medicinos fakulteto kanalus.","Vilniaus universiteto Medicinos fakulteto genetikos centre įvyko reikšmingi pokyčiai, suteikiantys naujas technologines galimybes ir bendradarbiavimo perspektyvas. Docentė dr. Ingrida Domarkienė pabrėžia, kad studentams suteikiama puiki mokymosi įranga, o senovės DNR tyrimai atveria duris į tarptautinius projektus ir naujas mokslinių tyrimų kryptis."
"Į Lietuvos kino teatrus jau atkeliavo vienas laukiamiausių šių metų lietuvių filmų - Saulės Bliuvaitės „Akiplėša"". Tarptautiniuose kino festivaliuose daugybę apdovanojimų pelniusį filmą festivalio „Kino pavasaris"" metu spėjo pamatyti ir savo įspūdžiais pasidalino atlikėja Rūta Mur, scenaristė ir režisierė Marija Kavtaradze, komikė Laura Dragūnaitė, nuomonės formuotojos Agnė Kulitaitė, Gabrielė Žutautaitė ir Patricija Budaitė. „Labai patiko, jaučiausi lyg žiūrėdama savotišką dokumentiką - net savo pačios paauglystės. Gal pas mane nebuvo tiek daug hardcore’o, bet artima. Labai. Išsinešu hiperrealizmo jausmą. Man labai patiko, kad aktoriai, atrodo, buvo net ne aktoriai, o tikri žmonės. Taip viskas gyva buvo"", - po nacionalinės filmo premjeros sakė Rūta Mur. Rūta MUR / Gretos Skaraitienės / BNS nuotr. „Bliuvaitė meistriškai pagauna tą disonansą - tarp vaikystės, kurios jau nebėra, ir suaugusiųjų pasaulio, kuris dar neatėjo, bet jau persekioja iš visų pusių. Nuo pirmų kadrų - nuo „Jamaica"" sidro, nuo sintetinių treningų, nuo kažkur matytų panelių, kurias visada stebėdavai iš tolo, nes jos jau „žinojo, kaip reikia gyventi"" - filmas limpa prie odos. Ir jis limpa ne tik man - visa salė tai jautė. Visi esam buvę ten - tarp baimės būti niekam neįdomiu ir desperatiško noro būti pastebėtu. Saulė Bliuvaitė nekuria filmo apie paauglystę - ji konstruoja veidrodį, kuriame, nori ar nenori, atpažįsti save"", - įspūdžiais dalinosi Agnė Kulitaitė. Agnė Kulitaitė / LNK nuotr. „Labai stiprus vizualinis potyris. Seniai mačiau tokį kinematografišką lietuvių filmą. Dar reikia laiko, kad susidėliotų emocijos, bet pirma emocija - žiauriai patiko. Mes nebuvome nuėję į tokius ekstremumus, kaip rodoma filme, bet tokios istorijos visada būdavo kažkur in the back of your head. Visas tas modeliavimas, visa ta toksiška kultūra - ji buvo aplink mus, labai atpažįstama"", - kalbėjo Patricija Budaitė. „Su drauge aptarėme, kad labai įsiminė tas mažas berniukas - jis vaidino tokį vaiką, kurį visi savo kieme turėjome. Sukėlė nostalgiją. Buvo daug tokių jausmų, kurie viduje vertė susigūžti - ir nemalonu, ir nejauku, ir gaila. Emocijų rollercoaster’is - labai patiko. Žiūrėjau ir džiaugiausi, kaip gerai, kad man to pavyko išvengti"", - pasakojo Laura Dragūnaitė. Laura Dragūnaitė / Asmeninio albumo nuotr. „Aišku, kad patiko filmas. Išsinešiau labai dvejopą jausmą. Aš sakyčiau, siaubo filmas. Ypač moterims ir merginoms. Bet tuo pačiu jame yra labai daug grožio. Manau, kad visos atras, visos prisimins kažką"", - sakė Marija Kavtaradze. „Jaučiuosi pažiūrėjusi labai kokybišką europietišką filmą. Po filmo išsinešiau ir gerą, ir slogų jausmą, turi šiek tiek susigulėti. Manau, kad kiekviena mūsų kartos mergina, moteris tikrai pajautė kažką savo tame filme"", - po „Akiplėšos"" kalbėjo Gabrielė Žutautaitė. Filmas „Akiplėša"" pasakoja apie dvi į paauglystę žengiančias merginas, kurios svajoja ištrūkti iš nykaus industrinio rajono. Kristina, išgyvenanti santykių krizę su tėvu, nori tapti garsia manekene ir kuo greičiau palikti namus. Marija, pritapti siekianti miestelio naujokė, seka Kristinos pėdomis. Merginos dar nežino, ką joms pačioms reiškia grožis ir meilė, tad vadovaujasi kiemo draugų suvokimais ir atkartoja tai, kas priimtina jų aplinkoje. O čia - konkurencija, pavydas, pavojinga draugija ir geresnio gyvenimo pažadas, verčiantis vis ekstremaliau žaloti savo kūną. Filmo „Akiplėša"" anonsas:","„Akiplėša"" – tai lietuviškas filmas, pelnęs tarptautinį pripažinimą, atspindintis paauglystės iššūkius ir grožio bei meilės sampratos paieškas dviejų merginų gyvenime. Žiūrovai ir kritikai išreiškė susižavėjimą filmo autentika ir emociniu gilumu, pripažindami jį kaip stiprų vizualinį ir emocinį potyrį."
"Tuo metu vienam didžiausių šalyje Švedijos kapitalo SEB bankui ketinant sujungti į vieną tris Baltijos šalyse veikiančius bankus su pagrindine būstine Taline, premjeras teigė, kad ši „istorija nebaigta"". „Aš buvau susitikęs su visų Lietuvoje esančių bankų vadovais ir galiu pasakyti, kad iš Lietuvos niekas nesiruošia išeiti"", - pirmadienį per LRT laidą „Lietuvos ateities forumas"" sakė G. Paluckas. „Su SEB'u istorija nebaigta. Po priimto sprendimo jo realizavimui reikia dar dviejų metų, bet mes turime ir botagėlį, ir morką. Todėl mes apie tai dar pasišnekėsime"", - pridūrė premjeras. G. Paluckas praėjusį antradienį susitiko su Lietuvoje veikiančių komercinių bankų atstovais, su kuriais aptarė kaip jiems mažinti biurokratinę naštą bei skatinti bankus prisidėti prie gynybos finansavimo. SEB gruodį pranešė, jog Taline veiks pagrindinė banko būstinė, tuo metu Latvijoje ir Lietuvoje dirbs jo filialai. Banko atstovai tikino, kad sprendimu norima supaprastinti banko valdymą, o klientai pokyčių nepajus, veikla tęsis įprastai. SEB Lietuvoje vadovė Sonata Gutauskaitė-Bubnelienė tuomet sakė, kad banko sprendimas kurti būstinę Taline pasirinktas įvertinus verslo aplinkos stabilumą ir nuspėjamumą. Nauja SEB banko struktūra pradės veikti 2027 metų pradžioje, iki tol reikės gauti vietos finansų priežiūros institucijų ir Europos Centrinio Banko leidimus. Dalis komercinių bankų Lietuvoje nuo šių metų moka 21 proc. pelno mokestį - 5 proc. punktais didesnį nei standartinis jo tarifas, be to anksčiau ne kartą yra išreiškę susirūpinimą Lietuvos investicine aplinka, kurią vadino neprognozuojama. Be to, dalis šalies bankų šiemet dar moka laikinąjį bankų solidarumo mokestį, pratęstą Seimui nusprendus, jog pastaraisiais metais neįprastai išaugę bankų pelnai buvo nulemti ne jų sprendimų, o ekonominių, geopolitinių veiksnių, todėl jie turėtų labiau prisidėti prie Lietuvos nacionalinio saugumo interesų.","SEB bankas planuoja sujungti Baltijos šalių bankus su pagrindine būstine Taline, tačiau Lietuvos premjeras G. Paluckas teigia, kad procesas dar nebaigtas ir bus toliau diskutuojamas, siekiant geresnės verslo aplinkos bei bankų indėlio į gynybos finansavimą. Lietuvos bankai susiduria su didesniais mokesčiais ir išrei"
"Radži neslepia - būti komisijoje jam sunkiau nei dainuoti pačiam, kadangi jis savo žodžiais niekuomet nenori nieko įžeisti. Priešingai - jo įsitikinimu, karaoke bare turėtų būti tik linksma! Todėl ir šio sekmadienio projekto dalyviai - aukštaičiai - gali tikėtis Radži palankumo. Jis tikrai neketina nieko vertinti taip, tarsi „Dainų dainelės"" dalyvių! O ką jis galvoja apie tuos, kurie renkasi dainuoti jo paties dainas? „Džiugu, kad žmonės jas dainuoja, nes retas kuris tai gali. Jos - specifinės, tad jas atlikti reikia taip, kaip reikia. Juokauju, kad jei dainuojate mano dainas, turite jas perdainuoti gerai arba labai gerai (juokiasi). Mačiau, kad vienas dalyvis jau praėjusioje laidoje pasirinko mano dainą, ir, galiu pasakyti, kad tiek balsas, tiek pati maniera buvo labai nebloga!"" - neslepia Radži. O atvirame interviu jis atskleidžia ir daugiau įdomių detalių. Kur Radži laiko galybę savo koncertinių kostiumų? Ką reikia padaryti, kad Radži iš savo koncerto jus išprašytų? Ką dainininkas daro tada, kai scenoje pamiršta žodžius ar dingsta elektra? Kita Radži pusė Apie tai, kad nori savo gyvenimą sieti su muzika, Radži suprato dar vaikystėje. Tiesa, dainavimo jo gyvenime iš pradžių nebuvo daug - muziką jis atrado per šokius. „Dabar džiaugiuosi, kad apie nieką kitą ir negalvojau. Vaikystėje nenorėjau būti nei kosmonautu, nei kažkuo kitu - norėjau būti muzikoje. Manau, kad man pavyko to pasiekti ir dėl mano mamos, globėjos, kuri įdiegė tą meilę. Reikia ne tik talento, bet ir paskatinimo, o aš tą gavau iš jos"", - sako jis. Taip pat svarbus ir noras. Anot Radži, net ir dabar, kai būna pavargęs, jis nuo muzikos vis tiek nenutolsta: „Muzika man neatsibosta - jei reikia, pabūnu vienas, kelias valandas pavaikštau parke. Bet po to ir vėl noriu triukšmo, muzikos, publikos - aš toks žmogus."" Tiesa, ne visi žino, kad praeityje Radži yra baigęs ir virėjo specialybę! „To mokiausi, nes tuo metu tiesiog nelabai turėjau pasirinkimo - reikėjo greitai nuspręsti. Džiaugiuosi, kad turėjau šią patirtį, o ir ne visiems pasiseka būti vienam vyrui grupėje tarp merginų"", - juokiasi jis. Anot dainininko, ši specialybė gyvenime niekuomet nepamaišys, nes žmonėms visuomet reikėjo valgyti. „Be to, Lietuvoje mes iš muzikos milijonų neuždirbame, tad nematau nieko blogo, kad turiu ir kitą specialybę. Bet aš su savo muzika scenoje esu jau labai ilgai, ir iki šiol esu čia laimingas - salės pilnos"", - teigia jis. Koncerto organizatorių nuotr./Radži koncertas Kaune Kur Radži laiko savo sceninius kostiumus? Per daugybę metų scenoje, Radži yra susidūręs ir su daugybe kuriozų. O bene didžiausias iššūkis jam pačiam - išmokti dainų žodžius. Jis neslepia - per visą karjerą, pamiršti scenoje juos teko ne kartą. „Svarbiausia nepamiršti priedainio žodžių, nes jį žmonės atsimena labiausiai. O jei iki tol kur ir suklystu, ko nors prigalvoju"", - juokiasi jis. Visgi dar sunkiau būna tuomet, kai scenoje dingsta elektra ar pati muzika. Tačiau, nepaisant to, Radži niekuomet neparodo, kad kažkas ne taip. „Niekada! Gal tik viduje tai pajauti. Kai esi profesionalas, tokiu atveju negali pradėti juoktis kaip beždžioniukų diskotekoje - reikia greitai gaudytis. Todėl, nors ir esu patyręs daug iššūkių, žmonės to niekuomet nepastebėdavo. Technika bet kada gali pavesti, tad svarbu nepamesti savęs ir dainuoti toliau - žinoma, tai taikoma tik tiems, kurie turi balsą ir klausą"", - juokiasi Radži. Neatskiriama dainininko pasirodymų dalis yra ir įspūdingi, ryškūs, akį traukiantys kostiumai. Radži neslepia - jų visų nė nepavyktų suskaičiuoti! O dar dalis atiduota ir labdarai. „Vietos namuose tikrai neužtenka. Pusę jų laikau Panevėžyje, pusę - Vilniuje, dar kažkiek jų visuomet yra valykloje, ir dar kelis nuolat turiu mašinoje, kad galėčiau pasikeisti, jei kažkas suplyštų. Su tais sceniniais rūbais tikrai yra, ką veikti (juokiasi). Juos reikia prižiūrėti - negali tiesiog išskalbti"", - pasakoja dainininkas. Anot Radži, per beveik 20 metų scenoje jis iš tiesų prikaupė įspūdingą kiekį kostiumų: „Mėgstu juos keisti - dažnai su tuo pačiu eiti į sceną negali. Galvoju, kad jei kelis kartus iš eilės dėvėsiu tą patį, tai greit atsibos ir man, ir žmonėms. Artisto dalia - ne vien tik balsas, bet ir apranga. Tai, kaip atrodai, ir ką vilki scenoje, yra labai svarbu. Neskaitant madų šou, būtent scena artistui leidžia atrodyti kitaip negu tiesiog kasdien gatvėje"", - sako jis. Alanas Chošnau, Ieva Zasimauskaitė ir Radži Kokie gerbėjai gali užsitarnauti Radži nemalonę? Radži pastangas scenoje pastebi ir gerbėjai, kurių kasmet vis daugėja. O pats dainininkas džiaugiasi, kad visoje Lietuvoje jį publika visuomet sutinka labai gerai. „Vasarą netgi buvo, kad dar nė neišlipus iš mašinos, žmonės ėmė ploti, lydėti į sceną. Per visus metus scenoje, mane tikrai visuomet sutinka labai gerai. Nebuvo, kad kažkas užgauliotų. Kaip aš į žmones, taip ir jie į mane. Tai - jutiminiai dalykai. Publikos neapgausi - jei kažkuo apsimetinėsi, ateis laikas ir baigsis karjera. Todėl ir savo gerbėjams visuomet sakau tik tiesą. Arba, kaip sakau, reikia šnekėti paprastai, bet ne prastai (juokiasi). Turi būti natūralus, ne chamas. Mano muzika yra paprasta, skirta paprastai publikai. Tai - mano prioritetas, nes gyvenimas ir taip gana sudėtingas"", - sako Radži. Tikriausiai tik vienintelis Radži Lietuvoje turi tokius gerbėjus, kurie, dėl meilės jam, išgarsėjo ir patys. Visgi pats Radži į tai žiūri atsargiai. „Esu turėjęs gerbėjų, kurie tokiais tik patys pasivadina, o iš tikrųjų nežinau, ko tikisi. Tačiau aš visus žmones atsirenku ir jaučiu, dėl ko jie ateina į mano koncertus. Jei reikia, žmones iš koncertų galiu ir pats išprašyti - sustabdyti koncertą, kažkam pasakyti „viso gero"" ir net sumokėti, kad išeitų. Galvoju, kad turi žinoti, pas ką ir kodėl ateini. Todėl ir būsimus „ale"" gerbėjus galiu perspėti, kad manęs neapgausite! Nesu pasikėlęs, tačiau man nusišvilpt, kas ką šneka - aš viską jaučiu"", - tvirtai sako jis. Alanas Chošnau, Ieva Zasimauskaitė ir Radži Radži prisimena, kad karjeros pradžioje pasitaikydavo netgi ir taip, kad gerbėjai jo laukdavo prie namų. „Tuo metu nebuvo socialiniu tinklų, todėl žmonės sekiodavo tiesiog gatvėje. Žiūrėdavo, ką perki parduotuvėje ir pirkdavo tą patį. Bet, kai buvau jaunas, man tai buvo įdomu, patogu. O dabar dažnai net nekreipiu į tokius dalykus dėmesio - į viską reaguoju ramiai"", - prideda jis. Visgi, anot Radži, jis drąsiai gali už visus Lietuvos atlikėjus pasakyti, kad jie stengiasi būti paprasti, savęs žvaigždėmis nelaikyti: „Manau, kad mes, Lietuvoje, esame tik uogytės ir tą sakau tikrai už visus. Mes, Lietuvos scenoje, stengiamės būti nuoširdūs, paprasti. Neužtektų Lietuvos rinkos visiems būti žvaigždėmis."" „LT Karaoke"" - sekmadienį, 19.30 val. per TV3.","Radži atvirai dalijasi savo patirtimi, pabrėždamas sunkumus būnant komisijos nariu ir džiaugsmą, kai žmonės dainuoja jo kūrinius. Jis taip pat atskleidžia savo meilę muzikai, iššūkius scenoje ir požiūrį į gyvenimą bei gerbėjus, pabrėždamas paprastumo ir nuoširdumo svarbą."
"Australui Matthew Denny iki jaunojo lietuvio rezultato pritrūko vos 10 centimetrų. JAV vykstančiose „Oklahoma Throws Series #9"" varžybose įrankį jis numetė 74,25 m. Tai yra antras tolimiausias metimas per visą disko metimo istoriją. Mykolas Alekna ir Matthew Denny Mykolui Aleknai priklausantis rezultatas, pasiektas taip pat vėjuotomis sąlygomis JAV, yra 74,35 m. Įdomu, kad 28erių M.Denny iki šio sezono niekada oficialiose varžybose nebuvo numetęs disko toliau nei 70 metrų, tačiau šį sezoną pradėjęs JAV jis tai padarė jau antrose varžybose iš eilės. Prieš keletą dienų jo mestas diskas leidosi už 72,07 m. Vida Press nuotr./Matthew Denny „Oklahoma Throws Series #9"" varžybose visi jo bandymai leidosi už 71 metro ribos. Galingai pasirodė ir amerikietis Samas Mattisas (70,08 m) bei vokietis Mika Sosna (70,05 m), abu metę toliau nei 70 metrų. „Medžioklė sekmadienį"", - pridėjęs gorilos ženkliuką instagrame intrigavo M.Denny. Būtent sekmadienį Ramonoje - vietoje, kurioje pernai Mykolas Alekna pagerino pasaulio rekordą - vyks didžiulę intrigą keliančios disko metimo varžybos. Jose bus ir M.Denny, ir Mykolas Alekna.","Matthew Denny „Oklahoma Throws Series #9"" varžybose numetė diską 74,25 m, vos 10 cm atsilikęs nuo Mykolo Aleknos rekordo, o artėjančiose varžybose Ramonoje jis vėl susirems su Alekna."
"Pedro Calderón de la Barca. GYVENIMAS - TAI SAPNAS Balandio 1 d. 19:00 val. LNDT. Po pranašystės, kad Lenkijos princas, vienintelis sosto įpėdinis Sigizmundas atneš nelaimes savo šaliai ir atims sostą iš savo tėvo, karalius Bazilijas įkalina sūnų bokšte. Sulaukęs pilnametystės, Sigizmundas yra išleidžiamas iš bokšto ir sužino savo tikrąją kilmę. Jis susiduria su visiškai nepažįstamu pasauliu, kuris, jo akimis, tėra sapnas. Tai iškelia juodžiausius princo troškimus, sužadina jo godumą ir aistrą valdyti taip, kaip jis supranta. Bet jeigu visa tai tėra sapnas, ar turi būti atsakingas už savo veiksmus? Žymiausio brandžiojo baroko ispanų dramaturgo Pedro Calderón de la Barca kūrinyje „Gyvenimas - tai sapnas"" persipina nuotykiai, filosofija, kerštas, garbės troškimas, meilė ir intrigos. Interpretuodami šią klasikinę pjesę, spektaklio kūrėjai analizuoja konfliktą tarp laisvos valios pasirinkimų ir lemties D.Putino nuotr./„Gyvenimas - tai sapnas"" Birutė Kapustinskaitė. STAND-UP'AS PRASMEI IR BEPRASMYBEI Balandžio 2 d. 19:30 val. LNDT. Teatro scenoje pirmą kartą stand-up komedija - žanras, kuris per juoką apvalo ne tik pasakojantįjį, bet ir klausantįjį. Prajuokinti kitą žmogų yra išties nelengva užduotis. O dar sunkesnė užduotis, kuri rūpi teatrui naudojant humorą, kaip komunikavimo formą, - paliesti skaudžias, mums visiems artimas gedulo, netekties, savižudybės temas. Išjudinti žmoguje kažką netikėto, padėti pasijuokti iš savęs, pasižiūrėti į skausmingas patirtis iš šono, kad galėtum su jomis susitaikyti. Pirmą kartą kartu kuriančios pjesės autorė Birutė Kapustinskaitė ir režisierė Eglė Švedkauskaitė kviečia žiūrovus kartu keliauti į naujas teatrines formas ir per vieną stand-up komedijos numerį tyrinėti netektį šeimoje. Roko Morkūno nuotr./„Stand-up’as prasmei ir beprasmybei"" Jo Strømgren. DURYS Balandžio 3 d. 19 val. LNDT. Jo Strømgren: Durys skiria „čia"" ir „kitur"". Yra labai stiprus įsitikinimas, kad toje kitoje pusėje visad bus kažkas geresnio. Šis tikėjimas verčia žmones judėti. Kažkur Europoje, šalių sienų, kalbų, religijų ir geografinių barjerų padalintoje žemėje, visuomet egzistavo migracijos fenomenas. Tai būdas išgyventi ir būdas priešintis, galimybė pradėti gyvenimą iš naujo, taip pat ir sudeginti tiltus, viską palikti užnugaryje. Spektaklyje „Durys"", pasitelkiant judėjimą ir šokį, keliaujama per skirtingus istorinius periodus ir regionus, kad pamatytume visad egzistavusius modelius, migracijos priežastis ir kaip ji kinta skirtingose tautose. Žmones visad riboja aplinka - namai, mokykla, darbovietė, šalis, restoranas, kuriame išgalime lankytis, asmuo, kurį mylime ar apsimetame mylį. Dmitrijaus Matvejevo nuotr./Rasa Samuolytė - Moteris. „Durys"", LNDT, 2018 Baletas „Baletų triptikas"" Balandžio 2-4 d. 18:30 val. LNOBT. Baletų triptikas - trijų baletų vakaras, trijų choreografų - mūsų Martyno Rimeikio, Iváno Pérezo ir, šiuo metu, vieno garsiausių pasaulyje Wayne’o McGregoro - trys žvilgsniai, trys požiūriai į žmogaus ir lekiančio laiko santykį. Mcgregoras - išskirtinio braižo choreografas, kurio kūrinius atliko Paryžiaus operos, San Francisko, Štutgarto, Niujorko, Australijos baleto trupės. Spektaklis Infra pirmąkart buvo pastatytas su Anglijos karališkuoju baletu 2008 metais. Perezas - buvęs Nyderlandų šokio teatro šokėjas, spektakliu Flesh 2011 m. ten debiutavęs kaip choreografas. Nuo tada jis kūrė Paryžiaus operos teatro, Maskvos ir kitoms baleto trupėms. Į triptiką įeis ir Martyno Rimeikio 2019 m. sukurtas baletas Dienos, minutės. Tai yra šiuolaikinio šokio spektaklių vakaras, pristatantis skirtingos šokio leksikos baletus, galbūt, nelabai pažįstama, tad tuo labiau vertinga ir įdomi. Infra žvelgia į tai, kas vyksta po judraus miesto, po žmogaus paviršiumi, atskleidžia daugybę santykių ir visuomenės portretų. Spektaklyje Flesh choreografas kvestionuoja savąjį atminties, praradimo, meilės ir mirties suvokimą. Dienos, minutės - kūrinys apie šių dienų žmogaus akistatą su begaliniu informacijos srautu ir apie tai, kaip ,,viskas stovi vietoje pašėlusiu greičiu"". Tai temos, kurios dabar visus jaudina. Svarbu apie tai kalbėti ir šokio kalba. Martyno Aleksos nuotr./Baletų triptikas. „Infra"" Martin Bellemare. LAISVĖ Balandžio 4 d. 19:30 val. LNDT. Ar turime teisę pakeisti artimojo sprendimą, jei jis pasirenka mirtį? Šiuolaikinė kanadiečio Martin Bellemare pjesė pasakoja apie tvarkingą, ekologišką, struktūrizuotą visuomenę, kuri suteikia ir legalizuoja piliečių teisę nuspręsti kada, kokiu būdu jie nori nutraukti savo gyvenimą. Pjesės veiksmas vyksta šeimoje, kur šeimos nariai tolerantiški vieni kitiems, gerbiantys vienas kito pasirinkimus, nevaržantys vienas kito laisvės. Šeimos ląstelė šiuo atveju - tai visuomenės atspindys. M. Bellemaro pjesės viešai statomos Prancūzijoje, Kanadoje bei Vokietijoje. Dramaturgo kūrybinėje biografijoje - apie dešimt pjesių, „Laisvė"" - žinomiausia, pirmą kartą pristatyta Lietuvos teatro žiūrovams ir užsienio ekspertams 2021 m. tarptautinio teatro festivalio Sirenos metu. Už scenos ribų: kur gimsta spektakliai Balandžio 5 d. 14 val. LNOBT. Dažnai teatro duris praveriame kaip žiūrovai, tačiau kas slypi ten, kur kasdien stebuklus kuria teatro darbuotojai? Kaip atrodo LNOBT erdvės, kur gimsta kostiumai, dekoracijos, choreografija? Visa tai savo akimis galite išvysti atvirose teatro ekskursijose šeštadieniais 14 valandą (pradžia - teatro kasų fojė). Kviečiame apsilankyti teatre individualiai arba kartu pasiimti savo draugus ir artimuosius! Šia ekskursija suteikiame galimybę teatro užkulisius pamatyti ir pavieniams asmenims. Informaciją apie ekskursijas grupėms (10-25 asm.) rasite čia: www.opera.lt/edukacija/ekskursijos Operetė „Sarsuela"" Balandžio 5 d. 18:30 val. LNOBT. Sarsuela - ispanų nacionalinis muzikinio teatro žanras, viename spektaklyje derinantis vokalinius numerius, dialogus ir šokį. Šis mūsų spektaklis sukonstruotas iš įvairių ispaniškų arijų ir dainų, atskleidžiančių ir personažų charakterius, ir siužeto vingius. Veiksmas vyksta nedidelio Andalūzijos miestelio šeimos tavernoje, apsuptoje jaukios žalumos ir šilumos. Joje skamba muzika, verda aistros, liejasi vynas, šokama. Tos muzikos abejingai negalima nei atlikti, nei klausyti - ji tiesiog neskambės. Joje turi pajusti pietų karštį, vyno skonį, tamsiaakės ispanės viliones. Sarsuela bus tarsi tyro oro gurkšnis visiems, pavargusiems nuo šiandienos aktualijų, - bus saulės, šilumos ir tikrų jausmų, daug aistringos muzikos, tango ir flamenko šokių. Martyno Aleksa nuotr./Sarsuela Spektaklis vaikams „Alisa stebuklų šalyje"" Balandžio 6 d. 15 val. LNOBT. Kas vaikystėje nesvajojo kartu su mažąja Alisa leistis į nuotykių kupiną kelionę triušio ola? Būti tai maža, tai didele, sutikti nuolat skubantį Triušį, besišypsantį, tai atsirandantį, tai išnykstantį Češyro katiną, išmintingąjį Vikšrą ar valdingąją Širdžių karalienę - viską patirti kaip nesibaigiantį nuotykį Stebuklų šalyje! Ši Stebuklų šalis laukia jūsų visų Lietuvos nacionalinio operos ir baleto teatro premjeroje, Izraelio kompozitoriaus Davido Sebba‘os operoje vaikams Alisa stebuklų šalyje. Nuotaikingą ir spalvų kupiną istoriją teatro scenoje pasakoja režisierius Gad Schechter iš Izraelio, dirigentai Martynas Staškus ir Adomas Jankovič, dailininkai Gintarė Jonaitytė, Marta Vosyliūtė ir Andrius Ringevičius, o šokius visiems personažams kuria choreografė Jūratė Sodytė. Operos libretą parašė pats kompozitorius, į lietuvių kalbą jį vertė Kristina Gudelytė-Lasman. Kompozitoriaus D. Sebba pasakoja, kad jo opera - apie vaikus, kurie apdovanoti vaizduote, kurie mėgsta svajoti, ir tokie vaikai užaugę galiausiai tampa mozartais ir edisonais. Tačiau, nors tai opera apie vaikus, režisierius G. Schechter pabrėžia, kad tai spektaklis skirtas visai šeimai - jame kalbama apie prasmingus dalykus, kurie bus svarbūs ir vaikučių tėveliams. Tad keliaukime visi drauge su Alisa į Stebuklų šalį! Klasika C-dur. Čiurlionio kvartetas Balandžio 6 d. 16 val. Lietuvos nacionalinė filharmonija. Kaskart įdomias programas sumanantis Čiurlionio kvartetas šįkart kviečia į šviesa ir darna spinduliuojantį Vienos klasikų koncertą, kurio kūrinius jungia visiems gerai pažįstama, o kartu ir neaprėpiama tonacija C-dur. Vieno tituluočiausių kamerinių ansamblių Čiurlionio kvarteto repertuaras itin platus, jame rasime romantizmo, XX ir XXI a. muzikos, originalių klasikos ir džiazo projektų, tokių intriguojančių programų kaip „e/q, elektronika kvartetui"", „Siaubinga muzika"", „Greiti ir įsiutę"" ir kt. Vienas svarbiausių kvarteto prioritetų yra Mikalojaus Konstantino Čiurlionio muzikos sklaida visame pasaulyje, kuo itin intensyviai šiais metais kvartetas ir užsiima. O tarp savo gastrolių klausytojus kviečia į jaukią Mažąją salę - įkvėpti klasikos darnos su nūdienos rūpesčius nutrinančia šviesiąja C-dur aura. Spektaklis „Duktė"" Balandžio 6 d. 17val. Valstybinis Šiaulių dramos teatras. Danų rašytoja Karina Mikaelis autobiografiniais motyvais paremtame romane „Motina"" su meile ir švelniu humoru piešia savo motinos portretą. Spektaklyje atgims keletas romano epizodų, kuriuose atsiveria įvairiaspalvė šeimyninių jausmų gama. Kaip ir romano autorė, taip ir šio spektaklio kūrėjos, kalba apie sudėtingus, prieštaringus, neišsakytus, nuslėptus jausmus, o kartu be galo šiltus ir kupinus užuojautos ryšius tarp artimiausių žmonių - motinos ir jos vaikų. Ar tikrai motinos geriausiai pažįsta savo vaikus? Kaip vaikams gyventi su savo tėvų praeities šešėliais? Kaip mylėti savo artimuosius, kad ta meilė jų nežeistų?","Tekste apibendrintos įvairios kultūrinės veiklos, vykusios ar planuojamos Lietuvos nacionaliniame dramos ir operos ir baleto teatruose, įskaitant spektaklius „Gyvenimas - tai sapnas“, „Stand-up’as prasmei ir beprasmybei“, „Durys“, baletų triptiką, operetę „Sarsuela“ bei vaikams skirtą operą „Alisa stebuklų š"
"V.Partikas socialiniuose tinkluose jautriai atsiliepė apie į nelaimę patekusią vokalo mokytoją A.Dambrauskienę. Žinomas vyras atskleidė, kad draugystė su ja juos sieja jau nuo pat 1997 metų, o prašydamas žmonių palaikymo Vytenis pasidalijo dar niekur prieš tai negirdėta Alinos daina. Įrašu V.Partikas sutiko pasidalinti su Žmonės.lt skaitytojais. „Alina Dambrauskienė buvo ne tik mano pradinių klasių mokytoja, vaikų popchoro „Pasakėlė"" įkūrėja ir vadovė, dainų žodžių ir muzikos autorė, respublikinių ir tarptautinių konkursų organizatorė. Tai pat yra Tauragės meno mokyklos vokalo mokytoja. Šis žmogus gražus savo vidumi ir siela, ji visų antra mama, draugė, patarėja, išklausytoja. Visų gerbiama, atsakinga, mylima…. Gaunu labai daug žinučių nuo vaikučių mamyčių, kurie lanko pas Alina vokalo pamokas. Su klausimais, kaip jinai? Ar jai viskas gerai? Ir rašo grąžius žodžius, koks nuostabus žmogus yra Alina… LNK nuotr./Vytenis Partikas Šią dainą Alina sukūrė savo antrajai savo širdies puselei… Šią dainą girdėjo tik tas žmogus, kuriam ji skirta ir turėjau garbės išgirsti ir aš kaip ji skamba, Alinos kaip lakštingalos balsu… Vieną kartą gyvenime turėjau galimybę šią daina atlikti ir aš… Čia išjausta kiekviena Alinos nata ir žodžiai, kurie suvirpina širdį. Gal ir neteisingai pasielgsiu paviešindamas šią dainą be Alinos atsiklausimo. Bet noriu , kad išgirstų visi jos kūrybą ir jos balsą, nors ir labai drovi buvo šiuo klausimu… Pasimelskime už Alina, kad ji kuo greičiau sugrįžtų pas mus! Ir lai ši daina skamba visų širdyse kartu su malda. Ji stipri, ji sugrįš ! Ji turi sugrįšti ir dar daug ką nuveikti…. Šitiek spurdančių širdelių laukia Jos. Alinos daina: Alina Dambrauskienė buvo ne tik mano pradinių klasių mokytoja, vaikų pop choro ""Pasakėlė"" įkūrėja ir vadovė, dainų žodžių ir muzikos autorė, respublikinių ir tarptautinių konkursų organizatorė. Tai pat yra Tauragės meno mokyklos vokalo mokytoja.❤️ Šis žmogus gražus savo vidumi ir siela, ji visų antra mama, draugė, patarėja, išklausytoja❤️🌺 Visų gerbiama, atsakinga, mylima….❤️ Gaunu labai daug žinučių nuo vaikučių mamyčių kurie lanko pas Alina vokalo pamokas. Su klausimais kaip jinai? Ar jai viskas gerai? Ir rašo grąžius žodžius koks nuostabus žmogus yra Alina…❤️ Šią dainą Alina sukūrė savo antrajai savo širdies puselei… 💞 Šią dainą girdėjo tik tas žmogus kuriam ji skirta ir turėjau garbės išgirsti ir a aš kaip ji skamba, Alinos kaip lakštingalos balsu… Vieną kartą gyvenime turėjau galimybę šią daina atlikti ir aš… Čia išjausta kiekviena Alinos nata ir žodžiai, kurie suvirpina širdį❤️ Gal ir neteisingai pasielgsiu paviešindamas šią dainą be Alinos atsiklausimo. Bet noriu , kad išgirstų visi jos kūrybą ir jos balsą, nors ir labai drovi buvo šiuo klausimu …. Pasimelskime už Alina, kad ji kuo greičiau sugrįžtų pas mus! Ir lai ši daina skamba visų širdyse kartu su malda🙏🙏🙏 👼 Ji stipri, ji sugrįš ! Ji turi sugrįšti ir dar daug ką nuveikti…. Šitiek spurdančių širdelių laukia Jos❤️ Primenu, kad Alina pateko į skaudžią avariją ir dabar kovoja su savo gyvybe🙏 Pagarbiai, Alinos mokinys Vytenis Alex Partikas Kam nesunku pasidalinam🙏 Posted by Vytenis Alex Partikas on Wednesday, March 19, 2025 Primenu, kad Alina pateko į skaudžią avariją ir dabar kovoja su savo gyvybe. Pagarbiai, Alinos mokinys Vytenis Alex Partikas"", - jautriai rašė atlikėjas. Primename, kad skaudžia žinią apie į autoįvykį patekusią A.Dambrauskienę socialiniuose tinkluose pranešė vokalo mokytojos kolegė ir bičiulė Onute Žukienė. „Mielieji, dainininkai, muzikantai, mokytojai, vadovai! Didžiulė bėda ištiko mūsų draugę, bičiulę, kolegę Aliną Dambrauskienę. Alina prieš savaitę pateko į skaudžią autoavariją, jos sveikatos būklė yra labai sudėtinga - tad nesistebėkite, jei su Alina šiuo metu niekaip nepavyksta susisiekti nei telefonu, nei paštu. Suprantama, kad konkurso formate ,,Lakštingalų slėnis"" tikrai nevyks, o taps Alinos Dambrauskienės sveikatos palaikymo koncertu - gal net visos dienos maratonu. Tauragės meno mokykla vėliau suteiks informaciją dėl organizuojamo paramos koncerto. Sekite mokyklos tinklapį. Dabar belieka tikėtis Dievulio pagalbos ir melstis, kad Alina pabustų ir grįžtų į Gyvenimą... Prašymas - dalinkitės šia informacija..."", - rašė Onutė Žukienė. Į žinutę sureagavo ir daugybę garsių žmonių. Tarp jų - Jūratė Miliauskaitė, Daina Bilevičiūtė, Indrė Launikonytė ir kiti.","V. Partikas socialiniuose tinkluose pasidalino jautriu laišku, kviesdamas melstis už autoavarijoje nukentėjusią vokalo mokytoją A. Dambrauskienę ir pasidalino jos kūriniu, ragindamas palaikyti mokytoją su meile ir viltimi. Kolegos ir draugai taip pat organizuoja paramos koncertą, tikėdamiesi Alinos sveikatos pagerėjimo."
"Gydytoja Regina Žukauskienė pranešime žiniasklaidai atkreipia dėmesį, jog kiekvienos moters organizmas yra unikalus, o jo poreikiai priklauso nuo daugelio veiksnių - amžiaus, gyvenimo būdo, mitybos įpročių ir sveikatos būklės. Laimei, šiuolaikiniai tyrimai leidžia nustatyti medžiagas, kurios prisideda prie greitesnio pastojimo bei geresnės vaisiaus sveikatos. „Dažnai galvojame, kad amžius yra esminis veiksnys kalbant apie pasiruošimą nėštumui, tačiau šiandieniniame pasaulyje papildomai ruoštis nėštumui turi visos moterys, norinčios susilaukti sveiko kūdikio"", - pažymi pašnekovė ir apžvelgia, ką mokslas šiandien gali pasakyti apie įvairius vaisingumui įtaką darančius veiksnius bei maistines medžiagas, vitaminus ir mineralus, svarbius vaisingumui. Pranešimo aut. nuotr./Gydytoja Regina Žukauskienė Amžius vis dar svarbus, bet ne lemiamas veiksnys Laikas išlieka vienu svarbiausių veiksnių, kalbant apie vaisingumą, nes su amžiumi moters ir vyro vaisingumas natūraliai mažėja. Statistika rodo, kad iki 30 metų moters tikimybė pastoti siekia apie 71 proc., o po 36 metų - 41 proc. Tačiau ne tik amžius lemia vaisingumą, pažymi R. Žukauskienė. „Net jaunos ir sveikai gyvenančios moterys susiduria su aplinkos teršalų, mikroplastiko, oro užterštumo poveikiu, kuris gali trikdyti organizmo pusiausvyrą. Be to, įvairios dietos, stresas, lėtinės ligos ar vaistų vartojimas gali lemti tam tikrų maistinių medžiagų trūkumą, turintį įtakos vaisingumui. O kalbant apie amžių, svarbu pažymėti, kad nors kiaušidžių rezervo nepadidinsime - su amžiumi jis mažėja - tam tikros medžiagos gali padėti subrandinti kokybiškesnę kiaušialąstę net ir vyresniame amžiuje. Galiausiai vaisingumui svarbūs ir kiti veiksniai - oksidacinio streso poveikis, genetiniai pakitimai, hormonų koncentracijos mažėjimas, ovuliacijos sutrikimai ir kt."", - vardija R. Žukauskienė. Kokių medžiagų statistiškai trūksta dažniausiai? Kaip pasakoja pašnekovė, statistika rodo, kad daugeliui moterų, kalbant apie vaisingumui svarbias medžiagas, trūksta vitamino D3 ir folio rūgšties. Įdomu tai, kad Lietuvoje gyvenančioms moterims dažnai nustatomas ir seleno trūkumas, nes jo nėra vietiniame dirvožemyje. Shutterstock nuotr./Papildai Vis dėlto vertinant realų poreikį, statistikos dažnai nepakanka - reikalingas individualus požiūris. „Yra įvairių sveikatos būklių, galinčių diktuoti tam tikrų medžiagų papildomą poreikį. Pavyzdžiui, II tipo diabetu sergančioms moterims, vartojančioms metforminą, gali trūkti vitamino B12. Gausios menstruacijos gali signalizuoti apie geležies stokos anemiją. Vegetarės ir veganės gali susidurti su tam tikrų aminorūgščių ar geležies trūkumu. Apskritai, dėl intensyvios žemdirbystės, ilgalaikio produktų sandėliavimo ir perdirbimo net sveikai atrodančio maisto maistinė vertė yra mažesnė nei anksčiau. Vadinasi, dažnai manome, jog valgome sveikiau nei iš tiesų, nes realybėje nesuvartojame pakankamo reikalingų maistinių medžiagų kiekio. Todėl, esant galimybei, rekomenduojama ištirti kai kurių medžiagų koncentracijas kraujyje"", - sako gydytoja R. Žukauskienė. Ką parodo naujausi moksliniai vaisingumo tyrimai? Kaip pabrėžia gydytoja, ne visas nėštumui besiruošiančiam organizmui svarbias medžiagas galima nustatyti atliekant įprastus klinikinius tyrimus, todėl pasitelkiami išsamūs moksliniai tyrimai ir jų apibendrintos išvados. „Atliekant tokius tyrimus, tiriamos moterys, kurios susiduria su pastojimo sunkumais, ir nustatoma, kokių medžiagų jų organizme trūksta tiek sėkmingai pastoti, tiek kūdikiui išnešioti. Vėliau analizuojama, kiek vartojant reikiamas medžiagas padidėja tikimybė susilaukti kūdikio"", - aiškina gydytoja. Remiantis šiais tyrimais, nuolat ieškoma būdų, kaip pagerinti būsimos mamos sveikatą, sustiprinti organizmo pasiruošimą nėštumui ir užtikrinti sklandžią jo eigą. „Šie tyrimai rodo, kokias medžiagas vartojant padidėja pastojimo tikimybė, papildomai pagerėja embrionų kokybė, jie geriau prisitvirtina gimdos gleivinėje, o persileidimų rizika sumažėja"", - pastebi pašnekovė. 123RF.com nuotr./Nėštumo testas Esminiai vitaminai ir mineralai vaisingumui Tarp svarbiausių ir universaliausių medžiagų, galinčių padėti tinkamai paruošti organizmą nėštumui, dažniausiai išskiriami cinkas, vitaminas D3 ir selenas. „Šios medžiagos padeda kovoti su laisvaisiais radikalais, gerina kiaušialąsčių vystymąsi, apsaugo jų branduolius ir membranas. Cinkas dalyvauja beveik visuose moters reprodukciniuose procesuose. Vitaminas D3 yra svarbus ir motinai, ir vaisiui - jo trūkumas siejamas su preeklampsija, gestaciniu diabetu, mažu naujagimio svoriu. Selenas, kaip galingas antioksidantas, prisideda prie geresnės vaisingumo būklės"", - komentuoja gydytoja. Greta šių bazinių medžiagų, galima būtų pasidomėti papildais, pritaikytais tam tikroms sveikatos būklėms, trukdančioms sėkmingam nėštumui. Viena dažniausių tokių būklių - policistinis kiaušidžių sindromas (PKS), nustatomas 5-26 proc. vaisingo amžiaus moterų. Policistinis kiaušidžių sindromas gali sukelti įvairių klinikinių simptomų: menstruacijų ciklo sutrikimus ar net anovuliaciją, padidėjusį plaukuotumą, aknę, plaukų slinkimą ir seborėją. Be to, šia būkle sergančioms moterims dažnai išsivysto atsparumas insulinui, kuris sutrikdo lytinių hormonų gamybą ir skatina testosterono - vyriško hormono - perteklių. Taip pat tyrimai rodo, kad policistinis kiaušidžių sindromas gali būti susijęs su padidėjusiu oksidacinio streso lygiu, nes moterų, sergančių šiuo sindromu, kraujyje oksidacinio streso žymenys yra reikšmingai padidėję. „Tradicinis šios būklės gydymo būdas - kombinuota kontraceptikų terapija, tačiau ji turi ir nepageidaujamų, o kartais net pavojingų šalutinių poveikių, pavyzdžiui, didina trombų susidarymo riziką. Be to, vartojant šią terapiją pastojimo galimybė išnyksta. Vienas iš alternatyvių terapinių sprendimų - inozitoliai, ypač Myo ir D-chiro inozitoliai. Sveikų moterų kraujo plazmoje jų santykis yra 40:1, todėl renkantis papildus su inozitoliais svarbu užtikrinti, kad būtų išlaikyta tinkama fiziologinė proporcija"", - pažymi gydytoja. Galima pasidomėti ir papildais, kuriuose būtų medžiagų, švelniai reguliuojančių hormonų pusiausvyrą, ir vitaminų, mineralų, augalinių ekstraktų, kurie visi veiktų sinergiškai ir galėtų užtikrinti gerą moters savijautą, padėtų susilaukti kūdikio. Shutterstock nuotr./Nėštumas Planuoti nėštumą itin svarbu Kaip pastebi pašnekovė, sveika mityba, fizinis aktyvumas, streso mažinimas ir kokybiškas miegas yra labai svarbūs veiksniai palaikant organizmo būklę ir vaisingumo funkcijas. Tačiau šiuolaikinis gyvenimo būdas dažnai neleidžia jų idealiai suderinti. Dėl to tam tikrų maistinių medžiagų papildymas gali būti būtinas ne tik planuojant nėštumą, bet ir siekiant užtikrinti gerą bendrą sveikatą bei hormonų balansą bet kuriame amžiuje. „Svarbiausia suprasti, kad ruoštis nėštumui verta iš anksto, nes mūsų organizmui nuolat tenka susidurti su daugybe iššūkių - tiek iš aplinkos, tiek iš vidaus, ir jam reikia padėti pasiruošti papildomam krūviui"", - reziumuoja gydytoja.","Gydytoja Regina Žukauskienė pabrėžia, kad kiekvienos moters organizmas yra unikalus, o pasiruošimas nėštumui reikalauja individualaus požiūrio ir maistinių medžiagų papildymo, siekiant užtikrinti gerą sveikatą ir vaisingumą. Be amžiaus, vaisingumą lemia ir aplinkos veiksniai, mitybos įpročiai bei sveikatos būklė, todėl svarbus individualus požiūris ir moksliniai tyrimai, nustatantys konkrečių medžiagų poreikį."
"Rūdiškėse, amatų mokykloje „Sodžiaus meistrai"" - savotiškoje dainų autorių kalvėje - bus gausu kūrybos. Savo meistriškumu ir patirtimi su jaunaisiais bardais dalinsis ilgamečiai stovyklos pedagogai - dainuojantys aktoriai Gediminas Storpirštis ir Giedrius Arbačiauskas, aktorius, kino režisierius Darius Miniotas. Visos stovyklos veiklos koncentruojasi į profesionalų kūrybinį procesą: muzikos kūrimą, instrumento valdymo gebėjimų tobulinimą, poezijos analizę ir pritaikymą muzikai, teksto rašymą (individualiai arba grupėje), pažintį su profesionalia scena. Į kūrybinį procesą įsitraukia ne tik stovyklos dalyviai ir pedagogai, bet ir kasdien atvykstantys dienos svečiai - savo srities profesionalai (žinomi aktoriai, muzikantai, poetai, etnomuzikologai). Organizatorių nuotr./„Jaunųjų dainų autorių stovykla"" Jaunųjų dainų autorių stovykloje gimsta pirma daina, sukuriamas pirmas eilėraštis, netrūksta atradimų ir naujų kūrybinių draugysčių. Stovykloje praleistas laikas - neįkainojama patirtis ir pasitikėjimo savimi ugdymas. Savaitės darbus tradiciškai vainikuos viešas koncertas Trakų Vokės dvaro sodyboje, kuris vyks liepos 6 d. 14 val. Dar vienas bendras stovyklos dalyvių pasirodymas laukia liepos 12 d. bardų festivalio „Akacijų alėja"" didžiojoje scenoje. Stovykla išaugino jau gerai žinomus šiuolaikinius jaunuosius atlikėjus, Sauliaus Mykolaičio vardo premijos laureatus, turinčius savo gerbėjų ratą - grupės „Baltos varnos"" vokalistes Mildą ir Teresę Andrijauskaites, Živilę Mackevičiūtę, Valentiną Abarių, Aurimą Liudvinovičių. Turiningai ir produktyviai praleistas laikas, kruopščiai sudaryta programa, profesionalų perteiktos žinios ir patarimai, naujos pažintys ir patirtys, atsiveriantys horizontai - visa tai investicija į kūrybiškumą, gebėjimų atskleidimą ir tobulinimą. Projektą dalinai finansuoja Lietuvos kultūros taryba.","Amatų mokykloje „Sodžiaus meistrai"" Rūdiškėse vyksta jaunųjų dainų autorių stovykla, kurioje patyrę pedagogai ir profesionalai dalijasi žiniomis apie muzikos kūrimą, poeziją ir scenos meną, o stovyklos dalyviai įgyja neįkainojamos kūrybinės patirties, kurią vainikuoja pas"
"„D.Trumpas, nustatydamas muitus beveik visam pasauliui, nuskriaudė pasaulinę prekybos sistemą. Pasekmės bus visuotinės. JAV prekėms bus nustatyti priešpriešiniai muitai. Senosios prekybos grandinės bus nutrauktos, tačiau atsiras naujų. O kaip dėl mūsų? Rusija jau dabar beveik neprekiauja su Amerika, kaip ir su ES: beveik visai apyvartai taikomos sankcijos. Tačiau mes vis dar vystomės - ir gana sparčiai: 2025 m. pirmąjį ketvirtį augimas sieks apie 3 proc. Taigi nėra reikalo nerimauti. Remiantis nemirtingu Lao Tzu patarimu, turėtume sėdėti ant kranto ir laukti, kol pro mus praplauks priešo lavonas. ES ekonomikos lavonas"", - pyktį liejo D.Medvedevas. Jis ignoravo D.Trumpo paskelbtą faktą, kad bazinis muitų lygis visoms pasaulio šalims, o tai reikštų ir Rusijai, bus 10 proc. Kokius naujus muitus įveda D.Trumpas Donaldas Trumpas / Yuri Gripas - Pool via CNP / picture alliance / Consolidated News Photos JAV prezidentas D.Trumpas trečiadienį paskelbė naujus didelius tarifus prekybos partneriams ir pavadino tai „ekonominės nepriklausomybės deklaracija"". Viso pasaulio ekonomikoms bus taikomas naujas 10 proc. bazinis tarifas, o toms, kurias Vašingtonas laikys nesąžiningais veikėjais, bus taikomi griežtesni tarifai. Tačiau yra keletas išimčių. Balandžio 5-ąją 0 val. 01 min. vietos (6 val. 01 min. Lietuvos laiku) laiku įsigalios bazinis 10 proc. tarifas, o balandžio 9-ąją tuo pačiu metu bus pradėti taikyti didesni muitai įvairiems Vašingtono prekybos partneriams, kuriuos Baltieji rūmai laiko „didžiausiais pažeidėjais"". Didesni papildomi muitai daro poveikį pagrindinėms JAV prekybos partnerėms: trečiadienį D.Trumpas paskelbė importą iš Europos Sąjungos (ES) apmokestinantis 20 procentų muitu. Jis taip pat nustatė 34 proc. tarifus prekėms iš Kinijos. Kinijai muitai didėja nuo papildomų 20 proc., kuriuos JAV nustatė kovą dėl jos tariamo vaidmens neteisėtoje fentanilio tiekimo grandinėje. Tai reiškia, kad iš viso Kinijai buvo nustatyti 54 proc. muitai. Jis taip pat nustatė 26 proc. muitus prekėms iš Indijos, 25 proc. muitus Pietų Korėjai ir 24 proc. muitus Japonijai. „Valstybėms, kurios su mumis elgiasi blogai, apskaičiuosime bendrą visų jų muitų, nepiniginių kliūčių ir kitų sukčiavimo formų normą"", - nurodė D.Trumpas. Pasak jo, šie skaičiai yra „maždaug perpus mažesni už tuos, kuriuos jie mums taiko ir taikė"".","JAV prezidentas Donaldas Trumpas paskelbė naujus tarifus, įvesdamas 10 proc. bazinį muitą visoms pasaulio šalims, o kai kuriems prekybos partneriams, tokiems kaip ES, Kinija, Indija, Pietų Korėja ir Japonija, taikydamas dar didesnius tarifus. Ši politika, pavadinta „ekonominės nepriklausomybės deklaracija“, sukėlė pasaulin"
"VMI duomenimis, jei metų pradžioje smulkieji verslininkai prie i.EKA per savaitę prijungdavo iki 150 kasos aparatų, tai dabar - daugiau nei po 500. „Nelaukdami gegužės termino, kvitų duomenis jau dabar teikia apie 5,1 tūkst. smulkiųjų verslininkų iš daugiau nei 5,6 tūkst. kasos aparatų. Juos dar turės teikti apie 22 tūkst. smulkiųjų verslininkų, turinčių apie 27,4 tūkst. aparatų"", - sako Rolandas Puncevičius, VMI Operatyvios kontrolės departamento vadovas. Užklausų padaugėjo iki 60 proc. „Likus mažiau nei mėnesiui iki gegužės 1-osios, susidomėjimas kasų sprendimais, palyginti su gruodžiu ar sausiu, išaugo 50-60 proc."", - teigia Mantas Chodosevičius, „Paysera POS"" produkto vadovas. „Prekybininkai dažniausiai domisi, kaip pritaikyti kasai jau turimą įrangą - planšetes, kompiuterius ar išmaniuosius telefonus - kuriuos anksčiau naudojo kasai retas smulkusis prekybininkas. Taip pat klausia apie mokėjimų priėmimą ir kvitų spausdinimą naudojant debesijos sprendimus."" Ar spėsite pasiruošti? Tiems, kurie dar nepradėjo ruoštis perėjimui prie i.EKA kasų, ekspertai rekomenduoja išnagrinėti rinkoje siūlomus sprendimus, palyginti ir pasirinkti tinkamiausią pagal verslo pobūdį, integracijų poreikį ir pirkėjų srautą. „Jeigu prekybininko klientų srautas nepastovus, virtuali kasa yra greita ir ekonomiška alternatyva klasikiniam kasos aparatui. Naudojant praktiškai bet kokį įrenginį - planšetę, kompiuterį ar išmanųjį telefoną - veikiantį sprendimą ant prekystalio galima turėti per savaitę ir greičiau"", - teigia M.Chodosevičius. Neprivalantiems naudoti kasos aparatus - niekas nesikeičia VMI atkreipia dėmesį, kad pareiga teikti duomenis į i.EKA liečia tik tuos verslininkus, kurie savo veikloje turi naudoti kasos aparatus. „Jei šiuo metu turimo kasos aparato neketinate naudoti ateityje, jį būtina išregistruoti,"" - sako VMI atstovas. Kaip tai padaryti, sužinosite čia. Laipsniškas perėjimas prie i.EKA kasų Perėjimas prie privalomo kvitų duomenų teikimo į išmaniųjų kasos aparatų posistemį i.EKA vykdomas palaipsniui. Pirmosios prie išmaniųjų kasos aparatų perėjo didžiausios apyvartos bendrovės, o nuo 2025 m. gegužės 1 d. duomenis į i.EKA turės teikti visi su kasų aparatais dirbantys verslininkai. Pagal teisės aktus, kvitų duomenys VMI turi pasiekti ne vėliau kaip per 72 val. „Paysera POS"" virtuali kasa duomenis perduoda akimirksniu.","Smulkieji verslininkai aktyviai ruošiasi prijungti kasos aparatus prie i.EKA, o šiuo metu kvitų duomenis teikia apie 5,1 tūkst. verslininkų, tačiau dar lieka apie 22 tūkst., kurie privalės tai padaryti iki 2025 m. Ekspertai rekomenduoja rinktis sprendimus pagal verslo pobūdį, o virtuali kasa gali tapti greita ir ekonomiška alternatyva."
"Atlikėja, renginių vedėja Nijolė Pareigytė kartu su drauge Vilma Vaitiekūne leidosi į kelionę. Judvi planavo skristi pailsėti į Maroką, tačiau, kad pasiekti kelionės tikslą moterims teko įveikti ne vieną iššūkį. Savo socialinio tinklo „Instagram"" istorijose ji aktyviai dalijosi kelionės istorija. Nijolė pasakojo, kad kelionės dieną buvo užmiršusi, jog turi kažkur skristi. „Atsikėliau šiandien ryte ir galvoju sekmadienis, laisva diena, niekur nereikia važiuoti, skubėti bėgti ir tik tada atsiminiau, kad su nykštuku skrendam į Maroką. Pirmą kartą dviese - be vyrų, be gidų, be nieko. Stebėkit nuotykius Maroke su nykštuku"", - keliaudama link oro uosto įspūdžiais su sekėjais dalijosi N.Pareigytė. Taigi nuotykių tikrai ir netrūko, o iššūkiai prasidėjo dar Vilniaus oro uoste. Joms buvo atidėtas skrydis į Paryžių, o tai reiškė, kad juodvi nespės į jungiamąjį skrydį, į Maroką. „Liūdim mes su nykštuku, baigėsi mūsų kelionė. Atvažiavome į oro uostą, o mūsų skrydis atidėtas 2,5 valandos, todėl nebespėjam Paryžiuj persėsti į lėktuvą, kuris skraidins mus į Marakešą"", - pasakojo Nijolė.","Nijolė Pareigytė su drauge Vilma Vaitiekūne planavo kelionę į Maroką, tačiau joms teko susidurti su iššūkiais, nes jų skrydis į Paryžių buvo atidėtas, todėl nespėjo persėsti į kitą lėktuvą. Nijolė aktyviai dalijosi šia patirtimi „Instagram“ tinkle."
"Ką reiškia D.Trumpo sprendimai tarptautinei teisei? JAV administracijos sprendimai dėl naujų muitų palietė Kiniją, Kanadą, Meksiką ir Europą. Nors D.Trumpas savo sprendimus bando pateisinti rūpinimusi JAV saugumu - esą jis gina šalį nuo tokių grėsmių kaip nelegali prekyba narkotikai, tokie veiksmai tampa rimtu iššūkiu tarptautinei teisei. Tai rodo, kaip viena valstybė gali susilpninti visos tarptautinės teisinės sistemos stabilumą. Mat tarptautinės teisės veiksmingumas priklauso nuo pačių šalių valios - kiek jos laikosi prisiimtų įsipareigojimų, tiek ir sistema veikia. Jei viena ar kelios šalys atsisako jų laikytis, nėra mechanizmo, kuris galėtų jas priversti tai daryti. Asmeninio archyvo nuotr./Solveiga Vilčinskaitė Todėl yra tik diplomatiniai, ekonominiai ir politiniai keliai, spaudimo priemonės ar bandymai įtikinti, kad visiems būtų naudingiau ne griauti egzistuojančios teisinės sistemos, o ieškoti draugiškų būdų susitarti. Kas apsaugos investuotojus? Pasaulis jau išmoko gyventi laikinumo nuotaikomis. Tam įtakos turėjo visą pasaulį sukausčiusi koronaviruso pandemija, Ukrainoje prasidėjęs karas, o dabar - ir nežinomybę palaikanti D.Trumpo vykdoma politika. Vienas iš šiomis aplinkybėmis kylančių klausimų - kokios įtakos tokie JAV prezidento sprendimai turės verslams ir investuotojams? Reikia nepamiršti, kad egzistuoja tarptautinė investicijų teisė, kuri galėtų apginti investuotojus. Vis dėlto tarp JAV ir ES investicijų apsaugos sutartis nėra pasirašyta - jos pasirašymas buvo sustabdytas dar pirmosios D.Trumpo kadencijos metu. Kita vertus, tiek Lietuva, tiek kitos ES šalys yra sudariusios atskiras investicijų apsaugos sutartis, pagal kurias dėl JAV valstybės veiksmų nukentėję investuotojai galėtų kelti teisinius klausimus. Tačiau tarifų, mokesčių klausimai yra labai subtilūs, nes jie patenka į prezidento diskrecijos sritį, kurioje valstybei veikti suteikiama daug laisvės ir užginčyti tokius sprendimus yra ganėtinai sudėtinga. Nors tiek Kinija, tiek ES jau ėmėsi atsakomųjų priemonių JAV sprendimams, jų veiksmingumas abejotinas. Mat Pasaulinė prekybos organizacija dėl paties D.Trumpo veiksmų negali priimti galutinių ir neginčijamų sprendimų, tad JAV prezidentas jaučiasi saugus. Galima kalbėti tik apie politines pasekmes, reputacinę D.Trumpo žalą ir galimybes atskiroms valstybėms imtis atsakomųjų priemonių. Laikas peržiūrėti sutartis Lietuvos investuotojams ir verslui pirmiausia derėtų pagalvoti apie prevencinių priemonių svarbą. Verslams jau šiandien pravartu peržiūrėti sutartis ir aiškiai numatyti, kas keistųsi force majeure atvejais. Sutarčių peržiūrėjimas ir prevencinių priemonių apsvarstymas gali padėti išvengti nereikalingų konfliktų ir nuostolių. Lietuvos verslai, kurie jau turi ryšių su JAV, turėtų nesiblaškyti ir eiti tokia kryptimi, kokia ir planavo eiti. Tik su tam tikru atsargumu - pavyzdžiui, diversifikuojant investicijas ar išsaugant tam tikrą rezervą.","D.Trumpo sprendimai dėl muitų kelia iššūkių tarptautinei teisei ir investuotojams, kadangi JAV veiksmai gali destabilizuoti tarptautinę sistemą, o Europos investuotojai yra priversti imtis prevencinių priemonių dėl neapibrėžtumo. JT ir ES atsakomieji veiksmai sunkiai įgyvendinami dėl Pasaulinės prekybos organizacijos ribotų galimybių."
"Dietologė Tai Ibitoye pateikia geriausius patarimus, kaip užtikrinti, kad jūsų pirkinių krepšelyje ir toliau būtų visų jums reikalingų maistinių medžiagų. O piniginėje dar liktų ir pinigų. Kas produktą paverčia „supermaistu""? Kalbant paprastai, tokiuose produktuose gausu vitaminų ir mineralinių medžiagų, todėl juos vartojantis žmogus dažniausiai būna sveikesnis. Tuo metu perdirbtame maiste gali būti daug druskos, riebalų ir cukraus, o maistingųjų medžiagų jame gali trūkti, todėl jis gali būti siejamas su prastesniais sveikatos rodikliais. Nėra nustatyto sudedamųjų dalių, kurios priskiriamos „supermaistui"", sąrašo. Tačiau, siekiant išvengti visuomenės apgaudinėjimo ar klaidinimo, nustatytos tam tikros taisyklės. Visgi daugelis šį terminą laiko tik rinkodaros šūkiu. Taigi, užuot rinkęsi atskirus ingredientus, pažymėtus „supermaisto"" etikete, geriau laikykitės įvairios ir subalansuotos mitybos plano, sako ekspertai. Mūsų mityboje turėtų būti ne tik daug skysčių, bet ir krakmolingų angliavandenių turinčių produktų, įvairių vaisių ir daržovių, pieno produktų arba jų pakaitalų, baltymų ir labai nedaug aliejų bei tepamų produktų. Valgydami įvairų maistą, apimantį šias maisto produktų grupes, turėtumėte gauti visų reikalingų vitaminų ir mineralų. Štai kaip galite nusipirkti pagrindinių ingredientų, kuriuose gausu maistinių medžiagų, net jei jūsų biudžetas ribotas. Maisto piramidė / 123rf.com nuotr. Angliavandeniai Daugelio mėgstamos bulvės yra puikus ir dažnai pamirštamas sveikas maistas - jos odelėje gausu skaidulų, be to, ji turi vitamino C, vitamino B6, kalio, folio rūgšties ir geležies. Jei pirksite nefasuotų bulvių, jos kainuos pigiau, be to, galite išvirti visą puodą ir užšaldyti (tada pašildyti mikrobangų krosnelėje), kad sutaupytumėte elektros energijos. Paruoškite porciją saldžiųjų bulvių, ir jos bus priskiriamos prie penkių per dieną gaunamų kalorijų, be to, jos yra daug skaidulų turintis angliavandenis. Taip pat rinkitės viso grūdo makaronų, duonos ir ryžių variantus, kuriuose gausu skaidulinių medžiagų. „Rekomenduojama per dieną suvartoti 30 g skaidulinių medžiagų. Tačiau dauguma mūsų šios rekomendacijos nesilaiko, - sako T.Ibitoye. Paieškokite ir avižų košės variantų, kuri būtų viso grūdo. Tokių dažnai būna pigių prekių ženklų asortimente. Avižomis taip pat galite paskaninti kitus patiekalus, pavyzdžiui, veganiškus mėsos kukulius. Įperkami vaisiai ir daržovės Esame raginami kasdien „valgyti vaivorykštę"", tačiau tai nereiškia, kad turime rinktis egzotiškus ir brangius vaisius ir daržoves. Jei norite pigesnių daržovių, rinkitės šaknines daržoves, pavyzdžiui, svogūnus, morkas, kopūstus ir salierus. Šaldytos ir konservuotos rūšys yra dar pigesnės ir vis dar kupinos maistingųjų medžiagų. Konservuoti pomidorai, kurių pagrindu gaminami daugelis patiekalų - nuo Bolonijos spagečių iki nesaldaus pyrago, - taip pat gana pigus pasirinkimas. Šaldyti daržovių ar vaisių mišiniai padės greitai surinkti „visą vaivorykštę"", neišleidus tiek pinigų, kiek išleistumėte nuolat pirkdami šviežius vaisius ar daržoves. Ypač - ne jų sezono metu. Pieno produktai Per pastaruosius kelerius metus karvės pieno produktų kainos labai išaugo, o jų asortimentas išsiplėtė. Tačiau galima rasti pigių variantų. Manoma, kad jogurtas turi daug sveikatą stiprinančių savybių. Natūralus arba graikiškas jogurtas (kuriame paprastai yra daugiau baltymų) turi daugiausia naudos sveikatai, o cukraus turintys jogurtai nerekomenduojami. Įdomu tai, kad dažnai natūralūs jogurtai (be saldiklių ir priedų) būna net pigesni. O pasiskaninti juos norimais priedais galima ir namuose. Jei perkate alternatyvius pieno produktus, pavyzdžiui, avižų ar sojų, arba kitą augalinį pieną, patikrinkite, ar jie yra ilgo galiojimo. Pastarieji dažnai būna pigesni už atšaldytus analogus. Baltymų šaltiniai Konservuotos riebios žuvys, pavyzdžiui, skumbrės ir sardinės, bei konservuotos ankštinės daržovės yra puikus ir pigus pasirinkimas. Be to, jos pasižymi papildomais baltyminiais privalumais. „Rudenį ir žiemą žmonės turi labiau rūpintis vitaminu D, nes pagrindinis jo šaltinis yra saulės šviesa. Tačiau šiek tiek vitamino D galime gauti ir iš savo maisto. Jo yra riebioje žuvyje, įskaitant sardines, skumbres ir lašišas, taip pat pridėta į žuvų pirštelius, įskaitant pigius prekybos centrų firminius pirštelius. „Riebioje žuvyje taip pat yra omega 3 riebalų rūgščių, kurios saugo mūsų širdį ir mažina blogojo cholesterolio kiekį"", - sako T.Ibitoye. Verta į mitybą įtraukti ir konservuotų ankštinių daržovių: pupelių, pupų, žirnių, avinžirnių, lęšių. Jos puikiai tinka kaip garnyras arba patiekalams papildyti. Perkant nekonservuotas ankštines daržoves, jų kaina bus mažesnė. Tačiau paruošimui turėsite skirti daugiau laiko: pirmiausia reikėtų juos gerai nuplauti, pamirkyti ir tik tuomet išvirti. Dietistė pasidalino ir maistingųjų medžiagų turtingu, bet biudžetiniu pirkinių sąrašu: ✓ Viso grūdo makaronai; ✓ Bulvės; ✓ Viso grūdo košės; ✓ Šakniavaisinės daržovės; ✓ Šaldyti ir (arba) konservuoti vaisių ir daržovių mišiniai; ✓ Konservuoti pomidorai; ✓ Konservuotos ankštinės daržovės; ✓ Natūralus jogurtas; ✓ Žuvies konservai.","Dietologė Tai Ibitoye pateikia patarimus, kaip užtikrinti subalansuotą mitybą su maistingomis, bet įperkamos kainos turinčiomis prekėmis, siūlant rinktis šaknines daržoves, šaldytas ir konservuotas daržoves, viso grūdo produktus, natūralų jogurtą ir konservuotą žuvį."
"Ne tik vidury baltos dienos, bet ir vidury miesto vyksta šios kasdienės smulkios vagystės. Kas gi tai daro? Ogi įmonei „Sanitex"" priklausantis Vytauto parke stovintis kavos aparatas, kuris jau ilgą laiką ne tik neatlieka savo tiesioginės funkcijos, bet ir vizualiai gadina parko vaizdą, pažymima Kėdainių rajono laikraštyje „Rinkos aikštė"". Pinigus suryja - kavos neduoda „Gal kažkam ir bus juokinga tai, kad kavos aparatas suryja gyventojų pinigus, o atgal nieko neduoda. Ką čia reiškia tie pora eurų. Vis dėlto reikia suprasti, kad kažkam ir tie du eurai yra dideli pinigai, kuriuos žmogus norėjo skirti sau pasilepinti ir su kavos puodeliu pasivaikščioti po parką. Gal kažkam bus juokinga, kad kavos aparatas suryja gyventojų pinigus, o nieko neduoda. Ką reiškia pora eurų? Kita vertus, kiek tokių „nekaltų"" pinigų yra suryjama? Ypač atšilus orams, kai vis daugiau žmonių traukia pasivaikščioti į gamtą, ir kartais prie kavos aparato sustoja ir keliolikos žmonių būriai? Kai kuriems, tiesa, nusišypsojo laimė ir paskambinus ant kavos aparato nurodytu numeriu, jiems pinigai buvo grąžinti. Vis dėlto panašu, kad tokių laimingųjų yra mažuma, nes daugeliui komentavusiųjų pinigai nuplaukė, mat net ir pranešus apie problemą, niekas nesiteikė jų grąžinti. Nieko negrąžina, skambinau daugiau nei prieš metus. Buvom su vaiko klase, kokie 6 vaikai pirkosi, tik vandens gavo, aš pirkau ir tik vandens gavau"", - leidiniui rinkosaikste.lt rašo Lina. „Buvo ir man: su kortele atsiskaičiau, nedavė. Na, galvoju, supykęs, nes labai norėjau, pasuksiu. Paskambinau nurodytu telefonu, atsiprašė ir sakė perves atgal. Jau 1 metai laukiu dar pavedimo"", - redakcijai rašo Tomas. Už aparato stovėjimą moka 29 eurus Kėdainių rajono savivaldybė savo ruožtu informavo, kad kavos aparatas priklauso įmonei „Sanitex"". Pastaroji už leidimą Vytauto parke pastatyti kavos aparatą susimoka po 29 eurus kasmet ir dar turėjo sumokėti vienkartinį 159 eurų mokestį. Tiesa, kavos aparatas ne tik neveikia, bet ir yra siaubingai nešvarus. „Už aparatų funkcionalumą atsakinga pati UAB „Sanitex"". Bendrovė įspėta dėl netinkamo estetinio vaizdo"", - informavo savivaldybė. Įmonė, nors ir du kartus paprašyta pakomentuoti, kodėl gi vidury baltos dienos sugedusiu aparatu iš esmės vagia kėdainiečių pinigus, į „Rinkos aikštės"" klausimus dar neatsakė.","Vytauto parke stovintis įmonei „Sanitex"" priklausantis kavos aparatas nesugeba atlikti savo funkcijos, suryja žmonių pinigus ir gadina parko vaizdą, o įmonė neatsako dėl šios situacijos, nepaisant savivaldybės įspėjimų ir gyventojų nusiskundimų."
"„Prasidėjo netiesioginės derybos tarp Irano užsienio reikalų ministro dr. (Abbaso) Araghchi ir JAV prezidento specialiojo pasiuntinio Artimųjų Rytų reikalams Steve'o Witkoffo"", - paskelbė Irano užsienio reikalų ministerijos atstovas Esmaeilis Baqaei. Tai aukščiausio lygio diskusijos nuo tada, kai 2018 metais per savo pirmąją kadenciją D.Trumpui pasitraukus iš tarptautinio susitarimo dėl Irano branduolinės programos, jis žlugo. Irano užsienio reikalų ministerija pareiškė, kad Omane vykstančios derybos neturėtų būti ilgos, pranešė valstybinė televizija. E.Baqaei per valstybinę televiziją transliuotuose komentaruose derybas apibūdino kaip tik įvykių pradžią ir sakė, kad Teheranas „nesitiki, jog šis derybų etapas bus labai ilgas"". Irano užsienio reikalų ministerija vėliau pranešė, kad Omane vykusios derybos baigėsi ir apibūdino jas kaip konstruktyvias. „Netiesioginės Irano Islamo Respublikos ir Jungtinių Valstijų derybos dėl sankcijų sušvelninimo ir branduolinių klausimų baigėsi"", - sakoma ministerijos pareiškime ir priduriama, kad derybos vyko „konstruktyvioje ir abipusiai pagarbioje atmosferoje"". Po daugiau nei dvi su puse valandos trukusių derybų ministerija pareiškė, kad tęs branduolines derybas su Jungtinėmis Valstijomis kitą savaitę. Ministerija nurodė, kad „abi šalys susitarė tęsti šias derybas kitą savaitę"", ir pridūrė, kad A.Araghchi ir S.Witkoffas po tarpininkavimo diskusijų kelias minutes kalbėjosi tiesiogiai. Siekia greičiau sudaryti susitarimą A.Araghchi šeštadienį po pirmojo derybų raundo pareiškė, kad Jungtinės Valstijos nori kuo greičiau sudaryti naują branduolinį susitarimą. „Amerikos pusė taip pat sakė, kad teigiamas susitarimas yra toks, kuris gali būti pasiektas kuo greičiau"", - sakė A.Araghchi valstybinei televizijai ir pridūrė: „Tai nebus lengva ir tam reikės abiejų pusių noro"". „Nei mes, nei kita pusė nenorime nevaisingų derybų, diskusijų vien dėl diskusijų, laiko gaišimo ar amžinai užsitęsusių derybų"", - Irano valstybinei televizijai sakė A.Aragchi ir pridūrė, kad kitas derybų raundas numatytas kitą šeštadienį. „Manau, kad per susitikimą priartėjome prie derybų pagrindo"", - teigė A.Aragchi. „Jei kitame susitikime mums pavyks galutinai suformuluoti šį pagrindą, būsime nuėję didelę kelio dalį"", - sakė jis. Iranas teigė, kad derybose Maskate tarpininkavo Omano užsienio reikalų ministras. Amerikiečiai siekė, kad susitikimai vyktų akis į akį. Ilgalaikės priešininkės daugiau kaip 40 metų nepalaikė diplomatinių santykių. Dabar jos siekia sudaryti naują branduolinį susitarimą po to, kai JAV prezidentas Donaldas Trumpas per savo pirmąją kadenciją 2018-aisiais pasitraukė iš ankstesniojo. Abi pusės buvo atskirose salėse ir „per Omano užsienio reikalų ministrą perdavė viena kitai savo nuomones ir pozicijas"", socialiniame tinkle „X"" paskelbė Irano užsienio reikalų ministerijos atstovas Esmaeilis Baqaei. Iranas, susilpnėjęs dėl Izraelio smūgių jo sąjungininkėms islamistų grupuotėms „Hezbollah"" Libane ir „Hamas"" Gazos Ruože, siekia, kad būtų atleistas nuo plataus masto sankcijų, trikdančių jo ekonomiką. Teheranas sutiko su šiais susitikimais, nors ir nepritarė D.Trumpo maksimalaus spaudimo kampanijai - sankcijų didinimui ir nuolatiniams kariniams grasinimams. Tuo tarpu Jungtinės Valstijos, kurios bendradarbiauja su Irano aršiausiu priešu Izraeliu, nori neleisti Teheranui priartėti prie branduolinės bombos sukūrimo. Witkoffas pasiruošęs kompromisams Laikraščiui „The Wall Street Journal"" S.Witkoffas yra sakęs, kad JAV pozicija prasideda nuo reikalavimo, kad Iranas visiškai išardytų savo branduolinę programą. Tai yra D.Trumpo vadovaujamų griežtos politikos šalininkų nuomonė ir mažai kas tikisi, kad Iranas su tuo sutiks. „Tai, beje, nereiškia, kad iš dalies nesiruošiame ieškoti kitų būdų, kaip rasti kompromisą tarp abiejų šalių"", - laikraščiui sakė S.Witkoffas. „Kur bus mūsų brėžiama linija - negali būti jūsų branduolinio pajėgumo apginklavimo"", - pridūrė jis. Derybos buvo atskleistos D.Trumpui pirmadienį netikėtai paskelbus apie jas Baltuosiuose rūmuose per susitikimą su Izraelio premjeru Benjaminu Netanyahu. Likus kelioms valandoms iki jų pradžios D.Trumpas žurnalistams lėktuve „Air Force One"" sakė: „Noriu, kad Iranas būtų nuostabi, puiki, laiminga šalis. Bet jie negali turėti branduolinio ginklo"". Aukščiausiojo lyderio ajatolos Ali Khamenei patarėjas Ali Shamkhani sakė, kad Iranas „siekia tikro ir sąžiningo susitarimo"". Šeštadienio susitikimai įvyko po pakartotinių JAV ir Izraelio grasinimų imtis karinių veiksmų. „Jei prireiks karinių veiksmų, mes juos panaudosime"", - trečiadienį sakė D.Trumpas, paklaustas, kas bus, jei derybos žlugs. „Režimo išgyvenimas"" 2015-ųjų susitarimu, kurio D.Trumpas atsisakė, buvo siekiama, kad Iranas praktiškai negalėtų pasigaminti atominės bombos, tačiau kartu jam buvo leista vykdyti civilinę branduolinę programą. Iranas, kuris tvirtina, kad jo branduolinė programa skirta tik civiliniams tikslams, suaktyvino savo veiklą po to, kai D.Trumpas pasitraukė iš susitarimo. Naujausiais Tarptautinės atominės energijos agentūros (TATENA) duomenimis, Iranas turėjo maždaug 274,8 kilogramų urano, prisodrinto iki 60 proc. ir artėjančio prie 90 proc. lygio, skirto ginklams. Paryžiaus „Sciences Po"" universiteto Artimųjų Rytų studijų dėstytojas Karimas Bitaras teigė, kad Irano vyriausybės išlikimui gali grėsti pavojus. „Vienintelis prioritetas yra režimo išlikimas, o geriausia būtų gauti šiek tiek deguonies, sumažinti sankcijas, kad ekonomika vėl pradėtų veikti, nes režimas tapo gana nepopuliarus"", - sakė jis naujienų agentūrai AFP. Labiausiai tikėtinas preliminarių diplomatinių derybų rezultatas - trumpas rankos paspaudimas, rašo „The New York Times"". Leidinys pažymi, kad lūkesčiai yra kuklūs, o nepasitikėjimas didelis. „To tikriausiai pakaktų, kad diskusijos būtų tęsiamos, ir galbūt būtų pradėtos pirmosios oficialios tiesioginės abiejų šalių derybos nuo tada, kai prezidentas D. Trumpas prieš septynerius metus nutraukė svarbų branduolinį susitarimą"", - rašo NYT. Šeštadienį vykstančių derybų metu bus siekiama išsiaiškinti, ar D.Trumpo administracija ir Irano lyderiai galėtų tęsti visapusiškas derybas dėl Irano branduolinės programos apribojimo. Abi pusės į derybas žengia su nepasitikėjimu. Įtampa tarp valstybių kelia D.Trumpo sprendimas pasitraukti iš susitarimo tarp Irano ir JAV bei kitų šalių. Taip pat JAV prezidento įvestos griežtos sankcijos Teheranui pirmosios kadencijos metu. Dabar D.Trumpas nori pasiekti susitarimą, kad pademonstruotų savo derybų įgūdžius ir neleistų vyraujančiai įtampai tarp Irano ir Izraelio peraugti į dar didesnį konfliktą. „Noriu, kad Iranas būtų nuostabi, puiki, laiminga šalis, bet jie negali turėti branduolinio ginklo"", - sakė jis žurnalistams. Irano pareigūnai nusiteikę skeptiškai, tačiau yra atviri „galimybei pasiekti pradinį susitarimą, kuris pažymėtų derybų kelią"", šeštadienį sakė A.Araghchi. Jis pridūrė, kad su juo atvykusią komandą sudarė ekspertai, „išmanantys šią konkrečią sritį ir jau anksčiau vedę derybas šiuo klausimu"". Pasak NYT, šeštadienio susitikimo tikslai yra kuklūs ir atspindi abiejų šalių atotrūkį. Siekiama susitarti dėl preliminarių derybų eigos. Nėra aišku, ar pasiuntiniai kalbėsis tiesiogiai, kaip primygtinai reikalavo D.Trumpas, ar per tarpininkus. Pasak dviejų aukšto rango Irano pareigūnų, Irano delegacija planuoja pareikšti, kad yra pasirengusi kalbėtis apie urano sodrinimo mažinimą ir leidimą iš išorės stebėti savo branduolinę veiklą. Jie nurodė, kad derybininkai nėra suinteresuoti aptarti branduolinės programos nutraukimo, kurio primygtinai reikalauja D.Trumpo administracija. Neįvardytas šaltinis Omane naujienų agentūrai „Reuters"" sakė, kad derybose taip pat bus siekiama sumažinti įtampą regione ir užtikrinti apsikeitimą kaliniais.","Iranas ir JAV pradėjo netiesiogines derybas Omane dėl sankcijų sušvelninimo ir branduolinių klausimų, siekdami greitai sudaryti naują susitarimą po 2018 m. JAV pasitraukimo iš ankstesniojo. Abi pusės išreiškė norą tęsti derybas, nors išlieka nepasitikėjimas ir įtampa."
"6 metų Nojus iš Kauno pametė savo piniginę. Nojus dar tik mokosi saugoti daiktus, todėl pats nepastebėjo, kaip ją prarado. Nojaus mama Lina buvo labai nustebusi, kai sulaukė skambučio iš policijos. Policijos pareigūnai pranešė, kad piniginė rasta. Mama su Nojumi nuvyko piniginės atsiimti. Prieš tai mama pasakė Nojui, kad galbūt piniginėje jau nebėra pinigų ir visko, kas joje buvo. Nojus nuliūdo, bet žinojo, kad vis tiek reikia padėkoti žmogui, kuris rado jo piniginę. Jis nupirko šokoladą. Kai Nojus atidarė piniginę, iš pradžių pamanė, kad kortelės dingo. Jis nuliūdo, bet netrukus pamatė, kad viskas piniginėje yra. Jis labai apsidžiaugė, kai piniginėje rado ne tik visas savo korteles, bet dar daugiau pinigų, nei turėjo anksčiau. Taip pat Nojus piniginėje rado ranka rašytą gražų raštelį su palinkėjimu. Raštelyje buvo parašyta, kad net blogi dalykai gali baigtis gerai Taip pat raštelyje Nojus perskaitė palinkėjimą, kad jam gyvenime sektųsi ir kad jo svajonės išsipildytų. Šalia buvo pridėti ir 5 eurai. Nojų tai labai sujaudino. Jis pažadėjo tą raštelį visada nešiotis su savimi. Nojaus mama labai apsidžiaugė tokia gražia ir šilta patirtimi. Ji sako, kad sūnus ateityje tikrai norės padaryti kažką gero kitam žmogui. Kitą dieną Nojus su mama atvežė geram žmogui padėką. Jie paliko gėlių vazonėlį prie durų. Paaiškėjo, kad Nojaus piniginę rado moteris, kurios vardas Rasa. Ji yra psichologė ir dviejų vaikų mama. Šia gražia istorija dalijosi daug žmonių internete. Visi žmonės sakė, kad tokių nuoširdžių pavyzdžių šiandien labai reikia.","6 metų Nojus iš Kauno pametė piniginę, tačiau ją radusi moteris ne tik grąžino, bet ir pridėjo teigiamą raštelį bei 5 eurus, sužavėdama Nojų ir jo mamą bei paskatindama berniuką ateityje daryti gerus darbus."
"Apdovanojimai šiemet išties buvo pasakiški, nes tokia ir jų tema - pasaka. Jau šį vakarą per TV3. Ar atspėsite, kas, Lietuvos politikos pasaulyje, yra Alibaba ir 140 plėšikų? Arba katinėlis ir gaidelis? O žąsinas moliūgas, kuris išskrido į dausas? Princesė ant žirnio? Variantų - daugybė… O kas pelnė ir pagrindinę, tikrąją „Metų pasakos"" nominaciją? Šiemet apdovanojimų ceremonijos transliacijoje netrūko ir daugybės naujienų. Pavyzdžiui, pirmą kartą visų apdovanojimų istorijoje išvysime net 4 vedėjus! Šįkart prie ilgamečių renginio vedėjų Arūno Valinsko ir Justino Jankevičiaus prisijungs ir du kiti „Gero vakaro šou"" laidos vedėjai, kuriems šįkart buvo patikėtos ypatingos užduotys. Žiūrovus linksmino ceremonmeisteris Gian Luca Čipolini ir raganiškus politikos burtus pasiruošusi komikė Vita Žiba. A. Pelakausko nuotr/„Auksinių svogūnų"" ceremonija Daugelį nustebino ir kitas įdomus faktas. Pavyzdžiui, ar žinojote, kad Agnė Širinskienė, pasirodo, yra Lietuvos politikos Bunkė? „Prisidirbot - pasiimkit"", - taip, įteikdamas apdovanojimus, sakė A.Valinskas. Ir jis buvo teisus, nes „prisidirbimų"", pasirodo, buvo nemažai. Be jau išvardintų apdovanojimų išvydome ir tai, kas tapo „Metų daina"", „Metų siurprizu"", „Metų intrigantu"", „Metų rinkimais"", „Metų atsisveikinimu"", „Metų pabėgimu"", „Metų bučiniu"" bei „Metų kelione"". Tiesa, nepastebėti neliko ir Lietuvos pramogų pasaulio atstovai. Vienam iš jų buvo skirtas itin pikantiškas „Metų šou skandalo"" apdovanojimas… Tačiau matyt labiausiai žiūrovus nudžiugino daugybė scenoje uždainavusių „politikų"", kuriais vienam vakarui tapo ryškiausios Lietuvos scenos žvaigždės. Tarp jų - Deivis Norvilas, Inga Valinskienė, Nijolė Pareigytė-Rukaitienė, Marius Jampolskis, Ramūnas Rudokas ir daugelis kitų. A. Pelakausko nuotr/„Auksinių svogūnų"" ceremonija O štai Justinas Lapatinskas šįkart įkūnijo net du personažus - ir Gintautą Palucką, ir… skandalingąjį Remigijų Žemaitaitį. Ką slepia „Auksinių svogūnų"" užkulisiai? Šie „Auksiniai svogūnai"" ir pačiam Justinui tapo ypatingais - visos turėtos idėjos tapo realybe. „Viskas prasideda nuo noro dalyvauti. O šiemet aš - galiu pajuokauti - prisitryniau. Organizatoriams pasakiau, kad tikrai labai noriu dalyvauti. Kai tokia politinė situacija, man norisi priminti, kad „Auksiniai svogūnai"" - savotiškas sąskaitų suvedimas. O renginys visa tai parodo patrauklia forma"", - sakė jis. Pirmiausiai J.Lapatinskui buvo pasiūlyta įkūnyti G.Palucką, o vėliau - ir ne viename skandale šiemet nušvitusį R.Žemaitaitį. „Tiesą sakant, įkūnyti Žemaitaitį man patiko netgi labiau. Tai - mano nemėgstamiausias politikas. Tiesa, kai man pasakė, kad teks skraidyti, nelabai įsivaizdavau, kad taip aukštai, iki pat lubų. Kai su kaskadininkais pradėjome bandyti triuką, kažkas Arūno Valinsko paklausė, kiek aukštai reikėtų mane pakelti? Jo žodžiai buvo tokie: „Iki dangaus ir kad negrįžtų"", - juokėsi prisiminęs J.Lapatinskas. Triukas, kurį atliko Justinas, buvo išties sudėtingas. O ypač dėl to, jog, pasirodo, iki pat lubų pakeltas Justinas turi aukščio baimę... A. Pelakausko nuotr/„Auksinių svogūnų"" ceremonija „Likus metrui, iki kol mane pasieks, man atrodė, kad laikas tiesiog sustojo. Baimė buvo didelė, bet tikslas - prasmingas, būtent todėl tam ir pasiryžau. O dabar džiaugiuosi, kad likau gyvas (juokiasi). Kai kas sakė, kad gal aš ten palubėje nualpau, tačiau, jei būčiau nualpęs, būčiau pametęs mikrofoną"", - pridėjo jis. Tiesa, tai, kad bijo aukščio, Justinui nesutrukdo nei valyti stogo, nei šokti su parašiutu. „Kai nesiekiu žemės, man įsijungia perdėtas atsargumas, bet, galbūt, ir gerai"", - sakė jis. Ne vienas pasirodymas nustebino ir neįtikėtinais įsikūnijimais. Grimas ir kostiumai - dar viena itin svarbi „Auksinių svogūnų"" dalis. „Buvo ir tokių žmonių, kurie grimo kėdėje praleido kone pusę dienos. Mano paties grimas užtruko apie 45 minutes, tačiau tik todėl, kad mano personažams grimas ne tiek reikalingas - įspūdį kuria ir kostiumai"", - užkulisiais dalijosi Justinas. A. Pelakausko nuotr/„Auksinių svogūnų"" ceremonija O štai pačiam J.Lapatinskui didžiausią įspūdį paliko Nijolė Pareigytė-Rukaitienė. „Kadangi dirbome kartu su Nijole, nusprendėme viską daryti smagiai, pasileisti plaukus. Vienas kitam nuolat šaudėme įvairiausias idėjas. Beje, būtent ji ir grime prabuvo ilgiausiai!"" - intrigavo jis. O jei „Auksinių svogūnų"" apdovanojimą dar vienam politikui reikėtų įteikti pačiam Justinui - kam jis jį skirtų? „Man atrodo, kad apdovanojimus gavo visi nusipelnę. Žinoma, meluočiau, jei sakyčiau, kad neseku politikų. Tad galvoju, kad tie, kas neapdovanoti, lai ir lieka pamiršti. Jei jų neminėsi, tai ir išnyks (juokiasi). O šiaip, pavyzdžiui, vilties apdovanojimą norėčiau duoti Skverneliui. Kadangi jis - buvęs pareigūnas, gyvenimą vis tiek mato kitaip. Norėčiau duoti jam apdovanojimą už tai, kad jis, nors ir sukandęs dantis, tikisi geriausio"", - pokalbį baigė J.Lapatinskas. „Auksinių svogūnų"" ceremonija - jau šį balandžio 1-osios vakarą, 19.30 val. per TV3!","„Auksinių svogūnų“ apdovanojimų ceremonija, kurios tema šiemet buvo pasaka, siūlė daug naujovių, įskaitant keturis vedėjus ir įvairius linksmus pasirodymus, kuriuose dalyvavo žymūs Lietuvos atlikėjai. Pasirodymų metu buvo įteikti daugybė nominacijų, o renginio akcentu tapo humoristiniai įs"
"„Iki 10 įmonių. (...) Kol kas tik tai Lietuvos transporto įmonės"", - LRT radijui sekmadienį sakė E. Mikėnas, atsakydamas į klausimą, kiek vežėjų pareiškė norą teikti skundą dėl ES Mobilumo paketo žalos. „Linavos"" prezidento teigimu, skundo pateikimo laikas priklausys nuo to, kaip greitai transporto įmonės pateiks reikalingus dokumentus. Anot jo, procesai ES teismuose gali užtrukti ilgai. „Linava"" nuotr./Erlandas Mikėnas „Pirma instancija skaičiuojame nuo 1,5 iki dviejų metų, jei bus antra instancija - dar papildomai"", - sakė E. Mikėnas, pridurdamas, jog vežėjams procesas nekainuos, jiems nereikės mokėti žyminio mokesčio. Kaip anksčiau rašė BNS, reaguodama į narių nepasitenkinimą, asociacija „Linava"" šią savaitė pakvietė vežėjus kreiptis į ESTT dėl 2022-2024 metais galiojusio Bendrijos Mobilumo paketo padarytos žalos atlyginimo. Pasak asociacijos, transporto įmonės, vykdžiusios jau panaikintą Mobilumo paketo reikalavimą dėl privalomo periodinio vilkikų grąžinimo į registracijos vietą ir naujų įmonių steigimo užsienyje, dėl to patyrė nuostolių. E. Mikėnas teigė iš teisininkų išgirdęs, jog šansai, kad vežėjams bus atlyginti nuostoliai, yra dideli. „Kadangi už tai, kad buvo priimtas neteisingas, nelogiškas sprendimas, turėtų atsakyti Europos Sąjungos institucijos"", - sakė „Linavos"" prezidentas. Pernai spalį ESTT galutinai panaikino ES Mobilumo paketo įpareigojimą vilkikus kas aštuonias savaites grąžinti į jų registracijos šalį. Buvęs susisiekimo ministras Marius Skuodis sveikino tokį šios tarptautinės bylos sprendimo būdą bei teigė, kad toks reikalavimas nedera su ES žaliojo kurso tikslais ir vidaus rinkos principais. Skundą ESTT pateikė Lietuva, Latvija, Estija, Lenkija, Vengrija, Rumunija, Bulgarija, Malta ir Kipras. Mobilumo paketas - tai 2020-ųjų liepą paskelbtas ES teisės aktų rinkinys, susijęs su kelių transporto reguliavimu Bendrijoje. Jį palaikė Italija, Prancūzija, Nyderlandai, Danija, Vokietija, Liuksemburgas, Švedija, Graikija ir Austrija.","„Linava“ kviečia Lietuvos transporto įmones kreiptis į Europos Sąjungos Teisingumo Teismą dėl ES Mobilumo paketo padarytos žalos atlyginimo, kai kurios įmonės jau pareiškė norą teikti skundą, o procesas gali trukti iki dvejų metų. E. Mikėnas teigia, kad yra didelė tikimybė, jog nuostoliai bus atlyginti, nes ES institucijos turėtų atsakyti už priimtus neteisingus sprendimus."
"Tai septynioliktosios iš eilės šio sezono Eurolygos namų rungtynės, į kurias neliko bilietų. Kartu tai ir pirmasis sezonas, kai į visus žalgiriečių Eurolygos mačus „Žalgirio"" arenoje buvo išpirkti visi bilietai. Minint „Žalgirio"" 80 metų jubiliejų, likus 40 minučių iki rungtynių, 19.20 val., arenos video kube žiūrovai galės išvysti pasakojimą apie komandą šį sezoną puikiai palaikiusius sirgalius. Eriko Ovčarenko / BNS nuotr./Rungtynių akimirka Šią savaitę, sekmadienį, žalgiriečiai sužais dar vienas namų rungtynes - į Kauną atvyks Panevėžio „7bet-Lietkabelio"" komanda. O dar geresnis pasiūlymas sirgalių laukia likusioms trejoms balandžio mėnesio „Betsafe-LKL"" rungtynėms su Šiaulių (balandžio 16 d.), Mažeikių (balandžio 24 d.) ir Kėdainių (balandžio 29 d.) krepšininkais. Į šias dvikovas išleistas specialus 3 rungtynių bilietas - vos nuo 15 eurų. „Žalgirio"" mobiliosios programėlės vartotojams primenama sudalyvauti „Game Day Drill"" pramogose. Atlikdami užduotis gerbėjai gauna patirties taškų, kurie kelia vartotojo lygį ir uždirba monetų. Šias monetas galima iškeisti į rungtynių bilietus ar komandos atributiką. Be to, atsidarius „Žalgirio"" programėlę prieš pat rungtynes ar jų metu, sirgalius automatiškai „atsižymi"" rungtynėse. Programėlė viso sezono metu primins, kiek rungtynių iš eilės, bei iš viso sezone aplankė vartotojas. Pasibaigus rungtynėms, programėlė pakvies ir atsiimti savo virtualią kolekcinę kortelę. Į „Žalgirio"" areną iš Vilniaus atvykstantiems sirgaliams rekomenduojama rinktis kelionę traukiniu. Po Eurolygos rungtynių krepšinio gerbėjų lauks specialus, 22.45 val. iš Kauno traukinių stoties, išvykstantis reisas. Traukinio bilietus įsigyti galima čia. Be to, Eurolygos rungtynėse maistui ir visiems gaiviesiems gėrimams taikoma net 20 proc. nuolaida, kuria galima pasinaudoti nuo 18 iki 19 val. 1-ame ir 3-ame arenos aukštų baruose. Priminsime, kad „Žalgiris"" jau nebeturi galimybių pavyti Eurolygos įkrintamųjų traukinį (patekti į pirmąjį dešimtuką) ir per paskutines dvejas rungtynes kovos tik dėl aukštesnės pozicijos lentelėje.","Kauno „Žalgirio“ komanda šį sezoną pritraukė pilnas tribūnas Eurolygos rungtynėse, o sirgaliams siūlomos įvairios pramogos ir nuolaidos, įskaitant specialius bilietų paketus ir programėlės žaidimus. Nors „Žalgiris“ nebeturi galimybių patekti į Eurolygos atkrintamąsias, sirg"
"Neracionalu NVSC vadovas trumpai pristatė dar praėjusioje kadencijoje patvirtintą pertvarką, kurios pagrindu planuojama eliminuoti 9 NVSC padalinius. V.Gruodys tikino, kad iki šiol gyvavusi struktūra - neefektyvi, nes kone penktadalis darbuotojų - vadovai. Geriausiai pavyzdį, anot jo, iliustruoja faktas, kad dabar naikinamuose 9-iuose skyriuose buvo 14 darbuotojų, kas reiškia, kad vienam ar dviem darbuotojams teko po vadovą. „Siekiama mažinti vadovaujančių darbuotojų skaičių. Vienam ar dviem darbuotojams nereikia vadovų. Vieningos praktikos taikymas - kuo daugiau yra vadovavimo grandžių, tuo daugiau sugedusio telefono principo. Vienodinti darbuotojų darbo krūvius"", - kalbėjo V.Gruodys. Žygimanto Gedvilos / BNS nuotr./Vaidotas Gruodys Vadovas tikino, kad eliminuojami iš struktūros tik patys skyriai, o darbuotojai liks dirbti ir dažnu atveju net tose pat patalpose. Pasitarus su profesinėmis sąjungomis, jiems parengti darbo pasiūlymai kitose NVSC struktūros dalyse. V.Gruodys tikino, kad vieni esminių pertvarkos siekių - korupcijos prevencija: „Kad nesiųstume kontrolei to paties žmogaus. Tapo neįmanoma įgyvendinti keturių akių principo, nes tiek nėra darbuotojų."" Galiausiai, tikino NVSC vadovas, pertvarka padės įvertinti ir motyvuoti darbuotojus: „Neturime tokios prabangos didinti darbo užmokesčio fondą. Bet vis dėlto turi būti kažkokia darbo užmokesčio dinamika. Kas buvo padaryta iki šiol - pavyko optimizuoti turto valdymo veiklą, sumažintos 29 pareigybės (23 vairuotojų), o resursai nukreipti atlyginimams"". Tapo neįmanoma įgyvendinti keturių akių principo, nes tiek nėra darbuotojų. Seimo Sveikatos reikalų komiteto pirmininkė Lina Šukytė-Korsakė tikslinosi, kokiu algoritmu spręsta naikinti būtent tuos padalinius. Nerimo sukėlė sprendimas naikinti Palangos padalinį, kai jame vasarą daug atostogautojų, o palikti Kretingos skyrių. NVSC vadovas tikino, kad buvo konsultuotasi su departamentų vadovais, kaip jiems būtų efektyviau atlikti funkciją. Palangoje buvo likęs vos vienas darbuotojas, todėl naikinamo padalinio funkciją atliks Klaipėdos padalinys. Sužinojo iš pažįstamų Daug priekaištų sulaukta dėl komunikacijos apie pertvarką. Seimo narė Jurgita Sejonienė tikino, kad dalis savivaldybių apie tai, kad pertvarka vyks, sužinojo ne iš Sveikatos apsaugos ministerijos ar NVSC, bet iš aplinkinių šaltinių. Tam pritarė ir Kėdainių rajono meras Valentinas Tamulis, atkreipęs dėmesį, kad jo savivaldybėje yra daugybė problemų, neišsprendžiamų dešimtmečiais, pavyzdžiui, kvapų, todėl padalinio naikinimas sunkiai suprantamas. Anot mero, būtent Kėdainiuose reikėtų jį stiprinti. Teodoro Biliūno / BNS nuotr./Valentinas Tamulis „Nepamirškime, kad visos įmonės Kėdainiuose - ir maisto, ir chemijos pramonės vis dar dirba. Dešimtmečius neišsprendžiame kvapų problemos. Atsižvelgiant į Kėdainių padėtį, esame valstybės centre. Padarykime čia stiprų skyrių, kuris galėtų aptarnauti kaimynus. Turime problemų, kurių neišsprendžiame - kvapų atvažiuojame tirti net po savaitės. Darbuotojai, žinodami, kad laukia pertvarka, išėjo iš institucijos. Ar buvo stengiamasi ieškoti?"" - klausė Kėdainių meras. NVSC vadovas tikino, kad nereikėtų plakti pertvarkos ir procedūrų, anot jo, ir šiandien didelę dalį Kėdainių rajono skundų ir darbų atlieka Kauno skyrius, taip pat pridūrė, kad per pastaruosius metus gauti skundai Kėdainių rajone išnagrinėti šimtu procentų. Seimo narys Saulius Čaplinskas reziumavo, kad bendrai NVSC struktūrą galėtų vadinti arti apgailėtinos, tačiau dabartinei pertvarkos idėjai pritaria. Pagyrė norą įgyvendinti keturių akių principą, tačiau pabrėžė, kad reikėtų tuomet įvertinti ir būtinumą tokį principą įgyvendinti ir laboratorijoje.","NVSC vykdo struktūrinę pertvarką, siekdami sumažinti vadovų skaičių ir padidinti veiklos efektyvumą, tačiau susiduria su komunikacijos iššūkiais ir kritika dėl padalinių uždarymo. Pagrindinės pertvarkos priemonės apima padalinių naikinimą, efektyvesnį darbuotojų paskirstymą ir korupcijos prevenciją."
"Atsiverti ir papasakoti savo istoriją Jurgitą paskatino neseniai 15min publikuota gimdyvės Austėjos istorija. Moteris tikra, kad būtina kalbėti šia tema tiek, kiek reikės, gal pagaliau kada nors įvyks pokytis? Jurgita pasakoja, kad gimdymo metu tiesiog jautėsi sudaiktinta - niekas neatsižvelgė į jos poreikius, skausmus, neaiškino, ką daro, ir neklausė, kaip jai geriau. Alytuje gimdžiusi moteris tikino, kad gimdymas iki šiol yra viena baisiausių jos patirčių. „Gimdykloje buvau visiškai sudaiktinta, buvo tiesiog pasakyta, kad įstaiga yra vaikui palanki sertifikuota ligoninė, o tai reiškia, kad viskas yra daroma dėl vaiko ir vaiko naudai. Taigi man nebuvo galima leisti jokių nuskausminamųjų, kadangi jie persiduos vaikui. Akušeris man iš išorės abiem rankomis per jėgą spaudė pilvą - kad vaikas greičiau išlįstų. Sąrėmiai prasidėjo 8 valandą vakaro, o pagimdžiau 10-ą ryte. Visą tą laiką - be jokių nuskausminamųjų. Buvau taip pavargusi, kad po visos nakties sąrėmių, tarp kurių dar kelis kartus skaudžiai ir dar labiau sunepatoginant buvo tikrinamas atsivėrimas, ryte visiškai neturėjau jėgų stumti, dėl to sekėsi labai blogai. Kėdė buvo labai nepatogi, kojų laikikliai buvo taip toli vienas nuo kito, kad tiesiog laužė kojas, buvau priversta gultis ant nugaros"", - savo patirtimi dalijosi moteris. Jurgita tikino, kad kuo toliau, tuo buvo blogiau. „Stumiant, kad būtų greičiau, vyras akušeris man iš išorės abiem rankomis per jėgą spaudė pilvą - kad vaikas greičiau išlįstų"", - pasakojo Jurgita. Dėl nenatūralaus stūmimo, atviravo moteris, tarpvietė plyšo 3 skirtingose vietose, galiausiai buvo atliekamas ir kirpimas: „Po gimimo visas 4 vietas reikėjo siūti, bet nuskausminimui ir vėl nieko negavau, nes tai būtų paveikę pieną, kuriuo turėjau maitinti vaiką. Siuvant akušerė rėkė ant manęs, kad judinu kojas, nors, kaip minėjau, man jos sėdint toje kėdėje buvo laužiamos, o skausmas siuvant viduje gimdos kaklelio ką tik pagimdžius buvo nepakeliamas, pasakius tai, liepė kentėti, rėkė ir skundėsi, kad atėjau neapsiskutusi (nors susitikimuose prieš gimdymą buvo kartojama, kad geriau to nedaryti ir nedirginti odos prieš gimdant). Pati akušerė buvo išsidažiusi veidą ryškiomis spalvomis ir ryškiai mėlynais šešėliais bei prasmirdusi cigarečių kvapu. Žiauresnio žmogaus siūti žaizdos negalėčiau įsivaizduoti baisiausiame siaubo filme."" Gulint ligoninėje, toliau pasakojo Jurgita, po gimdymo niekas nesiteikė ateiti ir paaiškinti, kas buvo atlikta - kas kirpta, kas siūta, kaip tai prižiūrėti vėliau ar pan: ""Vieną vakarą gulint su vaiku šalia, viena seselė atėjo ir tiesiog paėmė mano krūtį, išvilko iš drabužių ir pati sukišo vaikui į burną. Prieš tai nepaklaususi, ar maitinau, ar valgė, ar to reikia. Pasijaučiau visiškai be teisių ir traumuojama."" Po visų įvykių, susijusių su gimdymu, Jurgita atvirauja, kad tvirtai nusprendė daugiau vaikų neturėti. „Manau, kad tokių kaip aš yra ne viena, galbūt ne visos eina. Mano istorija primena sovietų laikus, kuomet gimdė mano mama ir tetos, kurių gimdymo metu buvo kilnojamas stikliukas palatoje ir pan."" Shutterstock nuotr./Ką tik gimęs naujagimis Jurgita tikina, kad iki šios patirties su vyru planavo gausesnę šeimą: „Gyvename patogų ir turtingą gyvenimą, vaikus išlaikyti ir išleisti į gyvenimą galėtume be problemų, visada svajojau apie 3 vaikus, deja, pagalvojusi apie gimdymą, nors praėjo jau 5 metami, suprantu, kad negaliu aukoti savęs ir savo kūno. Mano baimė yra didesnė. Esu traumuota ir nudegusi"", - patirtimi dalinosi motetis. Nors pašnekovė puikiai supranta, kad kiekvienas atvejis yra individualus, yra ir gerų patirčių, bet ji neabejojo, kad dalis neigiamų nuslepiama iš baimės, noro tiesiog neprisiminti tokios patirties. Būtent todėl ji ryžosi pasidalinti, nes kalbėti, tam, kad įvyktų bent kažkoks pokytis, būtina.","Jurgita dalinasi trauma, patirta gimdymo metu Alytaus ligoninėje, kur jos poreikiai buvo ignoruoti ir nebuvo suteikta atitinkama priežiūra, dėl ko ji nusprendė nebeturėti daugiau vaikų. Ji tiki, kad kalbėjimas apie tokias patirtis gali paskatinti pokyčius gimdymo priežiūros sistemoje."
"Giedrei - 42-eji. Ji - sportuojanti ir besirūpinanti savo mityba bei sveika gyvensena. Mėsos, pieno produktų, miltų moteris atsisakė prieš keturiolika metų. Kaip sako pati, ne dėl mados, o dėl sveikatos. „Man užeidavo migreniniai skausmai, taip pat turėjau alergiją. Pakeitus mitybą šios problemos išsisprendė"", - sako pašnekovė. - Giedre, nepaisant sveiko gyvenimo būdo, mitybos, sporto jūs susirgote onkologine liga. Šios ligos priežasčių, kaip sako medikai, yra ne viena ir ne viską lemia mityba bei aktyvus gyvenimas. - Tikrai ne viena. Po ligos ėmiau dar giliau domėtis sveika mityba, lankausi paskaitose, kalbuosi su mokslininkais. Anot jų, vienas iš vėžio prevencijos būdų - tinkama mityba, judėjimas. Jie akcentuoja būtent tokią mitybą, kokios keturiolika metų aš ir laikiausi, tačiau vis tiek susirgau. Priežastys gali būti kelios, tarkime, genetika, paveldimumas. Svarbu ir emocinė žmogaus būsena, o būtent su emocijomis susitvarkyti aš pilnai nemokėjau. Tačiau neklausiu savęs, kodėl aš susirgau. Priimu tai kaip įvykusį faktą. - Kada ir kaip sužinojote apie ligą? - Kad sergu, sužinojau pernai rugsėjo mėnesį, profilaktiškai apsilankiusi pas ginekologę. Jaučiau, kad gali būti kažkas negero, nes kūnas siuntė kad ir nežymius, bet signalus. Tiesa, dar buvo minčių, kad tai gali būti prasidedanti menopauzė. Džiaugiuosi tuo, kad susiradau puikią gydytoją. Medikė jau patikros metu įtarė ligą, o kai po dviejų savaičių gavo tyrimo rezultatus - liepė skubiai atvykti. Kai paklausiau, kada galėčiau atvažiuoti, tepasakė, kad „dabar"". Man paaiškino, kad yra pakitimų ir reikia imti biopsiją, užsiregistruoti vizitui į Kauno klinikas. Pas ginekologę šioje gydymo įstaigoje patekau maždaug po savaitės, o po kelių savaičių sulaukiau ir pakartotinio tyrimo rezultatų. Jie nenudžiugino. Medikai sprendė, kas būtų geriau ir nutarė šalinti gimdą, tikėdamiesi, jog po šios radikalios operacijos neprireiks nei švitinimo, nei chemijos. Gydytoja pasakė, kad jau ne pirma vėžio stadija. Gydymo būdą svarstė medikų konsiliumas, nes variantai buvo keli. Pirmas - išimti gimdą, o kitas variantas - iš karto švitinti, leisti chemiją. Medikai sprendė, kas būtų geriau ir nutarė šalinti gimdą, tikėdamiesi, jog po šios radikalios operacijos neprireiks nei švitinimo, nei chemijos. Taip ir nutiko, nes vėžys nebuvo išplitęs - pakako pašalinti gimdą, limfmazgius, aplink esančius audinius. Operacijos metu medikai į kitą vietą perkėlė kiaušides - tam, kad jas apsaugotų, jei kartais po operacijos prireiktų švitinimo. Labai džiaugiuosi, kad jas paliko, nes tai - moters jaunystė, jos gyvybiškumas, moteriškumas. - Savo istoriją jūs pasakojate pozityviai ir su šypsena. Tačiau iš karto, sužinojus diagnozę, pozityvumo, tikėtina, tiek daug nebuvo? - Be jokios abejonės, esu sveiko proto ir sąmoningas žmogus. Trumpam, regis, aptirpo kūnas. Tačiau išgirdus diagnozę nebuvo ir jausmo, kad mano pasaulis sugriuvo, o gyvenimas baigėsi. Gydytoja man pasakė, kad tai - rimta. Prisimenu savo pirmąją reakciją: giliai įkvėpiau ir iškvėpiau. Sąmoningą kvėpavimą, jogą aš praktikuoju jau keletą metų ir tai tikrai veiksminga. Iš karto suvokiau: susidūriau su problema, kurią kartu su medikais aš turiu spręsti. Beje, dėl mano ligos daugiau nerimo buvo artimiesiems, nei man pačiai. Asmeninio archyvo nuotr. /Giedrė Šimelienė - Koks buvo pats gydymas, kaip praėjo operacija? Viešoje erdvėje žmonės kartais skundžiasi medikais, o kokia jūsų patirtis? - Mano patirtis pati geriausia. Sutikau nuostabius gydytojus, slaugytojas. Pirmomis dienomis po operacijos negalėjau daryti daugelio dalykų, tad mane nuprausti, perrengti ateidavo slaugytojos. Visos - rūpestingos kaip mamos. Gydytojai, su kuriais bendravau, elgėsi jautriai ir empatiškai. Mane operavo du kartus. Pirmosios operacijos metu pašalinta gimda, limfmazgiai, audiniai aplink, tačiau dar tą pačią parą, po operacijos, įvyko komplikacija - trūko kraujagyslė ir į pilvą pradėjo tekėti kraujas. Taip kartais nutinka ir tai nėra gydytojų klaida. Labiau - loterija. Ant operacinio stalo teko gultis antrą kartą. Po visko pirmomis paromis leido nuskausminamuosius, bet atsigavau pakankamai greitai. Labai tino kūnas ir truputį bijojau, kad taip liks. Gydytojai irgi neturėjo vieningos nuomonės: vieni sakė, kad tinimas turėtų praeiti, kiti - kad dalis kūno gali likti sutinusio. Ligoninėje praleidau dešimt dienų, tada gavau siuntimą į sanatoriją. Grįžusi iš jos ėmiau ieškoti būdų, kaip toliau galėčiau stiprinti sveikatą. Pažįstama kineziterapeutė pasiūlė limfinį masažą, kuris gali padėti dėl kūno tinimo ir jį sumažinti. Tinimas praėjo, bet, kalbant apie liekamuosius reiškinius, kartais kūnas tinsta. Ypatingai kojos, nes pašalinti limfmazgiai. Tačiau fizinė veikla, mityba, limfodrenažinis masažas padeda suvaldyti situaciją. - Kaip jaučiatės dabar? - Mane operavo lapkričio mėnesį, tad po pusės metų turiu apsilankyti Kauno klinikose pas operavusį gydytoją. Po trijų mėnesių nuėjau pas savo ginekologę, kuri man ir rado ligą. Viska gyja, tačiau vidiniams audiniams reikia laiko. Kadangi esu fiziškai aktyvi - gijimo procesas yra greitesnis. - Giedre, kaip nesupanikuoti išgirdus diagnozę? - Galiu kalbėti tik apie savo patirtį. Aš ir iki ligos daug domėjausi sąmoningumu, suvokiau, kad jei yra situacija - ji kažkaip sprendžiama, ji kažką tau turi duoti. Gulėdama ligoninėje savęs klausiau: ko liga mane gali išmokyti? Ligoninėje meditavau, stengiausi išlikti pozityvi, klausiau gydytojų nurodymų. Kartą vienas medikas pasakė, kad jei bent septyniasdešimt procentų žmonių taip reaguotų į ligą, sveikimas ir išgyvenamumas taptų geresni, nes emocinė būsena tikrai svarbi. Turiu sūnų, tad pasveikti man buvo svarbu visų pirma dėl jo. Bet... jei bus lemta kitaip - bus lemta. Net ir tada, kai mano kūnas buvo ištinęs, supratau, kad tai - ne pasaulio pabaiga. Juk aš esu daugiau, nei tik kūnas, daugiau, nei tik gražus žmogus. Turiu sūnų, tad pasveikti man buvo svarbu visų pirma dėl jo. Bet... jei bus lemta kitaip - bus lemta. Meluočiau, jei sakyčiau, kad nė karto nepasirodė ašaros. Jų buvo. Kalbant apie kitus žmonės, suprantu, kad būna visaip, būna situacijų, kada medicina yra bejėgė. Žmonių reakcijų į ligą taip pat pasitaiko įvairių, tai normalu. Visi esame skirtingi, su skirtingomis patirtimis. - Socialiniuose tinkluose dalinatės vaizdais iš šokių salės, šokate išraiškos šokius. Įdomu tai, kad šio pomėgio ėmėtės tik susirgusi. - Taip, salę šokiams išsinuomojau išgirdusi diagnozę. Visada labai norėjau šokti, tačiau vis atidėliodavau, o tąsyk supratau, kad laiko aš neturiu, sergu, tad ilgiau nelauksiu. Kai ėmiau šokio vaizdais dalintis socialiniuose tinkluose, prisijungė ir daugiau moterų. Šokame ekstatinius šokius - tai meditatyvus savęs išraiškos ir judesio terapijos būdas. Toks šokis atveria širdį, išlaisvina kūną. Daugelis moterų yra susikausčiusios, o tai atėjo dar iš vaikystės, kartais - iš visuomenės moteriai primetamų socialinių vaidmenų ar įsitikinimo, kokia ji turi būti. Skamba banaliai, bet liga mane išlaisvino, ji man davė daugiau nei atėmė. Laisvumo man gyvenime tikrai trūko, nors dirbau su žmonėmis, tačiau tam tikra prasme jų prisibijodavau - reakcijų, kritikos. Dabar supratau, kad daugiau laukti aš nenoriu. Man 42-eji, aš susirgau onkologine liga ir neturiu laiko laukti. Nenoriu grįžti į tą būseną, kokia buvau anksčiau: perfekcionistė, su vidine įtampa. Manau, mes pernelyg dažnai bijome būti atstumti, esame linkę prisitaikyti, neužtenka drąsos be baimės reikšti nuomonę. Lengviau prisitaikyti, nei parodyti save. Savęs rodymas, ką aš dabar ir darau, patinka tikrai ne visiems. Bet svarbu suprasti: nebūsi visų mylimas, bus tokių, kurie tave kritikuos, kalbės piktai. Asmeninio archyvo nuotr. /Giedrė Šimelienė Pasakysiu dar vieną banalybę, tačiau tai - tiesa. Kai nutinka liga, išsigrynina ir žmonės - tie, tikrieji, kuriems išties rūpi, ir tie, kuriems tik buvai naudinga tam tikrą periodą. Išmokau sakyti „ne"" dalykams ir žmonėms, su kuriais man ne pakeliui. Nustojau jaudintis dėl smulkmenų, atidėlioti, bijoti kitų nuomonių. Pradėjau vertinti ir branginti savo laiką. Aš mažai kam sakiau, kad sergu. Mamai pasakiau tik operacijos išvakarėse, labai nenorėjau jos jaudinti, nes tik prieš metus nuo vėžio mirė mano tėtis. Gulėdama ligoninėje nenorėjau, kad mane daug kas lankytų, nes paguosti žmonės nežino kaip, be to, ir nereikia. Palaikymą išreikšti irgi geba ne visi. Posakis „viskas bus gerai"" nėra tikslus, nes mes nežinome, kaip bus. - Palietėte tikrai jautrią temą: ką pasakyti sergančiam žmogui? - Tai, manau, yra labai individualu. Vienam tikrai reikia paguodos, palaikymo. Bet aš neverkšlenu, nesiskundžiu ir nekaltinu valstybės, protėvių, tėvų ar dar kažko. Aš nesijaučiu auka, todėl ir gailesčio man nereikia. Jis mane tik labiau apsunkina. Kai į ligoninę aplankyti atvažiuodavo artimi žmonės, kalbėdavomės apie įvairius dalykus, tačiau ne apie ligą. - Dalis žmonių, susirgę sunkia liga, linksta į kraštutinumus, pasikliauja alternatyvia medicina. - Kai susirgau, viena bičiulė pasiūlė pabadauti ir tada neva pasveiksiu. Aš rinkausi tradicinę mediciną ir pasiklioviau gydytojais, o greta to ieškojau kitų būdų sveikti - emocinė savijauta, judesys, mityba, kvėpavimas. Esu sąmoningas žmogus ir negaliu tikėti vien tik alternatyviais dalykais. Galima gerti raminamuosius ir taip nuslopinti jausmus. Bet ar to reikia? Jausmus, atėjus ligai, tu turi išjausti - visus, kurie kyla. Pastebėjau, kad daug sergančių žmonių visą atsakomybę permeta gydytojams. Taip, tiesa, kad žmonės, kurie suserga, kartais linksta į kraštutinumus, eina pas šamanus ir panašiai, geria nežinia kokius preparatus, o pas gydytojus sugrįžta jau tada, kada visai blogai. Taip elgtis - klaida, nes mūsų medicina tikrai pažengusi ir tinkamas gydymas leidžia sugrįžti į pilnavertį gyvenimą. Be to, kai kurias atvejais siūlomi įvairūs papildai yra tiesiog smegenų plovimas. Nes jautri tema, žmonės nori gyventi ir imasi visko. Pastebėjau, kad daug sergančių žmonių visą atsakomybę permeta gydytojams. Aš sergu, mane gydykit, o jei ne, jūs kalti. Mano nuomone, sveikimas yra abipusis procesas - ir paciento, ir gydytojo. Kada yra supratimas, pasitikėjimas - tada ir rezultatai geresni. Medicina tikrai gali daug, bet taip pat daug lemia ir tavo emocinė būsena bei gyvenimo būdas. Kai buvau sanatorijoje, pastebėjau, kad daug žmonių, ypač vyresnio amžiaus, po klubo sąnario operacijų. Apie 98 proc. jų - su antsvoriu. Tačiau valgykloje jie prisideda pilnas lėkštes visokio maisto. Vadinasi, žmogus nepadarė išvadų. Manau, jei tau gyvenime kažkas blogo nutinka - tu privalai kažką keisti. - Giedre, kalbant apie mitybą, kartais specialistų teiginiai skiriasi. Vienas sako, kad vegetariška mityba yra sveikatai naudinga, kitas - kad mėsos mūsų organizmui reikia. - Tiesa kažkur per vidurį, tačiau esmė, kad reikia labai stebėti save. Jei suvalgai maisto ir jautiesi blogai, apsnūdęs, jei tau nuolat skauda galvą, jei neturi energijos - negerk tiek kavos per dieną ar mažink mėsos vartojimą, o galbūt rūkytų gaminių užteks suvalgyti vieną kartą per savaitę. Radikalūs pokyčiai nėra gerai, geriau viską daryti palaipsniui, stebint savo organizmą. Tiesa kažkur per vidurį, tačiau esmė, kad reikia labai stebėti save. Jei kankina nemiga - nebūtina gerti vaistus, tačiau pradžioje ieškoti to priežasties. Kai susirgau, susidomėjau holistine medicina, jos esmė - ne tik įprastas gydymas, tačiau ji apima gilesnius dalykus. Džiugu, kad jaunoji medikų karta į tai irgi atsižvelgia, ieško negalavimų priežasčių, o ne „aklai"" išrašo vaistus, slopinančius pasekmes. Mūsų kūnas yra gyvas organizmas ir jis kinta su amžiumi, ypatingai - moterų. Labai svarbu matyti visumą. Yra keletas bazinių dalykų, kurie gali padėti išvengti daugumos ligų ar sumažinti simptomus. Jie paprasti ir elementarūs, kiekvienam prieinami - mityba, miegas, fizinis aktyvumas, emocinė sveikata. Man sveikti ir sumažinti skausmus, nukreipti mintis padėjo kvėpavimas. Tam tikros technikos padeda atpalaiduoti kūną, prisotinti ląsteles deguonimi ir greičiau gyti žaizdoms. Ėmiau į tai gilinis dar labiau, baigiau kvėpavimo mokymus, gavau tą patvirtinantį sertifikatą ir galiu mokyti kitus. Vasarą laukia dar vieni mokymai su pasaulinio lygio meistru. Vaikštau į seminarus, bendrauju su mokslininkais mitybos tema kaip vėžio prevencija. Tai be galo įdomu ir motyvuoja. Kad ir kaip sunku kartais būna, dieną ištverti galime visi. O tada ir kitą. Neskriauskim savęs, rūpinkimės savo kūnu, nes jis vieninteliai ir tikrieji namai, kuriuose galime gyventi. Kasdien iš gyvenimo išeina diena, kuri negrįš ir nepasikartos. Raskim joje nors mažą priežastį nusišypsoti ir pasidžiaugti. Asmeninio archyvo nuotr. /Giedrė Šimelienė - Esate sakiusi: vėžys man davė daugiau, nei atėmė. Skamba kiek keistai. - Likimas kartais turi mums paruošęs „dovanų"", kurių nelaukiame ir mažiausiai tikimės. Nuo to neapsaugotas nė vienas, nes vėžio geną turime visi. Bet visada galime rinktis, kaip į tai reaguoti, kaip sveikti. Vėžį priėmiau kaip iššūkį ir nė karto nesuabejojau kad man nepavyks. Tikiu, kad mintys, emocinė būsena sveikimo kelionėje be galo svarbūs, tai padeda priimti adekvačius sprendimus, daryti tai, kas nuo tavęs priklauso. Medicina gali daug, bet tikrai ne viską. Liga - tai ženklas ir nauja galimybė keisti požiūrį, gyvenimo būdą. Juokauju: ne kiekvienas gauna antrą šansą gyventi. Aš jį gavau, būtų įžūlu to nevertinti, nepasinaudoti. Dėkoju kiekvienam, kuris drauge su manimi ėjo šį kelią. Dėkoju tiems, kurie atsitraukė, o taip pat tiems, kurie atėjo likti.","Giedrė Šimelienė, būdama sveiko gyvenimo būdo šalininkė, susidūrė su onkologine liga, tačiau priėmė ją kaip gyvenimo iššūkį ir galimybę keisti požiūrį bei gyvenimo būdą, pabrėždama sveikos mitybos, judėjimo ir emocinės būsenos svarbą sveikimui. Nepaisant diagnozės, ji išliko pozityvi, pradėjo šokti, dalintis savo patirtimi bei įžvalgomis socialiniuose tinkluose, ir pabrėžė sveikimo procesą kaip paciento ir gydytojo bendradarbiavimą."
"Antrasis Lietuvos automobilių ralio sprinto čempionato etapas kaip visuomet sutrauks daugybę dalyvių bei žiūrovų, išsiilgusių kvapą gniaužiančio veiksmo puikiuose Visagino apylinkių greičio ruožuose. Ralio varžybos Visagine turi turtingą istoriją, ypač kai prieš pora dešimtmečių buvo lenktyniaujama buvo žiemos metu. Prabėgus šešiolikos metų pertraukai, Visaginas į ralio žemėlapį sugrįžo kaip pavasarinė ralio avantiūra, kuri vyks jau ketvirtą kartą. Po kiek nusistovėjusio formato, varžybų organizatoriai sugalvojo įnešti naujų vėjų ne tik šiame ralyje, bet ir pačiam Lietuvos automobilių ralio sprinto čempionate (LARSČ). Naujasis „Rally Visaginas 2025"" formatas kaip reikiant išbandys dalyvių bei technikos ištvermę. Jeigu anksčiau ekipažams tekdavo įveikti trumpus, 4-7 kilometro ilgio greičio ruožus, tai šį kartą jų laukia 16,49 bei 18,37 kilometrų ilgio išbandymai, po kurių liks du kart važiuojamas 1,47 km ilgio greitas, bet saugus palenktyniavimas Visagino miesto gatvėmis. Tokio ilgio greičio ruožai yra naujovė ne tik LARSČ - tai pakankamai retas reiškinys ir pagrindiniame Lietuvos ralio čempionate. Kadangi automobiliai LARSČ čempionate nėra patys naujausi ir tokie išbandymai tikrai atsilieps jų techninei būklei, varžybų metu ekipažų mechanikai turės galimybes juos suremontuoti per tris ilgokai trunkančias serviso zonas. Varžybų organizatoriai pasimokė iš praeitų metų patirties, kai dėl dalyvių antplūdžio net keletą kartų reikėjo didinti maksimalų dalyvių kiekį. Šių varžybų populiarumas išaugo tiek, kad šį kartą limitas padidintas net iki 80 dalyvių, o tam yra svarių priežasčių. Viena iš jų - LARSČ šįmet žada būti kaip niekad gausus. Vien iš viena pakopa žemiau esančio Lietuvos mini ralio čempionato į LARSČ žada ateiti bent dešimtį ekipažų. Taip pat „Rally Visaginas 2025"" vyks pora savaičių prieš pirmąjį Lietuvos automobilių ralio čempionato (LARČ) etapą Lazdijuose. Kadangi panašu jog ir LARČ šįmet išgyvens puikius laikus, tai dalyviai norės apšilti kojas, o tam nėra nieko geriau nei trumpesnio formato varžybos, tokios, kokios vyks Visagine. Juolab nemažai dalyvių tarpsezonyje gerokai atsinaujino techniką, tad „Rally Visaginas 2025"" varžybų metu galėsime išvysti išties unikalių bei labai greitų automobilių. „Rally Visaginas 2025"" administraciniai bei kiti formalumai vyks gegužės 2 dieną, o pačios varžybos startuos 10 val. Santarvės g., Visagine. Po intensyvios bei pilnos greičio dienos, 21 val. vyks iškilminga apdovanojimų ceremonija.","Antrasis Lietuvos automobilių ralio sprinto čempionato etapas „Rally Visaginas 2025“ vyks Visagine, siūlantis ilgesnius ir iššūkių kupinus greičio ruožus bei sulauksiantis padidėjusio dalyvių skaičiaus dėl augančio populiarumo ir dalyvių pasiruošimo artėjančiam Lietuvos automobilių ralio čempionatui"
"Įprastai pilvo išvarža staigaus skausmo nesukelia, todėl itin svarbu anksti atpažinti pirmuosius jos požymius ir taip išvengti galimų komplikacijų. Abdominalinės chirurgijos gydytojas dr. Vytautas Lipnickas sako, kad pilvo skausmas dažniausiai nėra pirmasis pilvo išvaržos simptomas. Kur kas dažniau pacientai pirmiausia pastebi guzą, patinimą, pakitusią pilvo formą ar asimetriją, rašoma sveikatos sprendimų centro „Antėja"" pranešime žiniasklaidai. „Sunerimti reikėtų tuomet, kai šiuos pokyčius ima lydėti ir pilvo skausmas - tai jau rimtas signalas, kad būtina kreiptis į medikus"", - pabrėžia gydytojas. Priežasčių gali būti įvairiausių Pilvo išvaržos atsiradimą gali lemti daugybė priežasčių, todėl nėra vieno universalaus būdo, kaip jos visiškai išvengti. Vis dėlto tam tikri kasdieniai įpročiai gali sumažinti išvaržos atsiradimo ar paūmėjimo riziką, sako dr. Vytautas Lipnickas. „Plačiai žinoma, kad sunkus ir intensyvus fizinis krūvis, taip pat situacijos, kai pilvo ertmėje natūraliai padidėja spaudimas - pavyzdžiui, esant stipriam kosuliui, vidurių užkietėjimui ar apsunkintam šlapinimuisi, kai reikia stangintis - didina išvaržos riziką. Tačiau ne mažiau svarbi yra ir jungiamojo audinio kokybė, ypač kolageno I ir kolageno III santykis. Šiems audinio pokyčiams labai didelę įtaką turi rūkymas, todėl norint sumažinti išvaržos atsiradimo tikimybę, rekomenduojama nerūkyti arba mesti rūkyti bei vengti minėtų rizikos veiksnių"", - pataria gydytojas. Pilvo išvarža dažniausiai nustatoma atlikus klinikinį paciento ištyrimą, tačiau yra ir papildomų tyrimų, padedančių tiksliai patvirtinti diagnozę. „Kai kuriais atvejais papildomai atliekamas ultragarsinis tyrimas - dinaminė sonoskopija. Sudėtingesniais atvejais gali prireikti ir kompiuterinės tomografijos ar magnetinio rezonanso tyrimo"", - aiškina V. Lipnickas. Gydymas parenkamas individualiai Išsamesni tyrimai leidžia tiksliai nustatyti išvaržos turinį, vartų dydį ir padeda parinkti tinkamiausią chirurginio gydymo taktiką. Nors pilvo išvaržos dažniausiai gydomos chirurginiu būdu, pasitaiko atvejų, kai operacijos galima išvengti - pavyzdžiui, jei išvarža nustatoma atsitiktinai, profilaktinio patikrinimo metu, ir nesukelia jokių nusiskundimų. Tokiais atvejais gali būti taikoma stebėjimo ir laukimo taktika arba alternatyvios priemonės, gerinančios paciento gyvenimo kokybę. Vis dėlto, pasireiškus aiškiems išvaržos simptomams, chirurginis gydymas dažniausiai tampa vienintele išeitimi. „Po operacijos pacientai dažniausiai jaučiasi gerai, o atsistatymo laikotarpis, ypač po laparoskopinių operacijų, nėra ilgas - daugeliu atvejų jis trunka apie 2-4 savaites. Visos pooperacinės rekomendacijos ir galimos situacijos aptariamos individualiai su operavusiu specialistu"", - priduria chirurgas.","Pilvo išvarža dažnai nesukelia staigaus skausmo, todėl svarbu atpažinti pirmuosius simptomus, tokius kaip guzas ar pakitusi pilvo forma. Nors chirurginis gydymas yra dažniausia priemonė, kai kuriais atvejais galima taikyti stebėjimo taktiką, o riziką sumažinti padeda sveiki gyvenimo įpročiai, tokie kaip nerūkymas"
"Pastarieji prabėgę metai aktorei A.Tamulytei buvo ypač sunkūs: per pandemiją prarasti vaidmenys, sugriuvę santykiai, galiausiai - mamos, teatro primadonos Danutės Dirginčiūtės netektis. Asmeninio albumo nuotr./Aurelija Tamulytė Stiprybės semtis visuomet važiuoja prie jūros Šių metų kovą Aurelija mini savo mamos, operos solistės D.Dirginčiūtės mirties metines. „Tai buvo mano didžiausia jėga, didžiausia stiprybė… Ji man buvo tiesiog ikona"", - pakiliai apie mamą kalba A.Tamulytė. Šypsodamasi pamena, kaip mama jai sakydavo: „Tu esi mano žvaigždė"". Asmeninio albumo nuotr./Danutė Dirginčiūtė Stiprybės semtis Aurelija visuomet važiuoja prie jūros. Jūra buvo ir jos mamos įkvėpimo šaltinis. „Mamytė labai mylėjo jūrą. Ir kada jau sirgo, aš laikydavau jos ranką, o ji man sakydavo: „Man yra labai blogai, važiuok pas jūrą, ji yra tavo antra mama, aš tau dabar negaliu padėti, tau yra labai sunku, kuo greičiau važiuok pas ją"". Ir tuomet aktorė važiuodavo į Palangą, tūkstančius kartų numintais takais eidavo prie jūros ir taip atgaudavo jėgas. Asmeninio albumo nuotr./Aurelija Tamulytė Pasak A.Tamulytės, ji esanti tikras jūros vaikas. Neslepia norinti gyvenimo saulėlydį praleisti būtent pajūryje. Be to, aktorė šiandien turi ir didelę kūrybinę svajonę - norėtų didžiausiame Lietuvos kurorte, Palangoje, Kurhauze suburti savo teatro trupę. Gyvenimas laikosi ant keturių kolonų A.Tamulytė klaida vadina tai, kad ji kadaise nepasinaudojo ypatingu pasiūlymu. „Turėjau labai stiprų pasiūlymą išvažiuoti vaidinti pas režisierių Q.Tarantino. Tačiau, nežinau kodėl, bet kažkokia baimė, kompleksai mane sustabdė. Tuomet žinojau, kad jeigu išvažiuosiu, į namus nebūsiu įleista ir niekada nebegalėsiu gyventi taip, kaip gyvenau. Nors gyvenime esu tikra avantiūristė, bet kodėl tą kartą pabijojau, nežinau"", - prisipažįsta aktorė. Asmeninio albumo nuotr./Aurelija Tamulytė Aurelija neslepia, kad šiandien jos gyvenimas laikosi ant keturių kolonų: tėtis, jūra, teatras ir žiūrovai. Šiandien aktorė jaučias vėl visa galva pasinėrusi į kūrybą, grįžusi į teatro sceną. „Žiūrovai - man tarsi ta pati jūra. Kai žvelgiu į juos nuo scenos, regis, žiūrėčiau į jūrą, stovėdama ant kranto. Apima toks pat jausmas. Pajaučių neapsakomą pilnatvę"" - romantiškai kalba A.Tamulytė. Moteris ne be reikalo pamini ir tėtį, kaip vieną iš keturių jos šiandienio gyvenimo kolonų.Po žmonos mirties, buvęs orkestro muzikantas, dailininkas Albinas Tamulis visą savo meilę skiria vienturtei dukrai Aurelijai. Asmeninio albumo nuotr./Aurelija Tamulytė „Mano tėtis - nuostabus žmogus. Kaip sakoma, su tokiu žmogumi gali kopti į aukščiausius kalnus. Jis neturi nė lašo egoizmo. Kaip jam šiandien bebūtų sunku, visuomet man sako: „Auryte, laikykis!"". Kartais tik iš kaimynų sužinau, kad jis kvietė greitąją pagalbą. Nenori manęs skaudinti, nenori apkrauti rūpesčiais"", - su didžiule meile apie tėtį kalba A.Tamulytė. Vaidinti Kaune - visuomet didžiulis iššūkis Aktorė su nekantrumu laukia susitikimo su gimtojo jos miesto - Kauno - žiūrovais. „Tai publika, su kuria kartu augau, tobulėjau. Galiu drąsiai pasakyti: kauniečiai - tikri teatralai, labai išprusę žiūrovai. Vaidinti Kaune - visuomet didžiulis iššūkis. Tikrai be galo atsakingai ruošiuosi premjeroms Kaune"", - prisipažįsta „Auksinio scenos kryžiaus"" laureatė, apdovanota kaip geriausia antraplanio vaidmens atlikėja. Asmeninio albumo nuotr./Aurelija Tamulytė Balandžio 23 d. Kauno kultūros centro „Girstutis"" salėje vyks dramatiškos komedijos „(Ne)mylimų moterų išpažintis"" premjera (rež. Ričardas Vitkaitis). Šiame spektaklyje A.Tamulytė įkūnys aktorę - scenos divą. Dviejų skirtingų moterų susidūrimas teatro scenoje - kaip ir gyvenime. Bet kiekviena jų kovoja už savo laimę ir neišpildytas svajones. Jos niekada nebuvo draugės. Ir netgi pažįstamos „iš matymo"". Turbūt taip ir nebūtų susitikusios, jeigu ne tas lemtingas vakaras teatre. Asmeninio albumo nuotr./Aurelija Tamulytė Scenos Prima Marija (A.Tamulytė) ruošiasi svarbiausiam savo gyvenimo vaidmeniui. Susikaupimas, specialūs pratimai, užsidegimas ir nerimas… Atsakingą repeticiją nutraukia teatro valytoja (Agnė Šataitė), kuriai šis vakaras taip pat ypatingas, todėl ji privalo kuo greičiau sutvarkyti sceną ir „užrakinti teatrą"" - įsitikinti, kad teatras yra tuščias. Mėginimas užrakinti kūrybos mekos duris baigiasi dramatiškai. Asmeninio albumo nuotr./Aurelija Tamulytė „Labai apsidžiaugiau sužinojusi, kad man teko būtent aktorės vaidmuo. Iš pradžių tarsi norėjau suvaidinti save, perkelti savo patirtį. Tačiau vėliau kūrybiniame procese pakeičiau nuomonę ir dabar įkūnysiu visiškai priešingą man moterį, visai kitokią artistę nei aš pati. Juk mes visi esame tokie skirtingi. Tad dabar užsibrėžiau tikslą paslėpti save kiekviename epizode"", - intriguoja A.Tamulytė.","Aktorė Aurelija Tamulytė, išgyvenusi sunkius metus dėl pandemijos ir asmeninių netekčių, randa stiprybės jūroje ir teatro veikloje, o šiuo metu ruošiasi naujam vaidmeniui Kaune, kur jai tenka įkūnyti scenos divą. Jai ypač svarbūs santykiai su tėvu, kuris po mamos mirties dedikuoja dukrai savo meilę ir palaikymą."
"„Reaguodami į pastarųjų dienų įvykius, kai mūsų rajono mokiniai pakėlė prieš save ranką, Savivaldybės vadovai ir įstaigų specialistai prašo visuomenės atkreipti dėmesį ir būti budriems"", - savo paskyroje „Facebook"" penktadienio vakarą paskelbė Prienų rajono savivaldybė. Savivaldybė taip pat pranešė gavusi informacijos, kad pastaruoju metu rajone smarkiai išaugo ketinimų nusižudyti atvejų skaičius. „Tarnybos atlieka tyrimus, tačiau, siekdami operatyviai reaguoti į situaciją, kreipiamės į visuomenę, mokytojus, tėvus ir mokinius - šiuo metu itin svarbus bendruomenės susitelkimas, budrumas, savalaikis institucijų informavimas, didesnė vaikų priežiūra bei specialistų pagalba"", - rašoma savivaldybės pranešime. Policija pastarosiomis dienomis pranešė apie vieną nepilnamečio bandymą nusižudyti Prienų rajone. Policija skelbė, kad kovo 20 d. apie 12 val. 30 min. į Kauno ligoninę iš Prienų rajono pristatytas ir dėl galimai apsinuodijimo paguldytas nepilnametis (gim. 2010 m.). Surinkta medžiaga pagal LR BK 140 str. 1 d. Tačiau buvo atvejis, kai mirė nepilnametė mergina. „Mūsų turimomis žiniomis, yra du tarpusavyje nesusiję atvejai, kai 2009 metais gimusi mergina mirtinai apsinuodijo, įtariama, aušinimo skysčiu. Kitas atvejis - 2010 metais gimęs vaikinas gydomas Kauno klinikose"", - 15min sakė Alytaus apskrities policijos atstovė Kristina Janulevičienė. Pauliaus Peleckio / BNS nuotr./Alvydas Vaicekauskas, Prienų rajono savivaldybės meras Prienų rajono meras A.Vaicekauskas sakė, kad policija atlieka tyrimą dėl įvykusių nelaimių, tačiau, įtariama, kad abiem atvejais paaugliai galėjo apsinuodyti aušinimo skysčiu, kurį suvartojo. „Išgeria to skysčio, kaip ir alkoholio. Jo poveikis baisus, labai sudėtinga atgaivinti žmogų, labai pavojinga ir, daugeliu atvejų, sunku išgelbėti"", - 15min sakė meras. Storm nuotr./Automobilio aušinimo skystis „Ir nenorim laukt, kad kažkas dar kartotųsi, tiesiog norim visom priemonėm pabandyt atkreipt dėmesį. Dabar vaikai naudojasi įvairiom programėlėm... Greičiausias būdas atkreipt dėmesį ir tėvų, jie gi mato savo vaikus, paauglius, kai jų elgesys keičiasi ar nesikeičia, gal kažkokio nerimo atsirado. Tiesiog siekiame išvengti šių skaudžių dalykų, kurie mus labai paveikė"", - kalbėjo A.Vaicekauskas. Prienų rajono savivaldybė pranešime ragina atkreipti dėmesį į šiuos dalykus: Jei pastebėjote, kad jūsų aplinkoje esantis vaikas, draugas, pažįstamas ar kitas asmuo elgiasi neįprastai, jo emocinė būklė pasikeitė, tapo uždaresnis arba, priešingai - atvirai kalba apie savižudybę, nedelsiant informuokite policijos pareigūnus, socialinius darbuotojus, mokytojus, tėvus ar kitus atsakingus asmenis. Taip pat skaitykite Prienų rajono savivaldybė viešai skelbia pavojų: smarkiai padaugėjo paauglių ketinimų nusižudyti Patikrinkite savo vaikų telefonus, susirašinėjimus bei naudojamas programėles - yra įtarimų, kad socialiniuose tinkluose plinta raginimai žaloti save. Pasikalbėkite su vaikais apie socialinių tinklų keliamas grėsmes, savižudybių prevenciją, nebijokite jų tiesiogiai paklausti apie emocinę savijautą. Galbūt jie pažįsta vaiką, kuris susiduria su sunkumais ir gali būti linkęs į savižudybę ar savęs žalojimą. Jeigu sulaukiate žinučių ar raginimų žaloti save, nedelsdami kreipkitės į tėvus, artimuosius, mokytojus ar specialistus. Jeigu girdėjote su tuo susijusių kalbų, galbūt net nepagrįstų, nelikite abejingais - informuokite žemiau nurodytais kontaktais. Šiuo metu būtinas ypatingas dėmesys, nes ši situacija yra neeilinė ir kelia rimtą susirūpinimą visoms institucijoms. Būkime pilietiški ir neabejingi vieni kitiems! Anonimiškai bet kokią informaciją galite pranešti el. paštu: padek@prienai.lt.","Prienų rajono savivaldybė ragina visuomenę būti budriems dėl išaugusio paauglių ketinimų nusižudyti skaičiaus ir prašo informuoti atsakingas institucijas apie bet kokius neįprastus vaikų elgesio pokyčius, kad būtų galima užkirsti kelią galimoms tragedijoms."
"Taip prasidėjusiame filme „Johatsu"" užuominos veda į uostamiestį, bet paslapčių tik daugėja. Įtempta ir atšiauri atmosfera leidžia giliai pajusti ką reiškia johatsu - žmogaus dingimas tarsi į nebūtį. Kur Liną nuves paieškos ir ko iš tiesų ji ieško, Lietuvos žiūrovai kviečiami atrasti jau nuo balandžio 11 dienos. Tiesa, filmo scenarijaus autoriai ir režisieriai Lina Lužytė ir Nerijus Milerius perspėja, kad filmas ne pateikia tiesioginius atsakymus, bet verčia žiūrovą klausti - savęs taip pat. Artėjant filmo premjerai pateikiame keletą intriguojančių faktų apie „Johatsu"" priešistorę, temas ir kūrybinį procesą. Tautvydo Stuko nuotr./Nerijus Milerius ir Lina Lužytė Filmo režisierius turėjo būti… Oskaras Koršunovas Dar 2017 m. Lietuvos kino centras skelbė apie planuojamą kurti filmą darbiniu pavadinimu „Antigonė"". Tuomet planuota, kad filmą režisuos teatralas Oskaras Koršunovas ir Arturas Jevdokimovas. Vėliau projektas sustojo, o po kelerių metų „Antigonės"" scenarijaus autorius filosofas Nerijus Milerius bičiulei kino režisierei Linai Lužytei pasiūlė drauge sukurti naują scenarijaus versiją. Morgas kaip lokacija - įkvėpta tikros istorijos Dar rašydamas „Antigonę"" Nerijus Milerius prisiminė tikrą mūsų spaudoje aprašytą istoriją, kaip į Lietuvą buvo pervežti ne tie palaikai - tai yra, iš Švedijos per klaidą atgabentas Lenkijos piliečio, o ne Vilkaviškio rajono gyventojo, kūnas. Apie johatsu fenomeną - iš žiniasklaidos L.Lužytė jau buvo parašiusi tris scenarijaus variantus, kai N.Milerius jai persiuntė viename lietuviškame portale publikuotą tekstą apie johatsu, arba socialinės savižudybės, fenomeną, prasidėjusį Japonijoje, bet paplitusį visur pasaulyje: „Supratome, kad viskas susijungė."" „Bėgikės"" žvaigždė pasirinkta nemačius „Bėgikės"" Pagrindinį Linos vaidmenį filme sukūrusi Žygimantė Elena Jakštaitė Lietuvos kino žiūrovams puikiai pažįstama iš Andriaus Blaževičiaus „Bėgikės"". Už Marijos vaidmenį ji įvertinta prestižiniu „Shooting Stars 2021"" apdovanojimu. Visgi „Johatsu"" režisieriai ją į filmą pakviesti nusprendė dėl aktorės darbo teatre, o „Bėgikę"" pamatė jau vėliau. Autorystė - bendra Du režisieriai ir du scenarijaus autoriai - neįprastas tandemas kine. „Personažai kalba ne mano ir ne Linos, o savo vardu"", - apie tai, kad sunku atskirti, kur kurio indėlis filme, pasižyminčiame ypatinga, daug klausimų keliančia atmosfera, pasakoja N.Milerius. Jis neslepia, kad toks darbo pobūdis, reiškiantis ne tik ilgas valandas prie kompiuterio, bet ir dar daugiau laiko, praleisto diskutuojant ir komentuojant, ne visiems įkandamas ir įmanomas, bet jiedviem pasiteisino. „Tai buvo greičiausiai parašytas mano scenarijus"", - atskleidžia L.Lužytė. Įkvėpė ir Michelangelo Antonioni Pasakodami apie netipišką filmo žanrą - egzistencialistinis trileris su kelio filmo elementais - kino kūrėjai neslepia, kad turėjo įtakų. Tarp jų - Michelangelo Antonioni filmas „Nuotykis"" (Avventura), prasidedantis kaip detektyvas. „Vėliau moters dingimas tampa šalutiniu pasakojimu, o dėmesys sutelkiamas į tai, kaip egzistenciškai tai išgyvena kiti veikėjai. Tai vienas iš pavyzdžių, kaip detektyvo struktūroje tampa svarbūs visai kiti klausimai"", - prisimena N.Milerius. Vardų sutapimas - neatsitiktinis Pagrindinė „Johatsu"" herojė Lina neatsitiktinai pavadinta taip pat, kaip viena filmo kūrėjų. „Nerijus taip nusprendė pavadinti Žygimantės Elenos Jakštaitės kuriamą personažą norėdamas, kad aš labiau įsijausčiau į scenarijaus rašymo procesą"", - šypsosi L.Lužytė. „Ne tik - tokiu sprendimu siekiau mūsų dialogo"", - kolegei atsako N.Milerius. Pasaulinė „Johatsu"" premjera įvyko 2024 m. rudenį Talino „Juodųjų naktų"" kino festivalyje. Lietuvos kino teatruose filmas pradedamas rodyti balandžio 11 d.","Filmas „Johatsu“, režisuotas Linos Lužytės ir Nerijaus Mileriaus, tyrinėja johatsu – žmogaus dingimo fenomeną, ir kviečia žiūrovus į įtemptą egzistencialistinį trilerį, kurio premjera Lietuvoje vyks balandžio 11 d. Šis kūrinys, įkvėptas tikros istorijos ir Michelangelo Antonioni filmo „Nuot"
"Visas dėmesys - komfortui Šalies odontologijos klinikų viršūnėje besirikiuojanti „Šypsenos akademija"", anot E. Jakimovo, džiaugiasi turėdama virš 60 tūkst. pacientų. O jais šiuose sveikatos centruose rūpinasi beveik 250 medicinos profesionalų komanda. „Galime didžiuotis, kad išgydėme ir sutvarkėme jau daugiau nei vieną milijoną dantų"", - šypsosi pašnekovas. Tačiau laimingų pacientų skaičius, priduria jis, dabar dar labiau išaugs. „Ogmios mieste"" „Šypsenos akademija"" šių metų vasario pabaigoje atvėrė jau 11-ąją Lietuvoje ir 5-ąją Vilniuje savo kliniką. Ji - didžiausia sostinėje, su dar didesne medicinos centro profesionalų komanda. „Ogmios miesto"" nuotr. /„Ogmios mieste"" duris atvėrė didžiausia „Šypsenos akademijos"" klinika Vilniuje: priims iki 100 klientų per dieną Naujojoje, visą atskirą pastatą „Ogmios mieste"" turinčioje, klinikoje šiuo metu veikia 8, o netrukus bus atidaryti dar papildomi 5 kabinetai. Padalinyje dirba 27 specialistai, kurie profesionaliai gydyti gali iki 100 klientų per dieną. „Įrengdami šią mūsų atstovybę, įgyvendinome naujos klinikos koncepciją, kuri nuo šiol taps viso tinklo standartu. Kolegos iš plėtros skyriaus įvertino visas detales iki smulkmenų bei sukūrė aplinką, skirtą pacientui apsilankyti net ir pačioms sudėtingiausioms procedūroms, ir kartu - jaustis ramiai bei užtikrintai. Taip pat daug dėmesio čia sutelkėme gydytojų darbo vietų įrengimui. Mūsų komanda šioje klinikoje galės naudotis naujausia odontologine įranga diagnostikos, operacijų bei kitoms procedūroms"", - sako E. Jakimovas. Pasak jo, teikiant tik aukščiausios kvalifikacijos reikalaujančias odontologijos paslaugas, „Šypsenos akademijos"" prioritetu išlieka pacientų komfortas. Todėl, pašnekovo teigimu, klinikoje norima užtikrinti ne tik tai, kad klientai nejaustų skausmo ar gautų visą spektrą kokybiškų paslaugų su minimaliu vizitu kiekiu. „Mūsų tikslas - profesionalų gydymą pacientams suteikti ir kuo arčiau namų, jų darbo, kitų dažnai lankomų vietų. „Ogmios miestas"" yra didelis traukos centras viename iš gausiausiai apgyvendintų Vilniaus gyvenamųjų rajonų. O tai mums suteikia galimybę stipriai padidinti teikiamų paslaugų prieinamumą"", - pastebi „Šypsenos akademijos"" atstovas „Ogmios miesto"" nuotr. /„Ogmios mieste"" duris atvėrė didžiausia „Šypsenos akademijos"" klinika Vilniuje: priims iki 100 klientų per dieną Visos paslaugos - vienoje vietoje Be visų jau minėtų privalumų, naujasis „Šypsenos akademijos"" padalinys išsiskirs ir teikiamų paslaugų gausa. Klinikoje, anot E. Jakimovo, pacientų lauks visas odontologinės medicinos gydymas. Tai - dantų atkūrimas, tiesinimas bei profilaktinė priežiūra. „Šioje klinikoje jau galime priimti žmones, susidūrusius su labai sudėtinga sveikatos būkle, kuomet dėl amžiaus ar susijusių gretutinių ligų prarasti vieno ar abiejų žandikaulių dantys. Taip pat ir pacientus, kurie dėl gyvenimo būdo nori atkurti vieną ar kelis prarastus dantis. Svarbu ir tai, kad klinikoje suburta itin stipri bei patyrusi implantuojančių bei protezuojančių gydytojų komanda. Ji gali išspręsti pačius sudėtingiausius dantų atkūrimo atvejus"", - tikina pašnekovas. Be šių paslaugų, „Ogmios mieste"" įsikūrusioje klinikoje didelis dėmesys skiriamas ir ortodontiniam gydymui, dar vadinamam dantų tiesinimu. Anot E.Jakimovo, „Šypsenos akademija"" gali pasiūlyti daugybę gydomųjų metodikų. Tai - dantų tiesinimas ir skaidriomis kapomis, ir breketais, čia bus atliekamos ir sudėtingos sąkandžio korekcijos ortodontiniais aparatais. „Klinikoje laukiame tiek vaikų, tiek suaugusių. Mat amžius pradėti dantų tiesinimą yra neribojamas. Taip pat turime labai didelę dantų profilaktikos specialistų komandą, kuri išsaugos karieso pažeistą ar sutvarkys nuskilusį dantį. Be to, suteiks profesionalias burnos higienos paslaugas, pasiūlys modernius dantų balinimo metodus. Šiame padalinyje galime didžiuotis naudodami naujausią lazerinę medicinos įrangą. Todėl mums nėra neįveikiamų sveikatos iššūkių"", - akcentuoja pašnekovas. „Ogmios miesto"" nuotr. /„Ogmios mieste"" duris atvėrė didžiausia „Šypsenos akademijos"" klinika Vilniuje: priims iki 100 klientų per dieną E.Jakimovas pabrėžia ir dar vieną svarbų akcentą. Anot pašnekovo, „Šypsenos akademijoje"" dantų implantacijos ir protezavimo bei dantų tiesinimo kapomis pacientai visada gauna asmeninį vadybininką, kuris užtikrina aiškų ir tikslų procesą prieš gydymą, jį pradėjus bei tęsiant ir jau atlikus. Toks šių klinikų išskirtinumas leidžia užtikrinti itin sklandžią klientų kelionę. Paruošė specialų pasiūlymą Paklaustas, kodėl šiuo metu aplankyti naująją „Šypsenos akademiją"" yra pats tinkamiausias laikas, klinikos atstovas pažymi - tik atvėrusi duris, klinika paruošė specialų pasiūlymą. „Atidarymo proga kiekvienam naujos klinikos klientui taikome 15 % nuolaidą visoms odontologinėms paslaugoms. Svarbu paminėti, kad turime ir specialių dantų atkūrimo, tiesinimo bei profilaktinės burnos higienos pasiūlymų, jie su šia nuolaida nesumuojami. O atvykti ir patikėti savo sveikatą mūsų profesionalų komandai dabar puikus laikas. Mes kasdien investuojame ne tik į naujausias medicinines inovacijas, bet ir į lankytojų emocinę savijautą. Tai rodo ir nuo 2023-ųjų klinikoje vykdoma nuolatinė pacientų, kuriems buvo atlikta dantų implantacija, apklausa. Jos duomenimis, net 99% apklaustųjų prarasto danties atstatymui vėl rinktųsi „Šypsenos akademiją"""", - teigia E.Jakimovas. „Ogmios miesto"" nuotr. /„Ogmios mieste"" duris atvėrė didžiausia „Šypsenos akademijos"" klinika Vilniuje: priims iki 100 klientų per dieną Jis džiaugiasi, kad apsilankymas klinikoje, kaip rodo apklausa, pacientams buvo labai sklandus, aiškus, o kainos ir kokybės santykis - stulbinamas. Tuo, anot pašnekovo, įsitikins kiekvienas, atvykęs į naująjį „Šypsenos akademijos"" padalinį „Ogmios mieste"". Naująją „Šypsenos akademiją"" rasite „Ogmios mieste"", Verkių g. 31E, Vilniuje. Klinikos darbo laikas: I-V nuo 8 iki 20 val., VI nuo 9 iki 16 val. Daugiau informacijos rasite čia.","„Šypsenos akademija“ atidarė didžiausią kliniką Vilniuje, „Ogmios mieste“, kurioje dirba 27 specialistai ir gali priimti iki 100 pacientų per dieną. Klinika siūlo platų odontologinių paslaugų spektrą, akcentuodama pacientų komfortą, ir teikia specialų atidarymo pasiūlymą su 15% nuolaida"
"CarSpa & HairStyle - unikalus renginys, surengtas labdaringu tikslu - išreikšti palaikymą Rimanto Kaukėno paramos fondo globojamiems sunkiai sergantiems vaikams. Labdaringa kirpimo iniciatyva surengta industrinėje vietoje - „Lumber Room"", kuri duris lankytojams atvėrė rugsėjo mėnesį. Neseniai atidarytoje erdvėje jau išrikiuoti įspūdingi automobiliai. Tokios vietos užsienyje - ne naujiena, tad noras sukurti išskirtinę erdvę, kuri būtų naudojama ne tik kaip rečiau naudojamų automobilių laikymo vieta, tačiau ir naujoviška aplinka renginiams ar asmeninėms šventėms - įgyvendinta su kaupu. Iniciatyvos organizatoriai - ilgametis fondo palaikytojas, vyriškų kirpimų meistras Raimondas Pasternackis, „Woxx barbers"" įkūrėjas. „Idėja gimė su tikslu sujungti savo veiklą su prasmingais darbais"" - sako R.Pasternackis. Šukuosenų atnaujinimas išskirtinėje vietoje Į vyriškų kirpimų meistro R.Pasternackio kėdę sėdo žinomi žmonės, palaikantys gražius darbus ir norėdami visuomenei priminti - palaikymas tiems, kurie eina sunkiu ligos keliu - ypač svarbus. Vienas pirmųjų į kirpimo kėdę sėdo Laurynas Suodaitis, o iškart po jo fondo steigėjas Rimantas Kaukėnas. R.Kaukėno paramos fondo renginių beveik niekada nepraleidžia broliai Kšištofas ir Darjušas Lavrinovičiai. Jie pasinaudojo proga ne tik apsikirpti ir sudalyvauti labdaringoje akcijoje, tačiau ir pabandė atsisėsti į kone mažiausią automobilį, esantį garaže - Porsche 9 11 SC.","CarSpa & HairStyle - labdaringas renginys, skirtas Rimanto Kaukėno paramos fondo globojamiems vaikams, kuriame vyriškų kirpimų meistras Raimondas Pasternackis ir žinomi žmonės prisidėjo prie paramos, vykusios naujoje „Lumber Room"" erdvėje su įspūdingais automobiliais."
"Įvairiuose Lietuvos ir užsienio futbolo klubuose žaidęs 34-erių vartininkas paskelbė apie profesionalaus futbolininko karjeros pabaigą ir nuo šiol koncentruosis į sporto direktoriaus darbą „Vilnius Football Academy"" organizacijoje. Profesionalo kelią Panevėžio „Ekrane"" pradėjęs vartų sargas vėliau žaidė Latvijoje, Lenkijoje, Kipre, Danijoje, Izraelyje, Turkijoje ir Portugalijoje. Su „Ekranu"" jis tris kartus 2010-2012 m. laimėjo Lietuvos čempionatą, du kartus (2010 ir 2011 m.) iškovojo šalies taurę. Su Tel Avivo „Bnei Yahuda"" klubu E.Zubas laimėjo Izraelio taurę 2017 ir 2019 m. Facebook.com/Emilijus Zubas E.Zubas dusyk per karjerą buvo rinktas geriausiu šalies čempionato vartininku. 2012 metais jis tokio pripažinimo sulaukė Lietuvoje, 2013 m. - Lenkijoje. Lietuvos rinktinėje vartininkas iš viso sužaidė 19 rungtynių, kuriose praleido 17 įvarčių, o 8 kartus išlaikė savo vartus sausus. Nacionalinėje komandoje jis debiutavo 2013 metais, o paskutinį kartą Lietuvos vartus gynė 2024 m. kovą per akistatas su Gibraltaru. LFF nuotr./Emilijus Zubas Pateikiame „Vilnius Football Academy"" atliktą interviu su karjerą baigusiu kitą karjeros žingsnį pasirinkusiu E.Zubu. - Emilijau, kas paskatino padėti tašką profesionalaus futbolininko karjeroje? Visgi pačiam dar tik 34-eri, vartininkui toks amžius - pats žydėjimas. - Su profesionaliu futbolu atsisveikinu ne dėl amžiaus, o dėl sveikatos. Beveik prieš metus žaisdamas Tel Avivo „Hapoel"" komandoje patyriau sunkią traumą, plyšo priekiniai kryžminiai kelio raiščiai, teko atlikti operaciją, o po jos turėjau daug laiko įvairiems apmąstymams. Jei ne trauma, tikrai dar būčiau žaidęs, bet medikų verdiktas buvo negailestingas. Jie kategoriškai uždraudė tęsti karjerą dėl sveikatos. Nors jaučiu, kad viduje dar dega aistra futbolui, bet dabar mano vaidmuo keičiasi. Visgi, svarbiausia, kad nors ir nebūsiu aikštėje, bet vis tiek liksiu arti futbolo. - Per savo karjerą teko žaisti įvairiose šalyse - ne tik Lietuvoje, bet ir Lenkijoje, Turkijoje, Izraelyje, Portugalijoje, taip pat 19 kartų gynėte Lietuvos rinktinės garbę. Kokie liko ryškiausi atsiminimai iš profesionalaus futbolininko karjeros etapo? - Futbolas man davė labai daug. Buvo ir labai saldžių pergalių džiaugsmo, bet taip pat ir skaudžių pamokų. Negaliu išskirti kažkokio vieno epizodo, mano atmintyje liks visi tie momentai, kai su komanda sieki bendro tikslo, kai stovi prieš tūkstantinę sirgalių minią ir girdi savo šalies himną. Tai yra neįkainojama patirtis. Ir ji išliks visam gyvenimui. Giedriaus Vaitkevičiaus/Futbolo.TV nuotr./Emilijus Zubas - Tad kas toliau? - Toliau futbolas, tik jau iš kitos perspektyvos. Tapsiu „Vilnius Football Academy"" sporto direktoriumi - tai didelis iššūkis, bet kartu ir nauja galimybė prisidėti prie jaunų futbolo talentų ugdymo, kurti struktūrą, kuri leistų klubui augti. - Kodėl būtent „Vilnius Football Academy""? Kokie argumentai lėmė tokį pasirinkimą? - Pradėkime nuo to, kad „Vilnius Football Academy"" per pastaruosius penkerius metus išaugo į vieną profesionaliausių futbolininkų ugdymo organizacijų Lietuvoje. Tai yra didžiulio darbo bei aiškios vizijos rezultatas, kurį neabejotinai lėmė akademijos įkūrėjų - Darvydo Šerno, Tomo Staniūno ir Roberto Šuškevič atkaklumas ir užsispyrimas. Taip pat verta pabrėžti ir viso trenerių kolektyvo darbą, nuolatinį siekį tobulėti. Manau, kad visa tai ir buvo kertinis akademijos augimo veiksnys. Neabejotinai, įtakos šiam sprendimui turėjo ir geri santykiai su D.Šernu. Su juo mane sieja ilgametė draugystė tiek aikštėje, tiek už jos ribų, tad net ir aktyviai žaisdamas aš nuolat sekiau VFA veiklą. Puikiai prisimenu 2020 metus, kai kartu su juo užsukome į buvusį Panerio, o dabar jau „VFA-Hanner"" stadioną. Tada Darvydas, su jam būdinga energija ir entuziazmu, pasakojo apie steigiamą akademiją ir jos ateities planus, o aš tyliai sau galvojau, kad tai yra nerealu, tokios idėjos man atrodė absoliučiai neįtikėtinos. Tačiau šiandien jos tapo realybe! Elvio Žaldario nuotr./Emilijus Zubas pradėjo kitą gyvenimo etapą - Koks bus paties vaidmuo ir atsakomybės akademijoje? - Prie VFA prisijungiu kaip sporto direktorius. Tai didžiulė atsakomybė, bet kartu ir galimybė prisidėti prie akademijos augimo. Manau, kad savo patirtimi ir žiniomis galiu sustiprinti vadovų komandą, tuo pačiu ir padėti jauniesiems futbolininkams siekti aukščiausių rezultatų. Iš tiesų, nuoširdžiai džiaugiuosi būdamas šios organizacijos dalimi ir galėdamas prisidėti prie jos ateities. - Šį sezoną „Vilnius Football Academy"" pagrindinė komanda debiutuoja LFF Antros lygos B divizione. Ko tikitės, kokius tikslus keliate sau ir komandai? - Pirmiausia - stabilumas ir augimas. Noriu, kad komanda turėtų aiškią kryptį, identitetą ir ilgalaikę viziją. Kadangi tai yra pirmas sezonas vyrų futbole, manau, kad svarbiausia - suburti vieningą kolektyvą, kuris ne tik kovotų dėl pergalių, bet ir nuolat tobulėtų. Rezultatai ateis per discipliną, tinkamą požiūrį ir sunkų darbą. Mano tikslas - sukurti žaidėjams tokias sąlygas, kad jie galėtų maksimaliai atsiskleisti ir jaustųsi motyvuoti kiekvieną dieną. - VFA komandos debiutas pirmenybėse neprisvilo, kovo 29 dieną pirmose rungtynėse 5:0 buvo įveikta Kauno „Fortūna"". Kokie įspūdžiai, pastebėjimai? - Pirmos rungtynės buvo tikrai kokybiškos, komanda atrodė puikiai ne tik fiziškai, bet ir taktiškai, žaidė gražiai, brandžiai ir užtikrintai laimėjo. Matosi, kad trenerių štabas labai rimtai padirbėjo, futbolininkai taip pat nuoširdžiai stengėsi. Tačiau tai tik pradžia. Laukia ilgas sezonas, turėsime kiekvienose rungtynėse įrodinėti savo vertę, bet jei išlaikysime tokį užsidegimą ir motyvaciją, neabejoju, kad pasieksime savo užsibrėžtus tikslus. Elvio Žaldario nuotr./Emilijus Zubas pradėjo kitą gyvenimo etapą - Pradedate nuo LFF Antros lygos B diviziono, o kur norėtumėte būti po 3 - 5 metų? - Mūsų ambicijos didelės. Norime, kad po kelerių metų VFA komanda kovotų aukštesniame lygyje, kad būtų stiprus, konkurencingas klubas. Bet tam reikia sistemingo darbo - tiek su jaunimu, tiek su visa organizacija. Visgi esu tikras, kad su tokia komanda ir žmonėmis, kurie dirba „Vilnius Football Academy"" organizacijoje viskas yra įmanoma! - Pabaigai, tradicinis klausimas. Gal visgi futbolo mėgėjai dar pamatys Emilijų Zubą vartuose su VFA apranga? - Žinote, širdyje visada būsiu žaidėjas, bet realybė tokia, kad mano vieta dabar jau ne aikštėje, o šalia jos. Aišku, futbolas niekada neišnyks iš mano gyvenimo, bet į aikštę jau nebesugrįšiu. O pasinaudodamas proga, noriu pakviesti futbolo mėgėjus šį penktadienį, balandžio 4 dieną atvykti į „VFA-Hanner"" stadioną, kur nuo 19.30 val. žais VFA komanda ir Kuršėnų „Venta"". Tai bus pirmosios mūsų komandos rungtynės namuose, tad žiūrovų laukia ne tik futbolas, bet ir tam tikros staigmenos, pramogos bei žaidimai! - Dėkoju už pokalbį!","34-erių vartininkas Emilijus Zubas paskelbė apie profesionalios futbolininko karjeros pabaigą dėl sveikatos problemų ir tapo „Vilnius Football Academy"" sporto direktoriumi, kur sieks prisidėti prie jaunų talentų ugdymo ir klubo augimo."
"Sekmadienio rytą bokso ringe susitiko Lietuvos atstovas, 30-metis kaunietis Eimantas Stanionis, ir 27-erių amerikietis Jaronas Ennisas. Kova dėl net trijų pasaulio čempiono diržų buvo įtempta, tačiau šįkart sėkmė nebuvo Eimanto pusėje. Nepaisant to, Lietuva lieka didžiuotis savo sportininku. Jam palaikymą siunčia ir namuose likusi besilaukianti mylimoji Emilija Stanislovaitytė-Stanionė, kuri po kovos pasidalijo jausmingu įrašu socialiniuose tinkluose. Sekmadienio rytą Emilija Stanislovaitytė-Stanionė intagrame pasidalijo jautriais žodžiais. „Visados prašiau Dievo TIK VIENO savo vyrui - SVEIKATOS. Bet šiandien mano Dievas dar yra Marvinas, kuris priėmė teisingą sprendimą. Tai brutalus sportas. To nesupranti, kol nepamatai ir neišjauti visko visu spektru. Yra gyvenimas už ringo ribų, yra tai, kas ŠVENTA - sveikata, šeima. Yra tai, apie ką yra šis gyvenimas. Mano vyras atidavė visą save ir paaukojo labai, labai daug. Daugiau nei daug. Šiandien dėl mano vyro Atlantic City skambėjo Lietuvos himnas, kaip visuomet buvo parodyta klasė ir geležinis charakteris bei valia. Šiandien dar kartą tapai mano herojumi. Tai yra viskas, ko reikėjo. Nieko daugiau, nieko mažiau. Šis periodas buvo sunkus dėl labai daug aspektų ir jame buvo VISKO. Ir ši naktis - tik viena grandis istorijos, kurioje apsipina juodas darbas, bemiegės naktys, pavargęs kūnas.","Lietuvos boksininkas Eimantas Stanionis pralaimėjo kovą dėl pasaulio čempiono diržų amerikiečiui Jaronui Ennisui, tačiau sulaukė didžiulio palaikymo iš savo mylimosios Emilijos Stanislovaitytės-Stanionės, kuri socialiniuose tinkluose išreiškė pasididžiavimą ir dėkingumą už jo pastangas."
"Bankoke penktadienį sugriuvo 30 aukštų dangoraižis, statomas vyriausybinėms įstaigoms, ten įstrigo 43 darbininkai, pranešė policija ir medikai po to, kai miestą sukrėtė stiprus žemės drebėjimas. Po 7,7 balo stiprumo žemės drebėjimo, kurio epicentras buvo Mianmare, Tailando sostinės šiaurėje esantis pastatas per kelias sekundes virto griuvėsių krūva. Kol kas galimas aukų skaičius nežinomas. Socialiniuose tinkluose išplatintuose vaizdo įrašuose matyti, kaip daugiaaukštis pastatas svyruoja ir subyra, paskleisdamas dulkies, tuo tarpu stebėtojai ima šaukti ir bėgti. Dėl žemės drebėjimo pastatuose visame Bankoke veikia signalizacija, o tūkstančiai gyventojų išbėgo iš daugiaaukščių daugiabučių ir viešbučių laiptinių į gatves. Teigiama, kad drebėjimas buvo pakankamai stiprus, kad iš baseinų kai kurių namų pastatuose pasipylė vanduo. Pasak informacijos platformos „Telegram"" kanaluose, vienoje iš miesto ligoninių po žemės drebėjimo pacientai buvo išnešti į gatvę. Viena iš liudininkių sakė, kad ji iš 12-ojo aukšto avariniais laiptais išbėgo vilkėdama maudymosi kostiumėlį. Moteris pasakojo, kad pastatas griuvo iš viršaus, skraidė akmenys, buvo jaučiamas stiprus drebėjimas. Mergina manė, kad tai buvo teroristų išpuolis. Tailando oro uostai sustabdė savo veiklą. Šalyje taip pat neveikia metro sistema. JAV geologijos tarnyba (USGS) teigė, kad žemės drebėjimas buvo negilus, jo gylis siekė 10 km. Jo epicentras buvo netoli Mianmaro Sagaingo miesto, esančio netoli Mandalėjaus. Po žemės drebėjimo Bankoke subyrėjo dangoraižis / AFP/„Scanpix""","Bankoke po stipraus 7,7 balo žemės drebėjimo sugriuvo 30 aukštų dangoraižis, įstrigo 43 darbininkai, mieste kilo panika, o pastatus teko evakuoti. Drebėjimo epicentras buvo Mianmare, skrydžiai ir metro sistema Tailande buvo laikinai sustabdyti."
"Apie tai žinomas vyras prabilo socialiniame tinkle „Facebook"". Įrašu sutiko pasidalinti su naujienų portalo Žmonės.lt. Jis pasakojo, kad sulaukė moters skambučio, kuri teigė, kad pačio Juozo prašymu pervedusi jam 20 eurų. J.Statkevičius sekėjus ir draugus išlikti budriais. „ĮSPĖJIMAS visiems mano sekėjams ir draugams! Yra sukčių, kurie naudojasi mano vardu ir prašo pinigų. Skambino moteris - sako „Jums pervedžiau 20 eurų, Juozai."" Ačiū už pasitikėjimą, bet aš neprašiau ir niekada neprašinėju pinigų! Šįkart - gerai, kad tik 20 eurų, bet esmė ne suma. Prašau visų - būkite budrūs! Jei kažkas rašo, skambina ar prašo pervedimų mano vardu - tai ne aš! Tai eferistai. (taip, su „e"", nes net normaliai apsimesti neišmoksta…) Pasidalinkit šiuo įrašu - gal apsaugosit artimą nuo kvailos apgavystės. Ir nepamirškit - tikras Juozas ima pinigus tik už tikrą madą, o ne per žinutes! Ačiū! Būkit saugūs"", - įspėjimu socialiniame tinkle „Facebook"" dalijosi garsus dizaineris. Naujienų portalui Žmonės.lt Juozas teigė, kad viešumas gali padėti sustabdyti sukčius, todėl apie tai būtina kalbėti garsiai. „Būtina privaloma viešinti - Juozas yra garsus visų žinomas brendas Pabaltijo šalyse, todėl visokie veikėjai tiesiog naudojasi! Viešumas puikus vaistas. Būtina paviešint, kad nelaisvėje sėdintys ir šiaip visokio plauko sukčiai seka ir bando naudotis situacija! Kadangi mūsų valstybė labai skurdi ir ubagiška, kai prašiau valstybės pagalbos važiuojant į Paryžių, tai va, sukčiai dabar prisimetė naudojasi vardu ir prašo pinigų"", - naujienų portalui Žmonės.lt kalbėjo jis.","Garsus dizaineris Juozas Statkevičius socialiniame tinkle „Facebook“ įspėjo savo sekėjus apie sukčius, kurie naudojasi jo vardu prašydami pinigų, ir paragino viešinti tokius atvejus, kad apsaugotų kitus nuo apgavysčių."
"„Nepaprastai sunku matyti tas kančias, kai mylimas sūnus silpsta, gęsta, o aš jam niekuo negaliu padėti, nors ir kiek besistengčiau "", - sako žinomas Lietuvos vaikų gydytojas docentas Algimantas Vingras. Jis atvirai papasakojo apie jam tekusius sunkius likimo išbandymus, rašoma Vilniaus Palaimintojo kunigo Mykolo Sopočkos hospiso pranešime žiniasklaidai. Darbo krūvis buvo didžiulis „Nuo vaikystės norėjau tapti gydytoju, o tiksliau - vaikų gydytoju,"" - pasakoja docentas A.Vingras. Tiesa, pabaigęs tuometinį Medicinos institutą (dabar Lietuvos sveikatos medicinos universitetas - past.) pagal specialybę dirbo tik 3 mėnesius: „Mane paėmė į sovietų armiją, kur teko tarnauti 13 mėnesių."" Grįžęs po karinės tarnybos į Lietuvą A.Vingras pradėjo ieškoti darbo. „Pavyko įsidarbinti vaikų gydytoju (pediatru) Pakruojyje. Po pusmečio ten gavau ir butą"", - prisimena gydytojas ir priduria, kad jo darbo krūvis tuo metu buvo tikrai didžiulis. „Dirbau Pakruojyje rajono pediatru, tai reikėdavo važinėti į vadinamuosius felčerinius-akušerinius punktus, kurie teikdavo pagalbą vietose, - prisimena gydytojas. - Tuo metu kiekvienas kolūkis laikydavo garbės reikalu turėti ir išlaikyti savo taip vadinamą felčerinį-akušerinį punktą, kuris teikdavo pagalbą vietiniams žmonėms visą parą."" Tačiau ne visuose tuose punktuose buvo įmanoma suteikti reikiamą pagalbą, o greitosios pagalbos tarnybos vienas ar du postai nesugebėdavo viso rajono aptarnauti. Tada ligonis būdavo vežamas į rajono centrinę ligoninę. „Buvome tik du vaikų gydytojai, o turėjome aptarnauti visą Pakruojo rajoną. Reikėjo dirbti tiek, kiek reikėjo, nežiūrint darbo valandų. Būdavo budėjimo savaitės, kai nežinojau, kada išvis galėsiu pamiegoti. Greitajai pagalbai atvežus sergantį vaiką, privalėdavau tuoj pat jį apžiūrėti (ypač jeigu vaikas būdavo iki metų amžiaus), tada turėdavau paskirti gydymą, nepaisant ar tai būdavo diena, ar naktis,"" - prisiminimais dalinosi gydytojas. Algimantas Vingras su anūku Liutauru / Asmeninio albumo nuotr. Pasak jo, neretai pasitaikydavo sunkių atvejų, kai vaikui būdavo apsunkintas kvėpavimas ir kankindavo dusulys, kuris būdavo labai pavojingas ir galėjo komplikuotis į kvėpavimo takų nepraeinamumą ir mirtį. „Didžiausia dovana man būdavo, kai suteikus pagalbą, vaikas ar jo tėvai man nusišypsodavo, pasakydavo gerą žodį. Tada tikrai užmiršdavau nemiegotas naktis ir nuovargį"", - kalbėjo medikas. Tačiau vien rajono pediatro darbu Pakruojyje gydytojas neapsiribojo, jis norėjo tobulintis savo srityje ir įstojo į neakivaizdinę aspirantūrą Vilniaus universitete, pradėjo rinkti medžiagą disertacijai. Gydė mažiausius pacientus Po penkerių metų darbo Pakruojyje A.Vingras su šeima persikėlė į Vilnių ir pradėjo dėstyti Vilniaus universiteto Vaikų ligų katedroje. Tačiau praktinio darbo jis nemetė - dirbo Antakalnio ligoninėje kūdikių skyriuje. „Ligoninėje darbo buvo labai daug, teko dirbti ne tik už visą Vilniaus miestą, bet ir Vilniaus rajoną. Veždavo mums visokio amžiaus vaikus... Tuo metu atsirado ir vadinamieji reanimacijos poskyriai, kuriuose vaikai buvo traukiami iš mirties nasrų"", - prisiminė gydytojas. Anot jo, darbo metais vaikų meningokokinė infekcija buvo didelė problema, skiepų nuo jos dar nebuvo, o šios ligos pasekmės buvo baisios. „Sunkiais meningokokinės infekcijos pasekmės atvejais, ypač vaikams iki 5 metų amžiaus, tekdavo amputuoti pirštus ir net galūnes, tačiau ir tai ne visada padėdavo. Kai kurie sunkūs atvejai baigdavosi ir mirtimis"", - nelengvą vaikų gydytojų kasdienybę atskleidė medikas. 1975 metais jis apsigynė Medicinos mokslų kandidato (šiuo metu atitinkantį Medicinos mokslų daktaro) laipsnį, o 1979 metais jam buvo suteiktas docento vardas. Šeimoje - beveik visi gydytojai A.Vingro šeimoje beveik visi gydytojai - jo žmona yra žinoma gydytoja odontologė, medicinos mokslus baigė ir jo dukra. „Pakruojyje gimė mano sūnus Linas, - pasakoja gydytojas. - Jis labai gerai baigė vidurinę mokyklą Vilniuje ir, mūsų nuostabai, pasirinko studijas Lietuvos Žemės ūkio akademijoje. Akademijoje jam, kaip geram perspektyviam studentui, pasiūlė studijas tęsti Vokietijoje. Linui teko greitai išmokti vokiečių kalbą ir jis išvyko studijuoti agrochemijos į Vokietijos Halės tarptautinį universitetą."" Lino diplomo įteikimas / Asmeninio albumo nuotr. Vokietijoje Linas irgi mokėsi labai gerai ir Halės universitetas jam pasiūlė rašyti mokslinį darbą agrochemijos srityje. Linas sutiko, parašė mokslinį darbą, Vokietijoje apsigynė disertaciją ir gavo žemės ūkio mokslų daktaro laipsnį. Po studijų ir apsigynęs mokslinį darbą Linas grįžo į Lietuvą ir laimėjęs konkursą buvo priimtas dirbti į Lietuvos Žemės ūkio ministeriją. Netrukus vedė lietuvę merginą, su kuria susipažino Vokietijoje, tačiau vedybinis gyvenimas truko neilgai ir jis sugrįžo į tėvų butą, kuriame gyveno kartu su tėvais ir ketveriais metais jaunesne seserimi. Neraminantys sūnaus sveikatos požymiai „Mano sūnaus Lino liga prasidėjo mums visiems labai netikėtai, - prisimena gydytojas. - Vieną šeštadienį jis staiga tapo labai mieguistas, jam stipriai pradėjo skaudėti galvą."" Vyras skubiai nuvežtas į Santaros klinikų priėmimo skyrių, kuriame buvo atlikta daug tyrimų. Kompiuterinės tomografijos tyrimas parodė, kad atsirado smegenų naujadaras, kurį būtina operuoti. O operacijos metu paimtų smegenų ląstelių tyrimas parodė labai agresyvų piktybinį auglį - vėžį. Linas / Asmeninio albumo nuotr. „Pats būdamas gydytojas, aš, žinoma, pradėjau skaityti viską, ką tik galėjau, apie smegenų auglių gydymą anglų kalba. Perskaičiau tikrai labai daug - kokios yra gydymo rūšys, kokios prognozės ir t.t. Kartu įsitikinau, kad Lietuvoje smegenų auglių gydymui turime tokį pat gydymą, kaip ir užsienio klinikose"", - prisiminė medikas. Skubiai gydė, bet liga pasirodė stipresnė Jis sako supratęs, kad sūnaus liga yra labai sunki ir pavojinga, todėl reikia nedelsti su gydymu. „Linas tuomet gavo visą reikalingą gydymą: chirurginį (auglio pašalinimas), medicininį (chemoterapija) ir spindulinį (radioterapija). Tačiau situacija buvo sudėtinga, nes auglio iš visų smegenų pašalinti nebuvo įmanoma - jis išplinta ląstelėmis toliau. Bandymas naikinti sergančias ląsteles vaistais arba spinduline terapija, irgi ne visuomet pavyksta, nes juk ne visas ląsteles yra įmanoma užmušti"", - aiškino medikas. Linas su sūnumi Liutauru / Asmeninio albumo nuotr. Pasak jo, sūnaus liga buvo labai klastinga ir bloga tuo, kad ji buvo linkusi atsinaujinti, nepriklausomai nuo to, koks gydymas yra taikomas. Po pirmos operacijos atrodė viskas gerai, tačiau liga komplikavosi, auglys atsinaujino, ir prireikė antros operacijos, kuri nebuvo sėkminga. Be to, po antros operacijos pusė Lino kūno buvo paralyžiuota. Linas su vaikais ir tėvais / Asmeninio albumo nuotr. „Po antros operacijos sūnus buvo gydomas Santaros klinikų reabilitacijos skyriuje, o po to slaugėme namuose, - pasakoja Algimantas. - Esu labai dėkingas Santaros klinikų šeimos medicinos centrui, kuris mums tada labai padėjo."" Visgi netrukus šeima suprato, kad negali sūnui suteikti reikalingo pagalbos namuose. Pirma pažintis su hospisu „Atėjo laikas, kai Lino slaugyti namuose tiesiog nepajėgėme tiek fiziškai, tiek morališkai. Buvo nepaprastai sunku matyti sūnaus kančias, žinant, kad sūnus gęsta, išeina, o mes jam niekuo negalime padėti, kad ir kiek besistengtume"", - prisiminė A.Vingras. Taip vieną dieną, tiesiog fiziškai nebegalėdami sūnaus įkelti iš lovos į vežimėlį, tėvai paskambino į Palaimintojo Kunigo Mykolo Sopočkos hospisą ir paprašė pagalbos. A.Vingras prisipažįsta, kad su hospisu susisiekti jį paskatino pažįstami, kurie puikiai atsiliepė, gyrė ligonių priežiūros kokybę. „Aš asmeniškai labai nustebau, kai sužinojau, kad pacientai hospise ne tik slaugomi, tačiau ir gydomi. Kiekvienam pacientui ten yra paskiriamas gydytojas specialistas, kuris pagal situaciją priima atitinkamus sprendimus, skiria gydymą ir vaistus"", - pasakojo sūnų į hospiso specialistų ir savanorių rankas patikėjęs medikas. Labai maloniai nuteikė ir hospiso darbuotojai. „Hospiso personalas yra ypatingas, mylintis kenčiančius žmones, - pasakoja Algimantas. - Mes matėme, kad hospise yra nuostabi tvarka ir švara, darbuotojai šypsosi, maloniai bendrauja. Ypač prisimenu Lino slaugytoją Skirmutę, kuri matydama mūsų būseną, visada mus išklausydavo, paguosdavo, ir tiesiog šviesdavo ramybe, ir rūpestingą sūnaus gydytoją Romualdą."" Pasak pašnekovo, Palaiminto kunigo Mykolo Sopočkos hospisas yra visiems kenčiantiems be galo reikalinga įstaiga: „Tai, sakyčiau, palaiminta vieta, nes tokios pagalbos, kurią hospisas teikia (profesionali ligonių priežiūra 24 valandas per parą, psichologinė pagalba ligoniui ir jo artimiesiems) namuose nėra įmanoma užtikrinti."" Norisi duoti viską, kas geriausia Pasak gydytojo, žmogus gyvena vieną kartą ir nori kuo ilgiau pragyventi. Ligonio slaugymas namuose, buvimas kartu, palaikymas už rankos, be abejo, yra nepaprastai svarbus, tačiau tai nepratęsia jo gyvenimo dienų ar mėnesių. Kokybišką slaugą sunkiam ligoniui visą parą gali užtikrinti tik specializuota įstaiga. Jau pats žodis „hospisas"" reiškia, kad tai yra sunkių ligonių gydymo, priežiūros ir slaugos vieta, kurios tikslas yra palengvinti didžiulės nelaimės ištiktų žmonių kančias. „Hospiso pagalbos mes pradėjome šauktis, nes namuose tikrai negalėjome savo sūnui suteikti profesionalios pagalbos visą parą, - dalijasi mintimis gydytojas. - O ir pagalba turi būti ne tik skubi, bet ir labai kokybiška. Tai reiškia ir kvėpavimo aparatų pajungimą, ir vaistų suleidimą į veną, ir lašelinių pastatymą, pavalgydinimą, kai žmogus jau to negali padaryti pats, ir pagaliau nevaikštančio ligonio apiprausimą, ta pati higiena, kuri ligoniui yra būtina.""","Docentas Algimantas Vingras dalijasi savo skaudžia patirtimi, kai sūnui Linui buvo diagnozuotas agresyvus smegenų auglys, kurio gydymas buvo bejėgis prieš ligos atkryčius, ir kaip šeimai teko kreiptis į hospisą dėl profesionalios slaugos. Nepaisant jo, kaip vaikų gydytojo, siekių ir pastangų, Vingras pabrėžia šios įstaigos svarbą teikiant kokybišką pagalbą sunkiai sergantiems ligoniams."
"Renginyje D.Norvilas įkūnijo JAV prezidentą Donaldą Trumpą, o I.Valinskienė Melanią Trump. Kaip portalui Žmonės.lt sakė D.Norvilas, visas pasirodymas praėjo taip, kaip jie ir tikėjosi. „Laiko pasiruošti nebuvo daug, bet nemažai padirbom, žodžius spėjau iškalti. Manau, kad pavyko, viskas bus gerai, žiūrėsiu ramiai"", - šypsojosi D.Norvilas. Eriko Ovčarenko / BNS nuotr./„Auksiniai svogūnai"" Pasiteiravus, kaip jautėsi gavęs pasiūlymą atlikti šį vaidmenį, atlikėjas teigia, kad juo džiaugėsi. „Labai gerai, galvojau, ačiū Dievui, kad nebe Gražulį, nes kiek galima? Aš tą Gražulį jau iki europarlamentaro pakėliau, tai kur toliau dar jį vest? Jau man ir pabodo šiek tiek. Labai gerai, kad gavau tokį vaidmenį, iškart pasakiau jėga"", - Žmonės.lt pasakojo D.Norvilas. Tačiau atlikėjas neslepia, kuriant pasirodymą teko susidurti ir su nemenku iššūkiu. „Prasidėjo nuo to, kad reikėjo kažkaip sudainuoti ir buvo didelis klausimas, kaip mes dainuojam? Nes jo džergždžiantis balsas žemam registre, o man niekaip neišeina taip padainuoti ir tos emocijos tada jokios nėra. Tad apsisprendėm, kad darom registre tokiam, kokiam yra daina, bet bandom su tuo akcentuku pažaist. Jis toks įdomus, nėra isteriškas, bet tu jauti jo didelę energiją"", - pastebėjo D.Norvilas. Eriko Ovčarenko / BNS nuotr./„Auksiniai svogūnai"" Tiesa, geram pasirodymui neužtenka tik dainos ir jos atlikimo. Reikia ir judesiu bei išvaizdos atkartojimo. „Čia labai aiški figūra, kur tu turi pasistengti kiek įmanoma nuimti kažkokius smulkius, bet atpažįstamus jo judesius, padaryti šokelį. Manau įdėjau viską, ką buvo galima iš jo atpažinti realiai. Tai liukso rodymas, pirštu baksnojimas į kažkokį žmogų, už rankos bandymas paimti tą savo ponią... Dabar atsiskaitinėjau savo mažiausiam aštuonmečiui tai jis sakė, kad nematė, jog jis rodo pirštu ir liuksą, tai turėjau įrodyti, kad vistik buvo tokių momentų pas jį"", - juokėsi D.Norvilas. Atlikėjas pastebėjo, kad itin didelė sėkmę pasirodymui atnešė ir grimas. „Aišku, buvo labai svarbu grimas. Neįsivaizdavau, kaip iš mano veido galima padaryti Trumpą, tai aš ten sėdėjau apie dvi valandas, teko pasidarbuoti, bet geriausi komplimentai grimerei, nes ji savo darbą padarė maksimaliai puikiai"", - teigė dainininkas. Eriko Ovčarenko / BNS nuotr./„Auksiniai svogūnai"" Ne vienas gerbėjas džiaugėsi, kad D.Norvilas scenoje pasirodė kartu su I.Valinskiene ir praminė juos legendiniu duetu. Tačiau, kaip pastebi D.Norvilas, nors jis su I.Valinskiene scenoje pasirodo dažnai, tačiau „Auksinių svogūnų"" ceremonijoje jie kartu turėjo tik du pasirodymus. „Kai mes pradėjom skaičiuoti tai netiek ir daug, toks ryškesnis pasirodymas tai antrą kartą. Pirmas buvo prieš 15-20 metų, tai buvo mūsų pirmas susipažinimas, čia dabar antras pasirodymas"", - teigė atlikėjas. Paklaustas, ar dirbant su kolege nekilo ginčų ar nesklandumų, dainininkas patikino, kad tikrai ne. „Darbe su ja jokių ginčų niekada nekyla, būna pasiūlymai vienas kitam, kažką pasiliekam, kažką atmetam, pasidarom, kad būtų patogu...Šį kartą aš labai norėjau, kad ji mane pritryptų kaip vabalą, bet jai tikrai sudėtinga ant aukštakulnių ir vienos kojos su tuo fakelu išstovėti tai mes truputį tą dalyką pakeitėm. Bet ji labai pasiduoda, ji labai geras partneris. Ji viskam pasiruošus ir galima su ja dirbti"", - gražių žodžių I.Valinskienei negailėjo atlikėjas. Apie patirtį įkūnijant D.Trumpą Deivis prakalbo ir socialiniame tinkle „Instagram"". „Na bičiuliai, nugriaudėjo vakar Auksiniai svogūnai 2025. Transliacija dar pakeliui. Nežinau kaip čia pasakyt, pakėlė mane pareigose ar nuleido... Paskutiniu metu „šlovinęs"" Gražulį, pakėliau jį iki Europarlamento, bet nei pavedimo nei vokelio dar negavau. Šį kartą šokau į ............... bet jaučiu vokelio irgi nebus... Labai smagu pasimatyti su bičiuliais ir pagaliau vėl susijungti scenoje su Inga Valinskiene. Puikus renginys, įdėta laaaabai daug darbo . Ačiū visiems organizavusiems!"", - rašė Deivis.","Renginyje „Auksiniai svogūnai“ Deivis Norvilas ir Inga Valinskienė įkūnijo Donaldą ir Melanią Trump. Nepaisant riboto pasiruošimo laiko, Deivis džiaugėsi pasirodymu ir teigė, kad vaidmuo buvo smagus iššūkis, o gerbėjai juos vadino legendiniu duetu."
"„Paskolos mokėjimas ir taupymas - ne alternatyvos, o sėkmingos asmeninių finansų strategijos dalys, - pranešime žiniasklaidai sako Lietuvos bankų asociacijos (LBA) prezidentė Eivilė Čipkutė. - Tai kaip treniruotė raumenims - iš pradžių gali būti sunku, bet laikui bėgant finansinė disciplina tampa įpročiu, duodančiu apčiuopiamų rezultatų."" Kaip paskirstyti pajamas, kad liktų santaupoms? Komentuodama galimybę kaupti santaupas net ir mokant paskolos įmokas, E. Čipkutė pabrėžia - svarbiausia, kad paskolų įmokos neviršytų 40 proc. asmens ar namų ūkio mėnesio pajamų. „Tai riba, kurią peržengus prasideda finansinis disbalansas"", - paaiškina LBA prezidentė. Pasak jos, likę 60 proc. pajamų turėtų būti paskirstyti taip, kad bent 10 proc. keliautų ir į taupymo sąskaitą. Yra ir kita formulė, padedanti efektyviau valdyti asmeninius finansus. Ji leidžia apskaičiuoti, kiek kas mėnesį teks skirti finansiniams įsipareigojimams, būtinosioms ir kintančioms išlaidoms ir, žinoma, taupymui. „Tokiu atveju išlaidos skirstomos į konkrečias biudžeto eilutes. Daugeliui pasitarnauja klasikinė 50/30/20 formulė, kai 50 proc. pajamų skiriama būtinosioms išlaidoms, 30 proc. - įvairiems norams, o 20 proc. atidedama taupymui. Žinoma, turintiems paskolą šį santykį reikia adaptuoti, atsižvelgiant į individualias galimybes"", - pataria E. Čipkutė. Roberto Riabovo / BNS nuotr./LBA prezidentė Eivilė Čipkutė Ji taip pat rekomenduoja iškart gavus pajamų atidėti dalį sumos į atskirą taupymo sąskaitą. „Mokėkite pirmiau sau nei kitiems. Jei planuosite taupyti tik nuo to, kas liks mėnesio pabaigoje, dažniausiai nebebus iš ko taupyti"", - akcentuoja E. Čipkutė. Maži dalykai - reikšminga įtaka Taupant, kai reikia mokėti ir paskolą, kiekvienas euras gali būti vertingas. Neretai kiekvieno iš mūsų biudžete dažnai esama „nematomo pinigų nutekėjimo"" - mažų, bet pasikartojančių išlaidų, kurias sumuojant per metus gali būti gaunamos įspūdingos sumos. „Įvairūs tyrimai rodo, kad vidutinis vartotojas kasmet galėtų sutaupyti bent 1 000 eurų ar net daugiau vien optimizuodamas kasdienes išlaidas. Pavyzdžiui, atsisakius vienų 15 eurų kainuojančių pietų restorane per savaitę, per metus būtų sutaupoma 780 eurų"", - nurodo E. Čipkutė. Pasak jos, kiek ir kur būtų galima apkarpyti asmenines išlaidas, turėtų spręsti kiekvienas individualiai. Tačiau ji pažymi, kad vartotojai neretai patiria nebūtinų išlaidų, kai pasiduoda impulsyviam pirkimui, nesuplanuoja apsipirkimo, užsisako įvairias prenumeratas, kurias vėliau pamiršta. „Išlaidų optimizavimas nereiškia, kad reikia atsisakyti gyvenimo malonumų. Tai labiau susiję su sąmoningais pasirinkimais ir atidesniu planavimu"", - pabrėžia LBA vadovė. Kur padėti finansinę pagalvę? Taupymas turint paskolą nėra neįmanoma misija - tai greičiau finansinės disciplinos ir išmintingų pasirinkimų rezultatas, pastebi E. Čipkutė. Anot jos, paskolos turėjimas neretai tampa net postūmiu geriau valdyti savo finansus. „Žmonės, turintys paskolų, dažnai tampa atsargesni ir planuoja savo išlaidas kruopščiau nei tie, kurie neturi finansinių įsipareigojimų. Yra net tyrimų, kurie rodo, kad gana dažnai nutinka taip, jog didėjančios pajamos neužtikrina didesnio taupymo, nes kuo daugiau uždirbama, tuo daugiau išleidžiama ir taupymui nieko nelieka"", - sako LBA prezidentė. Jos teigimu, įdėjęs šiek tiek pastangų ir drausmės daugelis galėtų pasiekti finansinio saugumo jausmą - ne tik gebėjimą apmokėti einamąsias sąskaitas, bet ir pasirengimą netikėtumams. „Idealiu atveju kiekvienas turėtų siekti sukaupti trijų mėnesių būtinosioms išlaidoms skirtą sumą, turintys paskolų - šešių mėnesių, o turintys šeimą su nepilnamečiais vaikais - devynių mėnesių laikotarpiui"", - aiškina E. Čipkutė. Ji pabrėžia, kad toks finansinis rezervas padėtų išvengti skolų susidūrus su nenumatytomis išlaidomis ar pajamų sumažėjimu. Formuojant pasirinkto dydžio finansinę pagalvę, ekspertės teigimu, svarbi net ir pinigų laikymo forma. „Atsarginio fondo pinigai turėtų būti prieinami, tačiau ne per lengvai - geriausia juos laikyti atskiroje sąskaitoje, nepririštoje prie kasdienės banko kortelės. Taip bus sumažinta tikimybė, kad silpnumo akimirką santaupos būtų išleistos nebūtinam pirkiniui"", - pataria Lietuvos bankų asociacijos prezidentė. Apibendrindama taupymo temą, kai reikia mokėti ir paskolą, E. Čipkutė pabrėžė, kad kiekvienam svarbiausia suprasti, jog taupymas - tai ne vienkartinis veiksmas, o gyvenimo būdas. „Net ir nedidelės, bet nuolat atidedamos sumos ilgainiui virsta reikšmingu finansiniu rezervu, suteikiančiu daugiau ramybės ir atveriančiu naujas galimybes"", - sako LBA prezidentė. Kaip valdyti savo finansus ir kokių veiksmų imtis, galima sužinoti ir peržiūrėjus LBA finansinio švietimo projekto „Paskolos ABC"" informacinį videosiužetą, kuriame laidų vedėjas Paulius Ambrazevičius pasakoja, kaip valdyti biudžetą turint finansinių įsipareigojimų.","Lietuvos bankų asociacijos prezidentė Eivilė Čipkutė pabrėžia, kad paskolų mokėjimas ir taupymas yra suderinamos strategijos, rekomenduodama, kad paskolų įmokos neviršytų 40% pajamų, o likusi dalis būtų skiriama būtinosioms išlaidoms ir taupymui. Ji taip pat akcentuoja finansinės disciplinos svarbą ir planavimą, kad būtų išvengta impulsyvių pirkimų ir sukurta finansinė pagalvė netikėtoms situacijoms."
"Pavasaris vilioja į lauką ne tik pasigrožėti atbundančia gamta, bet ir pasimėgauti jos teikiamais malonumais - vienas iš tokių yra jo didenybė grilis. Ant grilio kepta mėsa - tai puota ne tik pilvui, bet ir bendravimo su šeima ir draugais šventė, galimybė atsipalaiduoti, įkvėpti gryno oro ir atsukti veidą saulės bučiniui. Naujokams ir patyrusiems grilio kepėjams kiekvieno sezono pradžioje iškyla klausimas, kokias marinuotų gaminių naujienas siūlo parduotuvės, ką skanaus nusipirkti ir išsikepti, o gal rinktis šviežią mėsą ir marinuoti patiems? Pataria mėsininkas profesionalas. Sezono pradžiai - populiariosios dešrelės Orų prognozės palankios grilio mėgėjams - lauke jau statome kepsnines, kaitiname anglis, čirškiname mėsą. Visada populiarios ir mėgstamos kiaulienos dešrelės, kurias ant grilio paruošite greitai ir paprastai. Kaip tik tinkamos sezono pradžiai, kad atgautume grilio kepimo įgūdžius. Dešreles skanu valgyti su daržovėmis, duona, pagardinti ketčupu, garstyčiomis ar naminiais pagardais ir padažais. „Norfoje"" šviežios sveriamos mėsos skyriuose galite įsigyti keturių rūšių dešrelių: šviežių kiaulienos, šviežių kaimiškų, pikantiškų kaimiškų ir šviežių tradicinių kiaulienos dešrelių. „Visos gardžios, skiriasi tik ingredientai - dominuoja švelnesni tradiciniai arba labiau pikantiški prieskoniai"", - teigia mėsininkas Dainius Bartošius. Roberto Riabovo / BNS nuotr./Dainius Bartošius Pasitinkame pavasarį su šašlyko aromatu Šašlykų mėgėjų gretos taip pat neretėja. Pavasario pradžią tiesiog būtina pažymėti išsikepus šašlykų - juk pasiilgome to nepakartojamo keptos mėsos kvapo, sklindančio toli už kiemo ar sodo ribų ir sužadinančio apetitą pavėjui gyvenantiems kaimynams. „Norfoje"" šviežios sveriamos mėsos skyriuose ieškokite kiaulienos šašlykų majoneziniame laukinio česnako marinate, kaimiškų kiaulienos šašlykų, tradicinio „Vasaros"" kiaulienos šašlyko, kiaulienos sprandinės šašlykų česnakų ir pipirų marinate. „Rinkitės mėgstamiausią skonį - drėgnesnį su majonezo marinatu, gaivesnį su marinatu, kuriame dominuoja actas, nenusivils ir česnako mėgėjai"", - sako D.Bartošius. Tradiciškai prie šašlykų išsivirkite ryžių, pasigaminkite marinuotų svogūnų, nepamirškite ir didelio dubens šviežių daržovių salotų. Roberto Riabovo / BNS nuotr./Dainius Bartošius Į eilę rikiuojasi mėsos kepsniai Grilio patiekalų asortimentas dar toli gražu - ne visas. Ant kepsninės prašyte prašosi marinuotos mėsos kepsniai, tereikia išsirinkti mėgstamiausią kiaulienos dalį - šoninę su riebaliuku, šonkaulius, sultingą sprandinę ar mentę. Pasak D.Bartošiaus, „Norfoje"" platus pasirinkimas marinuotos mėsos. Riebesnės mėsos mėgėjams patiks kaimiškas kiaulienos šoninės su kaulu šašlykas, kiaulienos šonkauliai amerikietiškame marinate, kiaulienos šoninė amerikietiškame marinate ir marinuotos kiaulienos karkos kepsnys česnakiniame marinate. Teikiantiems pirmenybę sultingai, minkštai, mažiau riebalų turinčiai mėsai, verta rinktis kiaulienos mentę su kaulu česnakiniame marinate, kiaulienos sprandinę be kaulo žolelių marinate. Ir tikras ypatingų progų „topas"" - šventinė kiaulienos sprandinė be kaulo medaus-graikinių riešutų skonio marinate. Roberto Riabovo / BNS nuotr./Dainius Bartošius Ragaujame naujienas - yra iš ko pasirinkti Jau viską išbandėte ir norite paragauti ką nors naujo? Prašom - tikrai yra iš ko pasirinkti. D.Bartošius rekomenduoja išsikepti marinuotos kiaulienos nugarinės su šonkauliu žolelių marinate ar marinuoto kiaulienos kumpio su oda BBQ marinate. Išbandykite ir marinuotos kiaulienos nugarinės su kaulu medaus-garstyčių marinate bei marinuotos kiaulienos sprandinės su kaulu BBQ marinate. „Tai gaminiai, kuriuos pasiūlysime „Norfos"" parduotuvių mėsos vitrinose šiltuoju sezonu"", - sako D.Bartošius. Namų grilio meistras Daugelis labiau linkę pirkti jau marinuotus, paruoštus grilio mėsos kepsnius ir šašlykus, nes neturi laiko patys ruošti mėsą, bet visada atsiranda ir tokių, kuriems patinka eksperimentai virtuvėje. Tereikia nusipirkti kokybiškos, šviežios mėsos ir paskleisti prieskonių burtus. D.Bartošius pataria rinktis sprandinę - niekada neprašausite pro šalį, nes šios mėsos dalies riebaliukai suteikia mėsai sultingumą ir skonį. Tinka ir kitos mėsos dalys - nugarinė, išpjova, mentė, tik gali prireikti ilgiau kepti ir parinkti tinkamą kepimo būdą. Mėsininkas akcentuoja dar vieną svarbų patarimą - mėsą pjaustykite gabaliukais skersai raumeninių skaidulų, nes supjausčius išilgai raumens, skaidulos kepant susitrauks, kepsnys bus kietas, sunkiai kramtomas. „Pirmiausia mėsą po minutę apkepkite iš abiejų pusių, kad susidariusi plutelė sulaikytų mėsos sultis kepsnio viduje. Svarbiausia, mėsos neperkepti, tuomet ji išliks sultinga. Kiaulienos kepsniai, priklausomai nuo jų dydžio, turi kepti iki 15 minučių apie 200C temperatūroje"", - pataria D.Bartošius. Shutterstock nuotr./Grilis. Švelnaus skonio nugarinės su kaulu kepsneliai Reikės: 1,5 kg „Norfos"" mėsinės kiaulienos nugarinės su kaulu, 1 arb. š. druskos, 1 arb. š. pipirų, 2 arb. š. rozmarinų ar kitų žolelių, 4 vnt. česnako skiltelių, 1 vnt. citrinos žievelės. Gaminimas: Kiaulieną supjaustykite taip, kad kiekvienoje porcijoje būtų po vieną kaulą. Mėsą nusausinkite ir įtrinkite druska bei prieskoniais. Pamarinuokite mėsą mažiausiai 1 val. Kepkite ant grilio, kiekvieną pusę po maždaug 8 min. Patiekite su citrinos griežinėliais. Išpjovos kepsnys per 15 min Reikės: 1 vnt. „Norfos"" mėsinės kiaulienos išpjovos, 1 valg. š. aliejaus, 1/2 arb. š. druskos, 1/2 arb. š. pipirų, 1/2 arb. š. česnako granulių, 1 vnt. cukinijos. Gaminimas: Mėsą nusausinkite ir įtrinkite druska ir prieskoniais. Įkaitinkite kepsninę, padėkite mėsą ant grotelių. Šalia padėkite išilgai perpjautą cukiniją. Kepkite apie 15 min., mėsą kelis kartus paverskite. Išimkite mėsą iš kepsninės, kelias minutes palaikykite ir supjaustykite porcijomis. Patiekite su kepta cukinija. Sprandinės šmotas, marinuotas su garstyčiomis ir medumi Reikės: 1 kg „Norfos"" mėsinės kiaulienos sprandinės be kaulo, 1 arb. š. druskos, 4 valg. š. garstyčių, 4 valg. š. medaus, 1 arb. š. rozmarinų. Gaminimas: Mėsą nusausinkite ir įtrinkite druska, žolelėmis, garstyčiomis ir medumi. Padėkite į šaldytuvą marinuotis apie 2 val. Įkaitinkite kepsninę, padėkite mėsą ant grotelių ir kepkite apie 1 val., kol temperatūra mėsos viduje pasieks 75 laipsnius. Išėmę mėsą iš kepsninę šiek tiek palaikykite aplinkos temperatūroje ir pjaustykite porcijomis. Patiekite su šviežiomis daržovėmis ir mėgstamu padažu. Skanaus!","Pavasarį daugelis grilio mėgėjų mėgaujasi lauke kepama mėsa ir ieško naujų marinuotų gaminių, siūlomų parduotuvėse, arba mėsą marinuoja patys. Populiariausi grilio patiekalai - kiaulienos dešrelės ir šašlykai, kuriuos galima derinti su daržovėmis ir padažais."
"LNK laidoje „Šeškinės 20"" šį trečiadienio vakarą kalbėdami apie roastų etiką, komikai neslepia - juokas kartais žeidžia, bet esmė - kontekstas ir susitarimas. „Patyčios dažniausiai implikuoja, kad tu nelabai gali apsiginti ir, kad tu įsižeidi, o roast‘ai yra speciali erdvė"", - paaiškino Antanas. „Nereikia apsigauti, tai ir yra patyčios. Tiesiog tuo metu, tame kambaryje mes esam susitarę, kad tokios taisyklės. Tai vis tiek yra įžeidimo humoras. Pirma taisyklė, kad turi būti juokinga ir tiek"", - pridėjo Viktoras Balykov. Stop kadras/Komikai TV laidoje „Kai tu roastini, tu nesieki įžeisti žmogaus, tu galvoji, kaip juokingiau padaryti, o kai tu tyčiojiesi, tu nori įskaudinti"", - LNK laidoje „Šeškinės 20"" šį trečiadienio vakarą kalbėjo Laura. Nors roastuose egzistuoja susitarimas, kad viskas yra tik juoko forma, komikai pripažįsta, jog vis dėlto yra temų, kurių geriau vengti. „Gal geriau neliesti tų temų, kurios labai skaudžios žmogui. Tai aš stengiuosi per daug iš to ir nejuokauti, kad nelipti dar labiau žmogui ant žaizdos. Čia dar toks empatijos dalykas"", - pasakojo Laura. Stop kadras/Komikai TV laidoje Anot Antano Kisliako, komikai nėra gyvuliai. „Nėra taip, kad sėdim ir mėgaujamės, kad kažkam skauda ar liūdna. Visą laiką, kad suprastų žmonės, kurie žiūri, mūsų intencija, pirminis tikslas yra prajuokinti."" „Geriausia juokauti apie kažką, kas yra galios pozicijos prieš tave. Ta prasme, ne iš silpnesnio, bet iš stipresnio už tave. Dar vienas dalykas ką tu gali roast‘inti, tai gali save roast‘inti"", - juokėsi Viktoras. Laura Dragūnaitė laidoje „Šeškinės 20"" taip pat papasakojo ir apie savo komikės karjeros pradžią, nes buvo viena iš pirmųjų komikių merginų. Stop kadras/Komikai TV laidoje „Ėjau žiūrėti, kaip kiti juokauja, nusivyliau jais ir galvoju, reikia man eiti. Tu turi ateiti ir parodyti, kad esi juokingas. Pradžia man tada atrodė gerai, bet dabar, kai žiūriu atgal, suprantu, kad nebuvo taip gerai. Buvo truputį ir avanso iš publikos, nes mergina, o tada nebuvo daug tų merginų, tik Vita Žiba ir tada aš atėjau"", - dalinosi Laura. Laidoje buvo diskutuojama ir apie tai, kokią įtaką vaikams daro roastai ir ar tai neskatina patyčių. „Aš manau, mes daug kalbam apie tai, kad čia nėra siekiama tuo įžeisti, kaip tik, darom tiesiog juokingai. Dar kaip tik mokom tuos vaikus, kad į viską reikia paprasčiau žiūrėti, kad tavo kažkokie trūkumai nieko nereiškia, tu pats gali iš jų pasijuokti ir tada niekas prieš tave nieko neturės"", - tikino L.Dragūnaitė. „Iš manęs tyčiodavosi mokykloje, stovyklose ir nebuvo tada jokių roastų, tai čia ne roastų problema"", - atviravo V.Balykov. Stop kadras/Komikai TV laidoje Komikai taip pat išdavė savo paslaptis, kaip gimsta jų bajeriai. „Šiaip reikia pastoviai galvoti ir įjungti radarą. Tiesiog eini, kažkas nutinka ir turi pagalvoti, ar čia juokinga, ar čia pakankamai juokinga. Dažniausiai, kada ateina, tada ateina, nelabai gali prievartą parašyti tą gerą bajerį"", - sakė Viktoras. Antanas pridūrė, kad sutinka su Viktoru: „Galbūt tai, ką tu užsirašei dabar, yra nesąmonė, bet kai pasisuks kontekstas, čia gali būti dideli pinigai."" Komikų darbas ir kasdienybė - šį trečiadienio vakarą 20 val. laidoje „Šeškinės 20"" per LNK.","LNK laidoje „Šeškinės 20“ komikai diskutuoja apie roastų etiką, pabrėždami, kad juokas gali žeisti, tačiau svarbu kontekstas ir susitarimas, jog tai tik humoras. Jie taip pat dalijasi patirtimi ir įžvalgomis, kaip gimsta jų bajeriai ir kaip išvengti skaudžių temų."
"Šalies kino teatruose dokumentinė apybraiža „Pokalbininkė ir profesorius"" pasirodys gegužės 2 dieną. Žurnalistės D.Žeimytės-Bilienės sukurtame dokumentiniame portrete - istorinė asmenybė, politikas, menininkas ir nepaprastas žmogus, apie kurį, ko gero, daugelis lietuvių turi savo nuomonę. Tai bandymas per atvirą, gilų, netikėtais kampais plėtojamą pokalbį atskleisti profesoriaus V.Landsbergio vertybes, pasaulėžiūrą, gyvenimo patirtis bei reakcijas į šalies praeities ir dabarties įvykius. „Tai filmas apie žmogų, apie kurį nuomonę turi visi, bet pažįsta - tik nedaugelis. Norėjau profesorių išgirsti, ne tik apie jį kalbėti. Atrasti žmogų, kuris jaučia, mąsto, abejoja ir tiki"", - sako filmo režisierė D.Žeimytė-Bilienė. Kadras iš filmo „Pokalbininkė ir profesorius"" Ji nebijo pripažinti, kad filmo kūrimas tapo ne tik kūrybos, bet ir asmeninio bendravimo iššūkiu. „Pokalbio žanras leidžia atskleisti netikėtas ir nematytas V.Landsbergio asmenybės puses"", - įsitikinusi filmo autorė. Pasak jos, tai buvęs dviejų kartų pokalbis, kviečiantis susimąstyti ir pergalvoti savo įsitikinimus. Kadras iš filmo „Pokalbininkė ir profesorius"" Dokumentinė apybraiža „Pokalbininkė ir profesorius"" išsiskiria savo forma - neformaliame, bet prasmingame pokalbyje žurnalistė ne tik klausia, bet ir pati ieško atsakymų. Tokiame pokalbyje išryškėja politiniuose kontekstuose nepastebėtos V.Landsbergio asmenybės spalvos. Filmo autorė pasakoja, kad mintis įamžinti pokalbius su V.Landsbergiu gimė dar prieš 2022-ųjų vasario 16 dieną. Kadras iš filmo „Pokalbininkė ir profesorius"" „Nusprendžiau, kad reikia užfiksuoti profesoriaus pasirodymą Signatarų namų balkone. Tomis dienomis visuomenėje jautėsi didžiulė įtampa - vyko protestai, maršai, prie Seimo rūmų girdėjosi švilpimai, o kai kurios visuomenės grupės ragino susigrąžinti Signatarų namų balkoną, kurį esą okupavęs Landsbergis. Netgi iš Saugumo departamento girdėjosi kalbų apie būsimus neramumus. Visa tai man pasirodė reikšminga"", - sako D.Žeimytė-Bilienė ir priduria, kad jai buvo svarbu parodyti ne minios emocijas, o kontrastą tarp to, kas vyksta prie Signatarų namų, ir kaip ramiai savo namuose profesorius ruošiasi kalbai. Neilgai trukus po Vasario 16-sios Ukrainoje prasidėjo antrasis karo etapas. Filmo autorė sako, kad tuomet dar aiškiau pasimatė, kaip pasikeitė visuomenė, kaip transformavosi žmonių požiūriai ir vertybės. Filmo kūrėja teigia, kad būtent todėl tų metų Vasario 16-oji tapo tarsi filmo atspirties tašku. Ji neabejoja, kad šis filmas išliks kaip dar vienas dokumentas apie nepriklausomos Lietuvos valstybės kūrėjus - žmones, kurie tarsi ir žinomi, bet vis dėlto yra simboliai, nutolę nuo žmogaus, valstybės piliečio. Kadras iš filmo „Pokalbininkė ir profesorius"" „Didžiausias mano tikslas - kad gyvas jų žodis išliktų, kad po 50 ar 100 metų žmonės galėtų išgirsti jų balsą ir mintis. Ir, žinoma, norėjosi, kad herojai suspėtų sudalyvauti savo filmų premjerose"", - sako D.Žeimytė-Bilienė. D.Žeimytės-Bilienės kurtas dokumentinis filmas „Pokalbininkė ir profesorius"" Lietuvos kino teatruose - nuo gegužės 2 dienos. Režisierės asistentė - Daiva Ausėnaitė, montažo režisierius - Žilvinas Šilinskas, filmo kompozitorius - Gediminas Zujus, garso režisierius - Laurynas Gaidys, operatoriai - Irmantas Gelūnas, Rimantas Gruzdas. Prodiuseris - Mantvydas Žalėnas.","Dokumentinė apybraiža „Pokalbininkė ir profesorius"", kurią sukūrė žurnalistė D. Žeimytė-Bilienė, pristatys žiūrovams profesoriaus V. Landsbergio asmenybę ir jo požiūrį į politinius bei visuomeninius įvykius per gilų ir atvirą pokalbį. Filmas, pasirodysiantis Lietuvos kino teatruose"
"Kartais sporte prireikia ne tik gero pasirodymo, bet ir fortūnos šypsnio. Trečiadienį prasidėjusiame pasaulio dailiojo čiuožimo čempionate Meda Variakojytė pati padarė viską, ką galėjo, trumpąją programą atlikusi be didesnių klaidų. 17-metė kaunietė surinko 50,98 balo ir užėmė 24 vietą - būtent tiek čiuožėjų pateko į laisvąją programą, kuri Bostone vyks penktadienį, o patekimas į finalą Lietuvai užtikrino olimpinį kelialapį į 2026 metų žiemos olimpines žaidynes. Likusios devynios čiuožėjos, išsirikiavusios 25-33 vietose, baigė pasirodymus pasaulio čempionate, o dvi jų turėtų jausti ypač didelį apmaudą. Iškart už M.Variakojytės, 25 vietoje, liko Azerbaidžano čiuožėja Nargiz Sueleymanoma. Vokietijoje gimusi atletė pelnė 50,97 balo - ji nuo lietuvės atsiliko per 0,01 balo. Už Lietuvos čiuožėjos nugaros liko ir Anastasija Gubanova, o tai jau buvo didelė staigmena. „Reuters""/„Scanpix"" nuotr./Anastasija Gubanova Anksčiau Rusijai, o nuo 2021 metų Sakartvelui atstovaujanti 22 metų čiuožėja tikrai taikėsi į aukštesnę vietą. A.Gubanova 2023 metais Europos čempionate laimėjo auksą, o 2024 metais žemyno pirmenybėse Kaune ir šių metų Europos čempionate Taline lipo ant sidabrinės pakylos. Tačiau pasaulio pirmenybėse Bostone ji krito per trumpąją programą. A.Gubanovos nusivylimas buvo toks didelis, kad čiuožėja nesulaikė ašarų teisėjams skelbiant balus ir tuo metu net norėjo palikti savo vietą, bet buvo sulaikyta trenerių. найкращий момент російської фігуристки з грузинським паспортом Анастасії Губанової в карʼєрі 💅💅💅 pic.twitter.com/P7Ny6NL5Ts — sweetcompot (@sweetcompot) March 26, 2025 Trumpojoje programoje kiek netikėtai geriausiai pasirodė Alysa Liu. JAV čiuožėja yra tapusi jauniausia JAV čiuožimo čempione, kai triumfavo būdama vos 13-os metų, bet buvo pasitraukusi iš sporto, būdama 16-os. Dabar, būdama 19-os ji surinko 74,58 balo ir gali laimėti pirmą pasaulio čempionės titulą JAV moterų čiuožime po beveik du dešimtmečius pertraukos. She is SO back! 👏 A phenomenal short program performance by Alysa Liu 🇺🇸 lands her in the lead with 74.58, just over a point ahead of Chiba Mone 🇯🇵 and Isabeau Levito. 🇺🇸 pic.twitter.com/uLUFA4dxvg — The Olympic Games (@Olympics) March 26, 2025 Tiesa, per laisvąją programą visko gali įvykti - netoli A.Liu rikiuojasi trys Japonijos čiuožėjos ir kita amerikietė. Iš europiečių po trumposios programos aukščiausiai rikiuojasi belgė Nina Pinzarrone, užimanti aštuntą vietą. Europos čempione šiemet Taline tapusi estė Niina Petrokina rikiuojasi dvylikta.","Lietuvos čiuožėja Meda Variakojytė pasaulio dailiojo čiuožimo čempionate užėmė 24 vietą ir užsitikrino Lietuvai olimpinį kelialapį į 2026 m. žiemos olimpines žaidynes. Trumpojoje programoje geriausiai pasirodė amerikietė Alysa Liu, surinkusi 74,58 balo ir"
"Daugybės Lietuvos rekordų autoriui, floristui Modestui Vasiliauskui sukako penkiasdešimt. Žinomas vyras ta proga artimuosius ir bičiulius pakvietė į įspūdingą šventę restorane „Svarstyklės"", kurioje netrūko gėlių, muzikos, sveikinimų bei staigmenų. Pagrindiniu vakaro akcentu tapo naujos sukaktuvininkų kurtos suknelių kolekcijos pristatymas. Šįkart M.Vasiliauskas nesiekė jokio rekordo, tiesiog norėjo su svečiais pasidalinti svarbia savo kasdienybės dalimi - kūryba. „Kol jūs visi ruošėtės pokyliui, Modestas dirbo - puokštės salėje, kiti dekoro elementai iš gėlių taip pat yra jo. Jis įpratęs džiuginti žmones, todėl to neatsisakė ir svarbiausią jam šių metų dieną"", - susirinkusiems pasakojo šventę vedusi aktorė Rita Sekmokienė. Pats M. Vasiliauskas sakė, jog jam visada buvo svarbūs santykiai su žmonėmis ir jų stebinimas. Būtent tai tapo viena iš daugybės oficialių ir neoficialių Lietuvos rekordų priežasčių. Neįprastais sumanymais garsėjantis kaunietis pirmąjį rekordą pasiekė 2002 m. sukūręs suknelę iš 10 tūkst. JAV dolerių. Drabužiui papuošti buvo panaudota 100 banknotų po 100 dolerių. Suknelė taip pat buvo dekoruota lapais ir orchidėjų žiedais. Tais pačiais metais jis pasiuvo suknelę ir prie jos pritvirtino 5132 lietuviškas vieno cento vertės monetas. Vėliau sekė darbai iš įvairiausių dalykų - nuo vytintų žuvų, lašinių, graikinių riešutų, moliūgų sėklų iki agurkų, šlepečių ar gintaro. Floristas taip pat yra pristatęs neįtikėtinas sukneles iš 3 tūkstančių ramunių žiedų, balintų žąsies plunksnų, butelių kamštelių, 20 kilogramų braškių, daugiau nei tūkstančio prezervatyvų, 450 švirkštų, 2 tūkstančių keptų koldūnų, 600 kiaušinių, 60 kilogramų sveriančių supjaustytų metalinių kanalizacijos dangčių, 8 tūkstančių sidabrinių drebulių lapų, pusės tūkstančio povų plunksnų. Erlendo Bartulio nuotr./Modesto Vasiliausko 50-mečio jubiliejus „Tai, kas kitiems atrodo neįmanoma, mane įkvepia"", - neslėpė žinomas vyras. Per kelis dešimtmečius trunkančią floristo karjerą jo modeliais yra tapusios atlikėjos Irma Jurgelevičiūtė, Gintarė Karaliūnaitė, Goda Alijeva, Karina Krysko ir Nijolė Pareigytė-Rukaitienė, grupės „Mango"" narės Viktorija Perminaitė, Rima Petrauskytė, Justina Dovydenė, Gabija Sruogiūtė, „Mis Lietuva 2013"" Rūta Elžbieta Mazurevičiūtė - Pitkauskienė, įvairių grožio konkursų dalyvės ir nugalėtojos modeliai Ksenija Lomakina, Ana Jarmalajeva bei Monika Baliūnaitė, verslininkė Inga Budrienė, drabužių dizainerė Aurelija Jurkšaitytė, stilizuotų medalių kūrėja Irina My My, moterų krepšinio komandos „LKKA-Aistės"" narės. Norėdami įprasminti M.Vasiliausko meilę gėlėms bičiuliai gimtadienio proga jam padovanojo įspūdingai žiedais dekoruotą „Bijolos"" tortą. Prieš jį atpjaudamas sukaktuvininkas kvietė visus į šokių aikštelę kartu su grupe „16 Hz"". Erlendo Bartulio nuotr./Modesto Vasiliausko 50-mečio jubiliejus „Darbas yra labai svarbus, bet didžiausias mano gyvenimo pasiekimas yra dukra Patricija"", - sakė M. Vasiliauskas.","Floristas Modestas Vasiliauskas savo 50-ojo jubiliejaus proga surengė įspūdingą šventę, kurioje pristatė naują suknelių kolekciją, dalinosi kūryba ir paminėjo svarbius jam dalykus – santykius su žmonėmis ir daugybę pasiektų rekordų. Šventėje dalyvavo artimieji, bičiuliai"
"F1 legendos Michaelio Schumacherio šeimoje - džiaugsmingas įvykis. Sporto žvaigždės dukra Gina Schumacher ir jos vyras Iainas Bethke susilaukė kūdikio. Tai pirmoji M.Schumacherio ir jo žmonos anūkė. „Sveika atvykusi į pasaulį, Millie, gimusi kovo 29 dieną. Mūsų širdys yra pilnesnės nei bet kada anksčiau. Esame be galo palaiminti, kad turime tave savo gyvenime"", - rašė šeima ir pasidalijo nespalvota kūdikio rankytės nuotrauka. Gina Schumacher džiugią žinią apie nėštumą paskelbė gruodžio mėnesį, o balandį pranešė apie kūdikio gimimą. Šeimai gimė mergaitė, kuria jie pavadino Millie vardu. Žmonės.lt primena, kad „Formulės-1"" ikonos Michaelio Schumacherio dukra Gina Marie Schumacher sulaukė kritikos dėl savo sprendimo, kurį priėmė vestuvių dieną. Moteris nusprendė atsisakyti garsiosios pavardės. Gina Marie susituokė su savo partneriu Ianu Betke prabangioje 27 mln. svarų sterlingų vertės viloje Maljorkoje. Privačioje santuokos ceremonijoje dalyvavo artimi šeimos nariai ir draugai, įskaitant Ginos dėdę Ralfą Schumacherį bei jos tėvą, kuris viešumoje nesirodė daugiau nei dešimtmetį. Kaip rašo „Mirror"", buvęs M.Schumacherio vadybininkas 82 metų Willas Weberis, atstovavęs M.Schumacheriui per visą jo karjerą, į šventę nebuvo pakviestas.","Michaelio Schumacherio dukra Gina Schumacher ir jos vyras Iainas Bethke susilaukė pirmosios dukters Millie, gimusią kovo 29 dieną. Šeima džiaugiasi naujagime ir dalijasi savo laime, nors Gina neseniai sulaukė kritikos dėl sprendimo atsisakyti garsiosios pavardės per savo vestuves."
"Moteris pasidalino nuotrauka iš praeities, kurioje ji, mažoji Katažina, nufotografuota po mišių su gražiausia tuo metu turėta suknele. „Tai gražiausia nuotrauka, kurią turiu. Mažoji Katažina tuo metu dar nežinojo, kokia gyvenimo kelionė jai paruošta. Man ši nuotrauka labai brangi, nes joje aš laimingas vaikas, ir tą jausmą pamenu iki šiol"", - graudindamasi pasakojo Katažina. Asmeninio albumo nuotr./Katažina Zvonkuvienė ir jos dukra Kornelija Vaizdo įraše moteris atskleidžia, kad suknelę, su kuria buvo įamžinta būdama dar vaikas, ji saugo iki šiol, o prieš kelis metus ja ne tik papuošė dukrą Korneliją, bet ir nufotografavo ją greta tos pačios bažnyčios. „Jeigu galėčiau, sau į praeitį pasakyčiau: Kaciune, tu be galo laiminga, nors gal to dabar nesuvoki"", - sunkiai tvardydama emocijas teigė dainininkė. Deja, tačiau ne visų vaikų vaikystė pilnavertė, ne visi jie auga šeimose apsupti meilės bei rūpesčio. Todėl Katažna su būriu pramogų pasaulio žmonių ragina prisidėti ir padėti vaikams, kurie būsimi mūsų šalies gydytojai, pareigūnai, teisininkai, o galbūt dainininkai. O padėti galite labai paprastai: 1404 - parama 3 EUR, 1416 - parama 5 EUR, 1403 - parama 10 EUR Apie vaikų bei su sunkumais susiduriančių tėvų svajones, ir galimybes jas išpildyti - penktadienį, 19.30 val., tiesioginiame LNK ir „Gelbėkit vaikus"" paramos koncerte.","Katažina Zvonkuvienė dalijosi brangia vaikystės nuotrauka ir skatina prisidėti prie vaikų paramos, ragindama remti sunkumų patiriančius vaikus, apeliuodama į mūsų atsakomybę jų ateičiai."
